 Limuzinele germane au priza la budisti Calugari cu Mertane Calugarii budisti dintr-un templu din Bangkok au dezvoltat o pasiune ceva mai ciudata, cea pentru autoturismele marca Mercedes Benz. Unul dintre calugari, Phra kru Wiboonpatanakit, in virsta de 55 de ani, lustruieste cu grija in fiecare zi capota unui Mercedes Benz clasic, ultima achizitie a calugarilor. Pasionat inca din copilarie de aceste masini, calugarul, ajutat de confratii sai, a reconditionat peste 60 de automobile dupa ce le-au cumparat din cimitirele de masini sau le-au primit ca donatie pentru galeria de autoturisme Mercedes din incinta templului-muzeu. (L.C.) Scary Spice, parasita de sot pentru ca si-a marit sinii Pe Melanie Janine Brown (25 de ani), alias Mel B sau Scary Spice, fosta membra a grupului Spice Girls, o lasa barbatul. Dansatorul Jimmy Gulzar (33 de ani) s-a suparat tare cind Melanie si-a marit sinii fara sa-l intrebe. Asta se intimpla in vara anului trecut, cind Phoenix Chi, fetita lor, avea citeva luni. Gulzar s-a suparat pentru ca, dupa operatia de marire a sinilor, Mel nu a mai putut sa-si alapteze copilul. Pina la urma, Jimmy a iertat-o si s-au impacat. Insa Mel s-a mai dus o data la medic si si-a facut sinii si mai mari. De data asta, Gulzar "a luat foc" pentru ca nu i s-a cerut parerea. Au urmat trei luni in care dansatorul nu s-a atins de sotia lui. Conform destainuirilor acestuia, publicate in "The Sun", Mel l-a rugat in genunchi sa faca dragoste cu ea, dar el nu a vrut. Acum, cintareata mulatra are un nou prieten - alb - in persoana actorului Max Beexley. Scary Spice a semnat alaltaieri actele pentru divort, prin care recunoaste ca este adulterina. De asemenea, cei doi trebuie sa stabileasca modul in care isi vor imparti averea, casele si alte bunuri care le apartin. LIVIU SERBANESCU Sicriul zburator Un bimotor australian, a carui cabina s-a depresurizat, a zburat 3.000 de km pe pilot automat, purtind opt oameni fara cunostinta, pina si-a terminat benzina si s-a prabusit Un avion bimotor tip Beechcraft King Air 200, cu opt persoane la bord, s-a prabusit ieri in regiunea Queensland, din nord-estul Australiei. Toate persoanele aflate la bordul avionului au decedat, potrivit informatiilor furnizate de serviciile de interventie australiene. Dupa toate probabilitatile, decesul pilotului si al celor sapte pasageri a survenit in urma depresurizarii aparatului de zbor, din lipsa de oxigen. Pilotul a pierdut controlul avionului, care a continuat sa zboare timp de cinci ore, parcurgind 3.000 de kilometri pe pilot automat, pina la golirea rezervoarelor de carburant, moment in care s-a prabusit, au apreciat expertii Autoritatii australiene de securitate maritima (AMSA). Pilotul avionului, care a decolat din Perth (vest) cu destinatia Leonora, oras aurifer aflat la o distanta de 600 de kilometri, se pare ca a pierdut controlul aparatului din cauza depresurizarii cabinei. Aparatul a parcurs 3.000 de kilometri condus de pilotul automat, in timp ce avioanele de interventie care il reperasera au incercat zadarnic sa intre in contact radio cu pilotul avionului in deriva. Potrivit AMSA, epava avionului a fost localizata la nord de Burketown (nord-vestul statului Queensland), la 2.840 de kilometri de Perth. Identitatea victimelor nu a fost data publicitatii. Avionul, care fusese inchiriat de compania "Sons of Gwalia", era asteptat la Leonora, luni seara, intre orele 19.30 si 20.00 (14.30 -15.00 ora Romaniei). Deoarece nu a ajuns la timp, responsabilii societatii au alertat autoritatile aeriene. Aparatul Beechcraft a fost apoi reperat deasupra Teritoriului de Nord de un aparat al serviciilor medicale aeriene si de un avion comercial, care l-au urmarit pina la frontiera cu Queensland. La ora 18.10 (ora Romaniei), avionul s-a prabusit in apropiere de Normanton, probabil dupa terminarea carburantului. Potrivit politiei australiene, circumstantele acestui accident ar putea fi similare celor in care s-a produs, recent, un alt accident, in Statele Unite, cind un avion de agrement a survolat mai multe state fara a putea fi contactat prin radio, dupa care s-a prabusit. Autoritatile americane au afirmat atunci ca accidentul a fost cauzat de o depresurizare a cabinei de pilotaj, soldata cu moartea pasagerilor si a pilotului, din lipsa de oxigen. CONSTANTIN VLAD Magnatul Boris Berezovski denunta presiunile Kremlinului "Tarul" Putin incaleca presa rusa Omul de afaceri rus Boris Berezovski a anuntat ca a hotarit sa cedeze actiunile pe care le detine la canalul de televiziune ORT, pentru ca in acest mod sa se garanteze "independenta" canalului, relateaza France Presse. Intr-o scrisoare adresata presedintelui Vladimir Putin, Berezovski anunta ca a ales sa cedeze actiunile ziaristilor si unor persoane din lumea culturala, fara a preciza daca acestea vor fi vindute definitiv sau numai cedate provizoriu, acest lucru avind loc chiar in momentul in care statul intentioneaza sa intareasca controlul asupra acestui canal de televiziune. Berezovski detine direct 8 la suta din actiunile de la ORT, dar controleaza, de fapt, 49 de titluri, restul apartinind statului rus. "Un inalt reprezentant al administratiei prezidentiale mi-a prezentat saptamina trecuta un ultimatum: fie sa cedez actiunile pe care le controlez in gestiunea statului, fie voi avea soarta lui Vladimir Gussinski", scrie Berezovski in scrisoarea catre Putin. El a precizat ca Putin vrea sa conduca direct ORT si a adaugat ca, "daca ar accepta acest ultimatum, informatiile televizate nu ar mai exista si ar fi inlocuite cu propaganda televizata, dictata de consilierii prezidentiali de la Kremlin". Decizia lui Boris Berezovski a lasat perplexa presa rusa, care se intreaba care sint adevaratele motive care l-au determinat pe acesta sa faca un asemenea pas. Ziarele considera ca omul de afaceri rus vrea sa pozeze in fata Occidentului drept o victima a regimului lui Putin. Serviciile secrete, in ceafa opozitiei Analistul politic rus Aleksandr Hatcenko a estimat ca serviciile de securitate ruse, FSB, se simt in deplina libertate de la venirea la putere a lui Vladimir Putin, relateaza France Presse. "Aceasta este noua tendinta in Rusia: serviciile secrete ii urmaresc pe opozanti, ziaristi sau oameni de stiinta", a declarat Hatcenko cu ocazia unei conferinte de presa. El afirma ca faptul ca actualul presedinte al Rusiei a lucrat in KGB lasa mina libera serviciilor secrete care fac ce vor, in acest moment inregistrindu-se o "inchidere" a societatii. CAMELIA MUNTEAN Pentru ca nu poate uita tragedia care a curmat viata "Printesei Inimilor", Bodyguardul Dianei infrunta moartea Fosta garda de corp a printesei Diana, Trevor Rees-Jones, singurul supravietuitor al accidentului in care si-a pierdut viata printesa de Wales si prietenul acesteia, Dodi al-Fayed, a inceput o noua viata in Timorul de Est, releva cotidianul britanic "The Times". In virsta de 32 de ani, Trevor Rees-Jones a semnat un contract pe un an pentru functia de responsabil adjunct pe probleme de securitate pe linga Natiunile Unite la Suai. In acest oras, devenit teatrul confruntarilor intre militii armate, doi reprezentanti ONU si-au gasit recent moartea, potrivit cotidianului. Trevor Rees-Jones, fost membru al comandourilor de parasutisti britanici, si-a preluat noua functie la 4 august. La Suai, unde locuieste intr-o casa deteriorata care a devenit deja tinta militiilor, el risca sa contracteze malaria, cum s-a intimplat anul acesta cu un sfert din soldatii dislocati in Timorul Oriental, mentioneaza "The Times". Grav ranit si desfigurat, Rees-Jones a fost supus mai multor interventii chirurgicale in urma accidentului produs la 31 august 1997, la Paris, in care si-au pierdut viata printesa Diana, Dodi al-Fayed si soferul lor, Henri Paul. Dupa aceasta tragedie, el si-a reluat activitatea intr-o societate specializata in domeniul securitatii, insa a marturisit cotidianului "Daily Telegraph" ca este in continuare profund afectat de moartea printesei Diana si ca ar fi preferat sa moara la locul accidentului. (L.C.) Candidatul republican la presedintia SUA s-a dat in stamba "Mai, animalule!", in varianta americana Candidatul republican la Presedintia Statelor Unite, George Bush jr., care a promis sa aduca un aer nou de corectitudine si sinceritate in politica, si-a dat in petic si, referindu-se la un ziarist pe care il zarise, i-a spus partenerului sau de tandem electoral, Dick Cheney: "Uite-l si pe Adam Clymer, un cretin grupa mare, de la New York Times". Ghinionul lui Bush a fost ca microfonul de pe masa sa era deschis. Nici Cheney nu si-a dat seama de acest lucru, drept pentru care, pornit pe birfa, l-a aprobat din toata inima pe acesta: "Daaa, mare cretin". Incidentul a avut loc cu ocazia unui miting electoral dintr-o suburbie a orasului Chicago, unde Bush tocmai afirma ca e cazul ca la Washington sa "se schimbe tonul", indica Reuters. Purtatorul de cuvint al candidatului republican a incercat sa dreaga gafa si a explicat ca remarca "era adresata strict coechipierului si nu era un comentariu pentru public. Era o referire la o serie de articole pe care guvernatorul le-a considerat nedrepte". ISABELLA ALEXANDRESCU Premierul bulgar ataca la celular Kostov ameninta cu nationalizarea singurului operator digital de telefonie mobila Singurul operator digital de telefonie mobila din Bulgaria, MobilTel, ar putea fi nationalizat daca se va dovedi ca banii cu care opereaza sint "murdari" sau daca acuzatiile privind furtul de impulsuri sint adevarate. Premierul Ivan Kostov a dispus o verificare generala a tuturor actionarilor pentru a se stabili daca acestia nu pun in pericol securitatea nationala. Seful executivului de la Sofia a facut publice rezultatele unui raport al serviciilor secrete bulgare, conform caruia prin asa-numitul furt de impulsuri MobilTel, telecomunicatiile din aceasta tara au pierdut cel putin noua milioane de marci. O parte importanta din actiunile acestei companii este controlata de Mihail Ciornii, unul dintre cei trei frati Ciornii, cunoscuti drept "regii" traficului cu aluminiu din Rusia. Ciornii, care are si cetatenie israeliana, a fost expulzat pe 18 august impreuna cu alti patru cetateni rusi sub acuzatia de punere in pericol a securitatii nationale a Bulgariei. PETIO PETKOV (Sofia) Flash Babutele-informator, cu ochii pe infractor Infractorii din Rio de Janeiro au un nou dusman: bunicutele inarmate cu binoclu si autorizatie de detectiv, transmite Reuters. Politia locala si o asociatie de detectivi au lansat proiectul "Vecinul bagacios" si spera ca pensionarii isi vor pune spiritul de observatie ascutit in slujba legii. Pina acum, 40 de bunicute, satule sa tot faca magiun si conserve, s-au oferit sa devina "James Bond". Ele au primit cite un binoclu si un "permis de vecin bagacios", adica o imputernicire sa se uite tot timpul pe fereastra si sa "fie atente la orice miscari suspecte". La sfirsitul saptaminii trecute, unul dintre "vecinii bagaciosi" a chemat politia, care a arestat trei membri ai unei bande de cartier si a confiscat arme. (I.A.) Comisarul Verheugen da socoteala Comisarul european insarcinat cu extinderea Uniunii Europene, Guenther Verheugen, urmeaza sa dea explicatii, in cursul zilei de astazi, in fata Parlamentului European, la Strasbourg, in ceea ce priveste controversata declaratie facuta recent, potrivit careia in Germania ar trebui sa se organizeze un referendum privind primirea de noi membri in UE, transmite AFP. Parlamentul European a organizat o sesiune in plen, special pentru a-i da posibilitatea lui Verheugen sa faca clarificari, in numele colegiului de comisari europeni, asupra angajamentului luat de Comisia Europeana in favoarea extinderii.(I.A.) "Laptele de Calugarita" a ucis 13 cheflii Cel putin 13 petrecareti din localitatea peruana Pucallpa, situata in jungla amazoniana, au murit dupa ce au baut o serie de cocktail-uri in componenta carora se presupune ca a intrat alcool industrial. Alti 14 cheflii au fost transportati de urgenta la spital dupa ce au consumat "specialitatile" bahice locale, printre care un cocktail foarte apreciat in zona, compus din oua crude, lapte si alcool, cunoscut sub denumirea de "Laptele de Calugarita". Rudele petrecaretilor au crezut initial ca victimele sufera de o mahmureala, insa, in realitate, acestea erau pe moarte. (L.C.) Diplome scolare contra votca tare Un director de scoala din regiunea Volgograd, sudul Rusiei, a fost condamnat la trei ani de inchisoare pentru ca a dat elevilor diplome false contra cost, plata constind in peste uscat si votca, a anuntat cotidianul "Izvestia", citat de AFP. Serghei Fomin a pus la punct un adevarat trafic cu diplome de colegiu false, in principal in schimbul votcii, el fiind prins abia dupa mai mult de doi ani. Acelasi director nu s-a sfiit sa fure din fondurile de ajutor destinate copiilor saraci pentru a returna datoria unui prieten. (C.M.) Femeia Internet Fosta vedeta de filme porno Danni Ashe a devenit cea mai cautata femeie de pe Internet, performanta atestata de experti ai Cartii Recordurilor, scrie cotidianul britanic "The Sun". Imaginile lui Danni, ajunsa la virsta de 30 de ani, au fost solicitate de peste 840 de milioane de persoane, din februarie 1996 pina in prezent. Aproape toate imaginile lui Danni sint din categoria "XXX". VLADIMIR BALABAN 