 Cornel Dinu, internat la Urgenta Cornel Dinu a fost internat ieri, la amiaza, la Spitalul de Urgenta din Bucuresti. Aflat de mai mult timp sub tratament, ieri, in jurul orei 11.00, Procurorului i s-a facut rau si i-a scazut brusc tensiunea. Potrivit medicilor, fostul international a facut alergie la un medicament. Dupa aceasta criza, oficialul "ciinilor rosii" si-a revenit, aflindu-se acum in afara oricarui pericol. ( D.C. ) Universitatea joaca azi returul cu FC Synot, in UEFA - Intertoto Hotelul in care stau arbitrii meciului de la Craiova trebuia sa fie bordel! In caz de calificare, oltenii vor aborda meciurile cu Rennes in formula completa Universitatea Craiova sustine astazi, de la ora 18.00, pe stadionul "Ion Oblemenco", mansa a doua a intilnirii din Cupa UEFA - Intertoto impotriva formatiei cehe FC Synot. Dupa ce au pierdut in tur cu 3-2, oltenii pornesc cu prima sansa, lucru intarit si de pozitia vicepresedintelui Emil Sandoi, care spune ca "ne este la indemina o victorie la doua goluri diferenta sau una la limita, dar in care sa nu primim mai mult de un gol. Cred ca vom obtine calificarea". Fata de echipa din meciul disputat duminica trecuta la Stare Mesto, Ungureanu a apelat la serviciile lui Dobre si ale fundasului central Gabriel Vochin, motivind prezenta ultimului prin faptul ca atacantii oaspetilor sint foarte inalti. Desi initial fusese anuntat suspendat din cauza faptului ca acumulase doua cartonase galbene, Vigariu va putea juca astazi, regulamentul Cupei UEFA - Intertoto prevazind, dupa cum sustin conducatorii craiovenilor, ca un jucator se afla in stare de suspendare dupa ce a acumulat trei avertismente. Cladire ridicata de puscariasi Oaspetii au ajuns aseara in Craiova si s-au cazat la Hotel "Jiul", delegatia ceha numarind 30 de persoane. Spre deosebire de adversarii oltenilor, atit arbitrii greci, cit si observatorul englez al partidei de azi vor fi cazati la un hotel particular din centrul orasului, "Green House". Interesant, stabilimentul respectiv, care a fost ridicat cu mina de lucru a puscariasilor, fusese proiectat initial pentru a functiona drept casa de toleranta, dar pentru ca legea prostitutiei se afla doar la stadiul de propunere, constructia a fost transformata in hotel. Preturi mari la bilete Cu toate ca, la un moment dat, oficialii oltenilor intentionau sa lase intrarea libera, accesul la meci se va face pe baza biletelor, pretul acestora fiind destul de piperat: 50.000 de lei la tribuna "0", 40.000 la tribuna I, 30.000 la tribuna a II-a si 20.000 la peluze. In cazul in care Universitatea va obtine calificarea, toti componentii vor lua apoi drumul cantonamentului de la Sfintu Gheorghe pentru a pregati cit mai bine dubla mansa, din turul urmator, cu formatia franceza Rennes. Oltenii intentioneaza sa atace meciurile impotriva celor din Hexagon cu echipa de baza. Pentru azi, Nicolae Ungureanu ar putea alinia formula Neamtu - C. Dobre, Vochin, Craciunescu, Rada, Soava - Grigorie, Burca, M. Stancu - I. Savu, Vigariu (Verdes). MARIO MORCOV Dan Spataru va fi translatorul artistilor-fotbalisti romani la Moscova Cei care vor reprezenta Romania la Campionatul Mondial de fotbal al artistilor, in august, la Moscova, au inceput miercuri antrenamentele. Pe terenul de rugby numarul 1 din complexul Steaua, sub directa indrumare a antrenorului emerit Angelo Niculescu, s-au prezentat, la primul antrenament, Alin, Paul si Lucian de la Gaz pe Foc, Lucian si Adrian de la Taxi, Aurelian Temisan, Mihai Mitoseru, tinarul regizor Gigel Andrabulea, Daniel Iordachioaie, Razvan Trandafir, de la No Comment, si Mihai Lazar, presedintele Asociatiei de Fotbal a Cintaretilor din Romania. Miercurea viitoare, rindurile echipei noastre vor fi intarite de Gheorghe Gheorghiu, Adrian Enache, Calin Geambasu, Gheorghe Florin, Florin Ionescu, membrii trupei AXXA, precum si de Eugen, Razvan si Linda de la Krypton. Daca sint si alti artisti interesati sa faca parte din aceasta echipa pot suna la numerele de telefon 312.64.57 si 095.074.744 - Mihai Lazar. Echipa artistilor fotbalisti romani are nevoie de sponsorizare pentru transport si echipament sportiv. Cei interesati sa-i ajute pot apela la numerele de mai sus. Cum regulamentul concursului da posibilitatea fiecarei echipe sa aiba pe teren doi fotbalisti profesionisti, nu mai tineri de 40 de ani, artistii nostri ii solicita pe fostii fundasi Adrian Bumbescu si Stefan Iovan. Arbitrul roman care va insoti delegatia noastra la Moscova va fi Ion Danciu. Fiecare dintre cele 18 echipe care si-au anuntat prezenta la "Art-Football Cup 2001" va sustine un show de aproape doua ore pe stadionul Dinamo din Moscova. Si-a confirmat prezenta si Dan Spataru, considerat mare vedeta in Rusia. Pe linga recitalul pe care-l va sustine cu melodii in limba romana si rusa, el va face si oficiile de translator pentru delegatia noastra. ANCA NICOLEANU "Coarda" se intoarce Vicepresedintele rapidist Zotta are dreptul sa arbitreze din nou in Divizia A! Constantin Zotta, noul vicepresedinte executiv al echipei de fotbal Rapid, va putea reveni din sezonul viitor in corpul de elita al arbitrilor. Anomalia, care ar permite astfel unuia dintre cei mai controversati "fluierasi" din fotbalul romanesc sa imparta dreptatea pe gazon, dupa ce a facut parte din staff-ul uneia dintre componentele primei divizii, a fost explicata ieri de Nicolae Grigorescu, presedintele Comisiei Centrale a Arbitrilor. "In scriptele CCA, Zotta este trecut ca "indisponibil din motive personale" pina la 1 august, in urma unei cereri facute de impricinat. Dupa ultimele aparitii si declaratii date in presa de domnul Copos si de Zotta, ne-am hotarit sa facem o adresa atit Rapidului, cit si arbitrului pentru a ne da explicatii referitoare la noua situatie. Daca Zotta va alege sa faca parte din conducerea giulestenilor, el isi poate suspenda activitatea ca arbitru vreme de un an pentru ca, apoi, conform regulamentului, sa fie reintegrat in corpul divizionar din care a facut parte", a explicat Grigorescu modalitatea prin care arbitrul cunoscut in lumea fotbalului si sub porecla de "Coarda" va putea, in viitor, sa-i fluiere pe amicii si inamicii lui George Copos. Presedintele CCA a mentionat, totusi, ca "fiecare arbitru are o fisa personala. Fie ca s-ar desparti prieten sau dusman cu patronul Rapidului, el nu va mai arbitra niciodata aceasta formatie sau cluburile cu care echipa giulesteana s-ar afla in competitie directa". Intrebat daca este normala aceasta situatie, Grigorescu a raspuns: "Citi oameni din lotul pe care-l am la dispozitie nu au jucat sau n-au avut relatii de afaceri cu echipe pe care acum trebuie sa le arbitreze?". Balaj e pe primul loc Conform clasamentelor facute la sfirsitul sezonului, cel mai bun arbitru din Divizia A a fost, in editia de campionat 2000-2001, baimareanul Cristian Balaj. Podiumul este completat, in ordine, de Tiberiu Lajos si Marian Salomir. Sorin Corpodean, "centralul" cu cea mai buna cota la FIFA, s-a clasat abia pe locul patru. In topul arbitrilor-asistenti, Florin Hincu a obtinut prima pozitie. Pe locul doi a "venit" Ion Onicas. "Calculele nu sint inca terminate, dar aceasta ordine nu se mai poate schimba. Dupa restructurarea loturilor divizionare de arbitri, in primul esalon vor intra, pe linga fostii componenti ai lotului A, si arbitrii din lotul B care au sub 37 de ani si minimum doi ani experienta la nivelul respectiv. Dupa finalizarea clasamentelor, arbitrii clasati pe ultimele trei locuri vor fi retrogradati in esalonul inferior", a mai explicat Grigorescu. MATEI UDREA Flash Vladoiu nu pleaca in Olanda cu Steaua La recomandarea doctorului Pompiliu Popescu, medicul echipei nationale, si de comun acord cu antrenorul Victor Piturca, fotbalistul Jean Vladoiu nu va face deplasarea in turneul pe care echipa sa de club, Steaua, il va face, incepind de azi, in Olanda. Atacantul "ros-albastrilor" a suferit, in aceasta primavara, o operatie la genunchiul sting, interventie chirurgicala efectuata in Belgia, la Anvers. "Am decis sa fac recuperarea in tara. Ma bucur ca domnul Piturca a acceptat sa ma lase acasa", a declarat Vladoiu. Din lotul pe care Victor Piturca il va deplasa in Olanda face parte si fiul sau, atacantul Alexandru. Va prezentam lista completa a fotbalistilor pe care Steaua ii va lua in amintitul stagiu de pregatire: Tudor, Lung, Nae - portari; Dumitru, Paraschiv, Balan, Baciu, Radoi, Miu, Mitrita, Bordeanu - fundasi; Lita, Falemi, Lincar, Stoica, Trica - mijlocasi; Danciulescu, Raducanu, Niculescu, Piturca, Nesu, Vintila, Iacov - atacanti. ( D.C. ) Prima cursa de Formula 1 in nocturna Marele Premiu al Malaieziei de anul viitor ar putea fi prima cursa din istoria Formulei 1 care se va disputa in nocturna. Bernie Ecclestone, boss-ul Formulei 1, a avut la mijlocul saptaminii o runda de discutii cu francezul Philippe Gurdjian, organizatorul cursei de la Sepang, dindu-si acordul de principiu pentru realizarea unui astfel de eveniment. "O intrecere in nocturna ar fi extrem de spectaculoasa. S-ar vedea cum ies flacarile prin teava esapamentului si ar face din aceasta cursa una unica", a declarat Gurdjian. Multe dintre cursele contind pentru campionatele Indy si Nascar care au loc in SUA se desfasoara la lumina reflectoarelor si stirnesc un interes enorm printre fanii sporturilor cu motor. "Vor fi ceva cheltuieli cu asigurarea numarului necesar de lucsi pentru o buna transmisie la televizor, dar sint convins ca merita acest efort", a adaugat Gurdjian. ( S.T. ) Suleap, calare pe Zimbru Gheorghe Florea, patronul echipei de fotbal Rocar, il considera pe portarul Florentin Radulescu drept unul dintre principalii vinovati pentru retrogradarea echipei din Drumul Gazarului. "Nu vreau sa mai aud de el! Sa plece unde vrea! Mi-a pierdut o gramada de meciuri in campionat si finala Cupei", a exclamat Florea. "Bercenarii" s-au dispensat de serviciile atacantului Bogdan Vrajitoarea, care a ajuns la Universitatea Craiova, precum si de mijlocasul Suleap. Acesta din urma va fi imprumutat la echipa Zimbru Chisinau pentru partida pe care formatia din Republica Moldova o va sustine in turul preliminar al Cupei UEFA. In cazul in care Zimbru se va califica in fazele superioare ale competitiei, Suleap va ramine in curtea moldovenilor. ( D.C. ) "Specialistul" Vasile Miriuta a marcat golul doi, multumita caruia echipa sa, Energie Cottbus, a cistigat cu scorul de 2-1(2-1) meciul amical disputat in localitatea austriaca Lindabrunn impotriva formatiei Austria Viena. Internationalul maghiar a marcat in minutul 20, in urma executarii unei lovituri libere de la aproximativ 20 de metri. El a fost utilizat de antrenorul Eduard Geyer pe tot parcursul intilnirii, in vreme ce Laurentiu Reghecampf a fost inlocuit in minutul 68. ( S.T. ) Argesul, la aparate Jucatorii echipei FC Arges au efectuat ieri vizita medicala la Institutul National de Medicina Sportiva (INMS). De la acest control medical au lipsit doar portarii Danut Coman si Daniel Nicolescu, primul pentru ca efectua la Spitalul Fundeni analize la rinichi, iar cel de-al doilea fiindca a suferit o accidentare la meniscul exterior al piciorului drept. Circuitul aparatelor a fost trecut si de Adrian Neaga si Cristian Buturuga, fotbalisti care au fost depistati pozitiv in urma unui control efectuat dupa partida de campionat cu Rapid. "Sper ca decizia Ligii Profesioniste de Fotbal sa fie in favoarea noastra deoarece nu am luat cu buna stiinta acea substanta. De fapt, nici nu stiu cum a ajuns in organismul meu", a declarat Neaga, gasit dopat cu metonolon. "Nu am de ce sa-mi cer iertare fata de suporteri, intrucit stiu ca sint nevinovat", a adaugat jucatorul din Trivale. Luni, lotul formatiei argesene va pleca intr-un stagiu de pregatire la Sinaia. ( D.C. ) Politia a gasit cocaina la resedinta magnatului italian Cecchi Gori risca sa infunde puscaria Presedintele clubului italian AC Fiorentina, Vittorio Cecchi Gori, trece prin cea mai neagra perioada a vietii sale. Pe linga problemele grave pe care le are cu echipa, care risca sa nu fie inscrisa in viitoarea editie a campionatului din cauza bilantului financiar dezastruos, Cecchi Gori trebuie sa faca fata si acuzatiilor de detinere de cocaina aduse de politia italiana. Casa pe care magnatul televiziunii o detine in Roma a fost perchezitionata joi seara de mai multi oameni ai legii, care, printre altele, au confiscat o punga in care se gasea un praf alb. Perchezitia a fost ordonata pentru a se cauta documente care sa sprijine acuzatia de spalare de bani pe care Procuratura din Firenze i-a adus-o fostului senator italian, in luna noiembrie a anului trecut. Dupa efectuarea analizelor s-a descoperit ca respectivul praf era cocaina pura, fapt pentru care Cecchi Gori risca pe putin cinci ani de puscarie. "Nu stiu despre ce vorbiti", a declarat avocatul Antonio Conte, cel care-l reprezinta pe Cecchi Gori, care a adaugat: "Vittorio este total surprins de acuzele care i se aduc si va incerca sa intre cit mai rapid in legatura cu magistratii pentru a oferi explicatii". In ceea ce priveste viitorul Fiorentinei, acesta pare un pic mai roz dupa ce prim-ministrul Emiratelor Arabe Unite, Maktum Ben Rachid al Maktun, care, in acest moment, este unul dintre actionarii minoritari ai detinatoarei Cupei Italiei, si-a anuntat intentia de a cumpara actiunile detinute de Cecchi Gori, fiind gata sa ofere 30 de milioane de dolari. ( S.T. ) Marius Lacatus si-a reziliat contractul cu panamezii Situatia contractuala a antrenorului Mihai Stoichita - "Lippi", selectionerul reprezentativei de fotbal a statului Panama, este departe de a fi lamurita. Intrucit oficialii nationalei din America Centrala nu si-au respectat promisiunile facute la inceputul mandatului, tehnicianul nu mai agreeaza prelungirea contractului, cu toate ca i s-a propus o intelegere pina in 2006! In ceea ce-l priveste pe Marius Lacatus, "secundul" lui Stoichita, acesta si-a reziliat deja intelegerea cu reprezentativa panameza, urmind ca miine sa decoleze spre Madrid. Dupa o zi de plimbari prin capitala Spaniei, fosta vedeta a Stelei intentioneaza sa ramina citeva zile in vila sa din Oviedo. FC National ar putea fi retrogradata in Divizia B Mihai Stoichita si Marius Lacatus sint decisi sa actioneze in judecata gruparea FC National pentru neplata a 70.000 de dolari, suma pe care ar fi trebuit sa o primeasca inca din perioada in care pregateau formatia bucuresteana. Totodata, dupa ce a consultat o firma de avocati, Stoichita a hotarit ca, pe 10 iulie, sa adreseze si forului mondial un memoriu in care sa specifice faptul ca gruparea din Parcul cu Platani ii datoreaza 40.000 de dolari. Acelasi lucru il vor face Marius Lacatus, care are de recuperat 30.000 de dolari, si "secundul" Mihai Stoica, in contul caruia echipa din Cotroceni trebuie sa vireze 5.000 de dolari. In eventualitatea ca FC National, club a carui situatie financiara s-a imbunatatit in ultima perioada, nu va plati intr-un anumit interval de timp cei 75.000 de dolari, risca, potrivit prevederilor FIFA, sa retrogradeze in Divizia B. DANIEL CONTESCU Topul celor mai bine platiti fotbalisti din lume Zinedine Zidane a cistigat 10,541 milioane de dolari in anul 2000! Banii care se invirt in ultima vreme in jurul fotbalului sint din ce in ce mai multi. Sumele imense vehiculate pentru transferurile unora dintre starurile fotbalului mondial, multe dintre ele egale cu o transa acordata Romaniei de FMI sau Banca Mondiala, au dus, cum e normal, si la o crestere substantiala in ceea ce priveste veniturile jucatorilor de top pentru anul 2000. Bisaptaminalul "France Football" a intocmit recent un top al celor mai bogati fotbalisti din lume. Trebuie precizat ca toate sumele de mai jos reprezinta venituri nete, respectiv ceea ce le ramine in mina jucatorilor dupa ce au platit toate impozitele. Lider detasat al clasamentului este campionul mondial si european Zinedine Zidane. Mijlocasul in virsta de 29 de ani de la Juventus - transferat recent la Real Madrid in schimbul a 73 de milioane de dolari - a cistigat anul trecut fix 10,541 milioane de dolari. Din aceasta suma, aproximativ 4,8 milioane reprezinta salariul pe care francezul l-a primit de la "Batrina Doamna". Restul sumei, mai bine de 5,7 milioane, provine din reclamele pe care cel mai bun fotbalist al lumii in anul 2000, in viziunea FIFA, le face pentru diverse concerne multinationale. "Castorul" n-a jucat, dar a adunat Locul 2 in topul schitat de "France Football" revine atacantului argentinian Gabriel Batistuta, al carui venit anual a fost de 7,8 milioane de dolari. Salariul pe care "Batigol" l-a primit de la proaspata campioana a Italiei, AS Roma, este de 5,3 milioane de dolari, insa veniturile din reclame sint substantial mai reduse decit in cazul lui Zidane, ridicindu-se la "doar" 2,5 milioane. Pe ultimul loc al podiumului se afla Ronaldo, cu 6,72 milioane de dolari incasati. Desi mai mult accidentat, "Castorul" ridica de la Inter 3,42 milioane de dolari, la care se adauga 3,2 milioane din partea sponsorilor personali. "Fenomenul" a primit insa o lovitura dura din partea firmei "Nike", care a redus cu 35 la suta suma pe care i-o platea, tocmai din cauza perioadei de indisponibilitate pe care a traversat-o. Del Piero a pierdut o caruta de banet Primul jucator din afara Seriei A este spaniolul Raul, cu 6,62 milioane. Raul a primit de la Real Madrid 5,6 milioane de dolari, suma fiind completata de sponsori. Urmeaza, pe locul 5, italianul Alessandro Del Piero, al carui venit global a fost de 6,56 milioane de dolari, din care 4,6 milioane sint "verzisorii" ridicati de la Juventus. Aidoma lui Ronaldo, starul "Batrinei Doamne" s-ar fi aflat mult mai bine plasat daca n-ar fi fost accidentat aproape un an. In aceasta perioada, multe dintre firmele a caror imagine era reprezentata de "Pinturicchio" au reziliat intelegerea, pierderile lui Del Piero fiind estimate la mai bine de doua milioane de dolari. In imediata apropiere a italianului se afla jucatorul brazilian Rivaldo, cu 6,5 milioane de dolari. Mijlocasul ofensiv de la FC Barcelona se poate lauda insa cu cea mai mare suma primita din salariu: 5,8 milioane dolari. Pe pozitia a saptea sta Cristian Vieri. Contul in banca al virfului de la Inter s-a "ingrasat" anul trecut cu 6,45 milioane de dolari. Nakata ii tapeaza pe niponi Pozitia a opta este ocupata, spre surprinderea generala, de japonezul Hidetoshi Nakata. Mijlocasul de la AS Roma isi datoreaza prezenta in top mai ales numeroaselor firme nipone care l-au ales sa le reprezinte imaginea. Din partea acestora, Nakata a incasat 4,1 milioane de dolari (record absolut), in vreme ce din salariu n-a primit decit jumatate din suma de mai sus. Locul noua revine portughezului Luis Figo, detinatorul la zi al "Balonului de aur". Figo a cistigat 5,8 milioane de dolari, dintre care 4,5 i-a primit din partea Realului. In fine, cel care incheie "Top Ten"-ul este englezul David Beckham, cu 5,5 milioane de dolari, dintre care doar 2,4 din partea celei mai bogate grupari fotbalistice din lume, Manchester United. Iata si pe cei aflati pe urmatoarele zece pozitii: 11. Roy Keane (Irlanda / Manchester United) - 5,1 milioane dolari 12. Hernan Crespo (Argentina / Lazio) - 4,76 milioane 13. Fabien Barthez (Franta / Manchester United) - 4,7 milioane 14. Steve McManaman (Anglia / Real Madrid) - 4,6 milioane 15. Juan Veron (Argentina / Lazio) - 4,35 milioane 16. Andreas Moller (Germania / Schalke 04) - 4,31 milioane 17. Paolo Maldini (Italia / AC Milan) - 4,15 milioane 18. Ryan Giggs (Tara Galilor / Manchester United) - 3,9 milioane 19. Francesco Totti (Italia / AS Roma) - 3,8 milioane 20. Nicolas Anelka (Franta / PSG) - 3,2 milioane Manchester United are cei mai multi milionari Intr-un clasament al "bogatasilor" pe tari conduce Italia - cu 4 jucatori, urmata de Franta si Argentina - cite 3, Brazilia si Anglia - cite 2, Spania, Japonia, Tara Galilor, Portugalia, Irlanda si Germania - cite un reprezentant in "Top 20". In privinta campionatelor, Serie A este lider detasat, cu 10 fotbalisti, urmata de campionatul englez si cel spaniol, cu cite 4 reprezentanti, in vreme ce Bundesliga si prima liga din Hexagon se lauda si ele cu cite un bogatas. Clubul care are in rindurile sale cei mai multi multimilionari este Manchester United, cu patru reprezentanti, urmat de AS Roma si Real Madrid, cu cite trei, Juventus, Inter si Lazio, cite doi. Alte patru grupari, AC Milan, Schalke 04, Barcelona si PSG, au cite un bogatas in rindurile lor. Cum de la an la an sumele care circula in lumea sportului-rege sint tot mai mari, mai mult ca sigur ca la sfirsitul anului in curs cifrele de afaceri ale fotbalistilor de virf vor fi mult mai mari. SILVIU TANASE [21][pl.dll?rid=expresro] 