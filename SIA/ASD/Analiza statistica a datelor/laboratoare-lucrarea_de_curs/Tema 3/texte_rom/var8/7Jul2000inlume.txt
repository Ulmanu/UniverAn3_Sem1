 Gratie modificarii constitutionale votate de parlament, Milosevici mai sta o data Parlamentul iugoslav a votat ieri o propunere de modificare a Constitutiei federale, care va permite presedintelui Slobodan Milosevici, al carui mandat unic expira in iulie 2001, sa candideze din nou la funtia de sef al statului, transmit agentiile internationale de presa. Camera Superioara a legislativului de la Belgrad, numita Casa Republicilor, si Camera Inferioara, numita Camera Cetatenilor, ambele dominate de partide care il sustin pe Milosevici, s-au "ntrunit ieri in sesiune extraordinara pentru a vota proiectul de modificare a Constitutiei, prezentat tocmai de aceste formatiuni politice. Senatul si-a exprimat primul votul, aprobind in unanimitate, cu 27 de voturi pentru, amendarea Constitutiei. Pina in prezent, presedintele era ales de parlamentul federal pentru un mandat unic de patru ani, iar de acum incolo acest lucru se va face prin sufragiu direct. Adoptarea amendamentului, propus de Partidul Socialist din Serbia, al lui Milosevici, Stinga Iugoslava, a sotiei lui, Mira Markovici, Partidul Radical Sirb, al ultranationalistului Vojislav Seselj, si partidele muntenegrene favorabile presedintelui iugoslav ii da posibilitatea exercitarii unui nou mandat liderului de la Belgrad, ceea ce a stirnit proteste din partea opozitiei sirbe si a directiei reformiste muntenegrene. Reamintim, Slobodan Milosevici a indeplinit pina in 1997 functia de presedinte al Serbiei, devenind apoi presedinte al Iugoslaviei, mandatul unic urmind sa expire in 2001. Modificare Constitutiei i-ar permite sa candideze din nou pentru functia suprema in stat, cu sanse reale de cistig. Serbia isi mareste influenta in parlament Alte doua prevederi constitutionale supuse modificarii se refera la instaurarea sufragiului direct pentru deputatii Camerei Republicilor, in prezent alesi de parlamentele din fiecare republica iugoslava, Serbia si Muntenegru, si obligatia ca nominalizarea sau concedierea ministrilor federali sa fie discutata de parlament, nu hotarita direct de guvern. Serbia si Muntenegru, care formeaza Iugoslavia, au in prezent aceleasi drepturi constitutionale, dar, prin adoptarea alegerii presedintelui prin sufragiu direct, influenta micii Republici Muntenegru, care are doar 650.000 de locuitori, va fi foarte redusa fata de Serbia, care are opt milioane de cetateni. Republica Muntenegru ameninta din nou cu iesirea din federatie Reactia Muntenegrului fata de schimbarile aduse Constitutiei nu s-a lasat asteptata conducerea de la Podgorica l-a acuzat pe Milosevici ca vrea sa dea lovitura de gratie subredei uniuni Muntenegru-Serbia. "Acesta este actul final al distrugerii politice a Iugoslaviei", a afirmat un consilier al presedintelui muntenegrean Milo Djukanovici, care a adaugat: "Mai ramine de vazut care este ambitia lui finala - sa conduca fara limite Iugoslavia, sau sa creeze o Iugoslavie fara Muntenegru". ISABELLA ALEXANDRESCU Referendum pentru scurtarea mandatului prezidential francez Presedintele francez Jacques Chirac a anuntat aseara, in cadrul unei alocutiuni televizate, ca va consulta populatia tarii, prin referendum, in privinta reducerii mandatului prezidential la 5 ani, fata de 7 cit este in prezent. Mai multe surse parlamentare dadusera anterior asigurari ca seful statului francez a ales referendumul ca modalitate de ratificare a acestei revizuiri constitutionale. Cele doua Camere ale parlamentului francez ar fi putut sa adopte fara opozitie majora proiectul de lege care va revizui Constitutia, exclusiv in ce priveste durata mandatului prezidential. Pentru a o ratifica, presedintele putea sa aleaga aceasta cale, care este mai rapida si mai ieftina decit un referendum national. Dar, in cursul unei alte interventii televizate, la data de 5 iunie, Chirac si-a exprimat "preferinta" pentru referendum in vederea adoptarii a ceea ce a fost prezentat drept "o reforma moderna, utila, fara riscuri si rapida". Initiativa "cincinalului prezidential" apartine fostului presedinte francez Valery Giscard D'Estaing, care a depus o initiativa legislativa in acest sens la data de 9 mai, adica la cinci ani si doua zile dupa ce Jacques Chirac a fost investit presedinte. Reducerea mandatului prezidential se bucura aproape "ntregul sprijin al spectrului politic. Durata de sapte ani este parte a unei lungi traditii din viata politicii republicane franceze, care a fost reluata dupa fondarea celei de-a cincea Republici de generalul Charles de Gaulle, in 1958. Sondajele de opinie recente arata insa ca referendumul va fi marcat de o participare scazuta, de maximum 43 la suta din electorat. VLADIMIR BALABAN Ambasadorul James Rosapepe prezinta Modelul romanesc al relatiilor etnice Ambasadorul american James Rosapepe va inaugura astazi conferinta sponsorizata de Ambasada SUA la Bucuresti privind diversitatea etnica si intitulata "Modelul romanesc al relatiilor etnice: ultimii zece ani, viitorii zece ani", se arata intr-un comunicat al Ambasadei Statelor Unite in Romania. Dintre participantii la conferinta fac parte lideri politici ca ministrul de externe, Petre Roman, presedintele PDSR, Ion Iliescu, si liderul ApR, Teodor Melescanu. Participantilor li se ofera posibilitatea de a plasa "modelul romanesc" in contextul international, de a invata din experienta si practica altor tari si de a trece in revista succesele inregistrate de Romania in privinta problemelor legate de minoritatile etnice. ISABELLA ALEXANDRESCU Spargator de banci roman, impuscat de politia franceza Politia franceza a arestat mai multi presupusi membri ai unei bande de spargatori de banci, banuita mai ales pentru comiterea unui atac cu racheta asupra unei masini blindate, la Marsilia, in octombrie anul trecut, cind au fost furate 14 milioane de franci (2,2 milioane de euro), relateaza AFP. Politia a retinut cincisprezece suspecti, luni si marti, la Marsilia si Nisa, si a confiscat un adevarat arsenal: pistoale, mitraliere, munitii, material exploziv, cagule si manusi. In cadrul anchetei referitoare la atacul de la Marsilia, in noiembrie au fost arestate cinci persoane. O parte dintre suspecti sint banuiti ca au participat direct la tilharie, iar ceilalti sint cercetati pentru spalare de bani. Banda a mai organizat si alte atacuri asupra unor banci sau masini blindate. Unul dintre presupusii sai membri, un fost membru al Legiunii Straine, de origine romana, in virsta de 32 de ani, inarmat cu un pistol, a fost impuscat de politisti pe 18 aprilie, in timpul unui atac asupra unei agentii bancare. (L.C.) Bugetul palestinian se joaca la ruleta Autoritatea palestiniana condusa de Yasser Arafat a recunoscut oficial ca a depozitat milioane de dolari intr-un cont secret, din care o parte au servit la cumpararea de actiuni la un cazino din Cisiordania, transmite AFP. Un raport fara precedent, publicat miercuri pe un sit al Autoritatii Palestiniene, dezvaluie existenta unei societati-paravan care dispune de 354 de milioane de dolari, in lichiditati si actiuni. Raportul, pe care palestinienii l-au apreciat drept un pas important catre transparenta financiara, precizeaza ca majoritatea fondurilor colectate de Israel de la palestinienii din teritoriile ocupate in profitul Autoritatii Palestiniene au fost plasate in conturile firmei Palestinian Commercial Services Company (PCSC). O parte din aceste venituri au fost utilizate pentru cheltuieli curente, insa majoritatea banilor au fost economisiti si investiti in operatiuni comerciale de catre compania PCSC in Cisiordania, in fisia Gaza si in strainatate, indica raportul, semnat de ministri palestinieni ai finantelor si ai cooperarii internationale. Ministrul cooperarii internationale, Nabil Chaath, a precizat ca Yasser Arafat a pus acesti bani deoparte pentru a constitui un fond de economii pentru palestinieni si pentru a raspunde cheltuielilor publice in crestere.(L.C.) Cartelurile columbiene au organizat Academia de traficanti de droguri Autoritatile columbiene au denuntat ieri existenta unui veritabil centru de formare si antrenament pentru asa-numitii carausi care transporta droguri in stomac, situat in localitatea Pereira, la 300 de kilometri de capitala Bogota, se arata intr-un raport al politiei secrete (DAS), citat de cotidianul "El Tiempo". "Antrenamentul dureaza aproximativ o luna si debuteaza cu un regim alimentar din care sint excluse grasimile, produsele fainoase si alcoolul", avind ca scop pregatirea fizica a carausilor, acestia urmind sa transporte drogurile in stomac. Viitorii carausi trebuie, pe de alta parte, sa efectueze o serie de exercitii fizice pentru a-si intari muschii stomacului, poreclit de traficanti "cufarasul" sau "valijoara". Potrivit raportului DAS, "stagiarii se antreneaza inghitind boabe intregi de strugure, capsule din plastic sau degete de manusi chirurgicale umplute cu lapte sau faina". Prin aceasta tehnica, corpul se obisnuieste, incet, incet, cu obiectele straine din stomac, chiar daca la inceput provoaca greturi si stari de rau. In paralel, ucenicii primesc instructiuni cu privire la modul in care trebuie sa se comporte fata de politistii de la antidrog din aeroporturi, unde sint adusi pentru a se obisnui mai ales cu ciinii special antrenati pentru a detecta drogurile. Dupa luna de pregatire, carausul isi primeste diploma de absolvire: un kilogram de droguri, repartizat in mai multe capsule, in functie de constitutia fiecarei persoane. Daca traficantul reuseste sa livreze marfa, va deveni fericitul posesor al sumei de 3.000 de dolari, insa in cazul in care nimereste in miinile politistilor, risca 20 de ani de inchisoare in Columbia. Uneori, carausii sint denuntati chiar de cei care i-au angajat pentru a distrage atentia politiei de la transporturi mai mari. In cel mai rau caz, carausii sint asasinati pentru ca "incarcatura" sa fie recuperata, rapid, fara plata transportului. (L.C.) Un cercetator laureat al Premiului Nobel a demonstrat stiintific ca Femeile grase sint cele mai bune la pat Ele degaja hormoni care sporesc apetitul sexual De ani si ani, toata lumea este convinsa ca o femeie este sexy si poate satisface un barbat, doar daca e supla. Iata insa ca rezultatele cercetarilor realizate de dr. James Watson, din SUA, laureat al Premiului Nobel, demoleaza din radacini aceasta teorie. Eminentul genetician sustine ca grasimea este cheia unei vieti sexuale de vis si ca femeile grase sint cele mai bune la pat. Watson a relevat in cadrul unei prelegeri pe care a sustinut-o la universitatea londoneza ca studierea unor substante din corpul uman l-a dus la identificarea placerii carnale. Teoria lui este urmatoarea: surplusul de grasime provoaca eliminarea de catre organismul obezilor a unei cantitati mai mari de endorfine - substante care sporesc in mod natural placerea - si de hormoni care maresc dorinta sexuala. "Cind vedeti un cuplu de oameni slabi, sa stiti ca au probleme cu sexul", sustine cercetatorul. Stirea a provocat in presa britanica un val de declaratii din partea femeilor, slabe sau grase. Cele slabe sustin ca sint mai bune la pat intrucit faptul ca arata bine le da o mai mare incredere de sine. Iata si o parere din tabara cealalta, spusa de Barbie Mullins (27 de ani), o mamica de 112 kilograme: "De fiecare data cind slabesc, apetitul meu sexual scade, asa ca Watson are dreptate". LIVIU SERBANESCU Un inginer rus a inventat Bocancii cu motor Echipat cu aceste incaltari, orice individ poate alerga mai repede decit Carl Lewis Un inginer de aviatie din Rusia a inventat un sortiment de ghete "cu motor", care isi pot propulsa purtatorul la viteze neegalate de cei mai buni sportivi olimpici. Potrivit BBC, incaltamintea conceputa de Roman Kunikov face ca purtatorii sa poata "pasi" la intervale de pina la patru metri. Ghetele au fost testate public intr-o piata din Ufa, localitate situata la 1.200 de kilometri sud-est de Moscova. Kunikov, care este si profesor universitar, crede ca, pe linga faptul ca sint foarte distractivi, bocancii cu motor pot fi folositi si de catre membrii echipelor de interventie care trebu-ie sa ajunga in zone inaccesibile autovehiculelor. Viteza maxima care poate fi atinsa cu acesti bocanci este deocamdata de 40 de kilometri pe ora, dar inventatorul se asteapta ca viitoarele modele sa obtina performante mai bune. Bocancii sint actionati de pistoane lungi de 30 de centimetri, care se declanseaza la contactul talpii din metal cu solul. Intre talpa metalica si talpa propriu-zisa sint montate citeva arcuri amortizoare. Bocancii cintaresc aproximativ un kilogram bucata si includ un mic rezervor, un carburator, o bujie si, evident, corpul pistonului. CONSTANTIN VLAD 