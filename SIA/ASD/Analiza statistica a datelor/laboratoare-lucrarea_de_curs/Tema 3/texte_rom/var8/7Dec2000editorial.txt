 Statul roman nu exista pentru Vadim ______________________________________________________________________ Revista "Capital" a publicat in ultimul numar o ancheta asupra firmelor lui Corneliu Vadim Tudor. Cititorii pot afla citeva amanunte extrem de interesante privitoare la "Fundatia Editura Revista Romania Mare SRL" (sic!), in care "tribunelul" detine 80% din actiuni. Inainte de a fi de acord sau impotriva oricarui detaliu legat de acest personaj, trebuie sa clarificam citeva aspecte. In Dictionarul explicativ al limbii romane (editia 1996, pag. 404) definitia cuvintului "fundatie" este "institutie cu caracter obstesc, careia, pentru realizarea scopurilor sale, i se afecteaza un fond special; asezamint. "Fond constituit pentru intretinerea unei activitati de interes public". Conform Codului comercial al Romaniei, o fundatie nu poate fi in acelasi timp si societate comerciala cu raspundere limitata. O fundatie-SRL este un fel de elefant cu aripi, ceea ce poate vedea doar un chinuit intr-un cosmar. Ori desfasoara activitati comerciale, cu pierdere sau cu profit, ori se dedica unui interes obstesc si foloseste banii pe care ii primeste. Corneliu Vadim Tudor, din incultura sau din rea-credinta, a inventat aceasta struto-camila, imaginata cindva si de un confrate al lui de acelasi soi si calibru. A existat si "Fundatia Adrian Paunescu SRL". Cert este ca "Fundatia Editura Revista Romania Mare SRL" nu exista cu adevarat. E doar o firma care se pretinde "manastire", creata pentru a produce profit, dar care nu a izbutit decit pagube. Revista "Capital" mai relateaza citeva dintre neregulile descoperite de redactorii sai la Registrul Comertului, depozitarul tuturor datelor despre societatile comerciale din Romania, din care rezulta o sumedenie de neconcordante. Nu despre ele este vorba. Mult mai grav mi se pare ce descoperim in spatele acestor date. Despre ce este vorba? Struto-camila numita "Fundatia etc., etc. Romania Mare SRL" exista de foarte multi ani. Poate ca Petre Roman isi mai aduce aminte de hirtia pe care a semnat-o cind Eugen Barbu si Corneliu Vadim Tudor i-au adresat o cerere pentru un sediu unde sa faca o revista care sa-i invete minte pe adversarii FSN! Faptul ca "Romania Mare" a primit o repartitie cu prioritate nu mi se pare extrem de grav. Asa a gindit Petre Roman atunci! Poate ca n-a stiut ce face si ce "roade" vor produce favoritii sai! Mai grav este ca, de la infiintare si pina astazi, struto-camila Romania Mare a fost tolerata. Mii de alte sereleuri din Romania au fost exasperate cu controale si paracontroale, cu verificari ale Garzii Financiare. Din punctul de vedere al legislatiei, al contabilitatii, struto-camila Romania Mare a fost tinuta in puf. In acest caz, legea a functionat altfel. Sau, mai corect spus, n-a fost aplicata deloc. Cind "tribunelul" a lansat o campanie de demolare a liberalului Dan Radu Rusanu, acesta s-a enervat si a dispus un control financiar la Romania Mare. Stiu de la cineva care si-a aruncat ochii pe documentele sereleului ca nu era decit o spoiala de contabilitate, ca documentele ori nu existau, ori nu aveau nici cap, nici coada, nici ordine si nici logica. Si, astfel, dintr-o "cirnatarie" denumita fundatie s-au obtinut profituri neevidentiate. Nu a luat nimeni vreo masura. Iar gestiunea aceasta era la fel de abracadabranta si pe vremea cind Finantele au fost conduse de Florin Georgescu. In timp ce agentii economici din Romania erau terorizati de controale, Romania Mare a ramas o insula protejata. Ca justitia romana a putut sa o scalde in toate procesele de calomnie intentate Romaniei Mari sau lui Corneliu Vadim Tudor, mai ca putem intelege. Atit ii duce mintea sau asa interpreteaza legea unii judecatori! Dar, in materie de cifre, de gestiune contabila, de respectare a legislatiei economice, Vadim si Romania Mare nu pot face exceptie. Nu sint nici mai breji si nici mai cu mot decit o societate comerciala din Carei sau din Urziceni. Chiar daca toate acuzatiile pe care le aduce Vadim mafiei din economie si din politica ar fi adevarate pina la ultimul cuvint, tot ar trebui ca el si struto-camila economica numita Romania Mare sa respecte legile in vigoare. Daca acestea nu se aplica decit amaritilor, atunci cu siguranta ca am facut un mare pas spre dictatura sau spre haos. Cetateni mult mai scrobiti si cu mai multa minte decit Vadim de prin alte tari (Pavarotti, Stefi Graff etc.) au fost prinsi de curea si obligati sa respecte legile economice si sa-si plateasca datoriile. Daca nu-l poate controla financiar si fiscal pe Vadim, statul roman a inceput sa nu mai existe. _________________________________________________________________ 