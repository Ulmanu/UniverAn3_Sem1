 Ultima stergere de pacate ______________________________________________________________________ Sa scapi in multimea oraselor 9.000 de condamnati este un motiv de ingrijorare, mai ales acum, cind Romania nu are inca mecanisme de reintegrare sociala a acestora. Multi cetateni se tem ca vor deveni tinte, ca siguranta personala le va fi amenintata si mai si, si vor incepe sa se baricadeze in case sau sa aiba cosmaruri. Pina la urma, asaltul hotilor marunti si al infractorilor de duzina se va mai tempera. Pe masura ce vor face dracovenii vor fi prinsi, si tot in inchisoare se vor intoarce, urmind ciclul infractiune-pedeapsa-libertate-infractiune. Dar dincolo de acest nivel al amnistiei mai este unul. Si el nu se refera la suti, la scandalagii sau la autorii accidentelor rutiere comise sub influenta alcoolului. Proiectul de amnistie intocmit de guvernul Nastase spre a fi dezbatut de parlament mai are un etaj. Este vorba despre infractiunile economice. Hotul marunt a furat de foame. Infractorii economici au furat ca sa se imbogateasca. Sumele si valorile sustrase de ei nu suporta comparatie. Tot ce-au furat manglitorii in ultimii zece ani nu valoreaza nici jumatate dintr-un tun dat cu sprijin politic sau dintr-un credit luat cu aranjamente si niciodata restituit. Si mai este o diferenta. Hotii obisnuiti au furat singuri sau in grupuri mici. De aceea au fost si prinsi mai repede, si judecati mai in scurt. Ceilalti au furat cu acordul partidelor sau al politicienilor. De aceea au si fost condamnati mai greu sau deloc. Daca au furat cu sprijin, cu suport politic, inseamna ca avem de-a face cu infractiuni complexe, cu multe ramificatii, din care au profitat nu doar autorii, ci si "suporterii". Daca Maria Vlas ar fi furat singura, ar fi fost prinsa de mult. Daca fratii Paunescu ar fi facut aranjamentele numai cu Temesan, de mult erau tunsi la zero. Daca Gabriel Bivolaru nu avea partidul in spate, azi candida la pozitia de sef de celula. Primarul Marin Lutu si Camenco Petrovici, la fel. Gratierea tuturor acestor infractori economici trage linie sub toate acestea si sub multe, multe altele inca nedescoperite. Daca se vor afla, pace buna. Omul ramine cu banii si, eventual, cu oprobriul public. Nimic mai mult. Stiti ce inseamna asta? Marile hotii ale tranzitiei scapa de orice pedeapsa. Imbogatitii prin furt, vorba unui prieten, ramin cu banii. Nu vor mai fi niciodata intrebati cum au facut primul milion. De acum inainte pot chiar sa respecte legea. Primele lor potlogarii nu vor mai fi luate la puricat pentru ca, oricum, pedepsele sint amnistiate. Saracii ramin saraci, chiar si daca vor incerca sa fure. Iar bogatii vor avea certificat de onorabilitate din moment ce n-au fost niciodata condamnati. Cu proiectul de amnistie scapa nu atit cei citiva - prea putini - prinsi cu marile "afaceri", cit mai ales neprinsii. Ei sint beneficiarii unei amnistii care, sub pretextul aglomerarii inchisorilor, pune de o mare scapare pentru clasa politica si acolitii ei. De fapt, cu nerusinare, ei se autoamnistiaza! [5][pl.dll?rid=expresro] _________________________________________________________________ 