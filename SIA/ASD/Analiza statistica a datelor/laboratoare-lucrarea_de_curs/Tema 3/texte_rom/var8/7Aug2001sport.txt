 Florea: "Daca nu ma dadea afara Dinamo, n-apucam sa joc in Liga Campionilor" Fotbalistul Daniel Florea, fundasul stinga al echipei Sahtior Donetk, a debutat simbata in noua sa echipa, formatia ucraineana cu care ex-dinamovistul a semnat un contract pe trei ani si la care are tricoul cu numarul 28. "Sahtior a cistigat in deplasare, 2-0, cu Metalurg Mariupol, iar eu am evoluat doar primele 45 de minute, pentru ca am fost menajat. A fost o formula de echipa cu doar doi-trei titulari, din care a lipsit Aliuta, unul dintre cei mai buni jucatori din campionat. Antrenorul mi-a transmis prin Aliuta ca, in cazul in care voi juca bine simbata, voi ramine pe teren doar in prima repriza a meciului cu Mariupol si as putea fi titular cu Borussia. Am inteles ca lumea e multumita de mine si e de asteptat sa fiu in primul "unsprezece". Incep sa intru si eu in ritmul echipei". Astazi, de la ora locala 19.00, Sahtior, vicecampioana Ucrainei, intilneste acasa Borussia Dortmund, in mansa intii a turului trei preliminar al Ligii Campionilor. Florea si-a adus familia la Donetk, conducerea clubului punindu-i la dispozitie o locuinta in centrul orasului si o masina marca Daewoo Nubira. "Florica" este impresionat de conditiile de la Sahtior: "Vizonarea casetelor video se face intr-o incapere cit o sala de cinema. Daca apesi pe vreun buton, jaluzelele se fac evantai". Despre despartirea de "ciinii rosii" Florea a spus: "Dinamo mi-a facut un bine ca m-a dat afara. Asa apuc si eu sa joc in nocturna, in Liga Campionilor, in vreme ce ei joaca pe caldura. Il mai tachinez pe aceasta tema pe "fratele" meu, "Taranul" Mihalcea". ( D.C. ) Cu victoria din Canada, romanul a grabit retragerea australianului Rafter Andrei Pavel: "Pot face fata oricarui tenisman" Constanteanul a urcat pe locul 20 in ierarhia ATP Andrei Pavel a devenit duminica primul tenisman roman care s-a impus intr-un turneu din seria Master Series, cistigind la Montreal o intrecere dotata cu premii totale de 2,95 milioane de dolari. In finala, Pavel l-a invins, dupa o disputa apriga, care a durat doua ore si patru minute, pe australianul Patrick Rafter, cu scorul 7-6 (3), 2-6, 6-3, succesul aducindu-i 400.000 de dolari in cont si 100 de puncte in clasamentul ATP. Ca urmare a victoriei din Canada, constanteanul de 27 de ani, care se afla pe locul 46 ATP inaintea turneului canadian, si-a indeplinit deja obiectivul propus pentru acest an: intrarea in primii 20 de jucatori ai lumii. Valoarea turneului este data si de faptul ca invinsul lui Pavel a urcat, in ciuda esecului, de pe locul 6 pe 4 in clasamentul ATP. "Traiesc un vis. Este virful carierei mele, iar victoria impotriva lui Rafter m-a facut sa inteleg ce a simtit Goran Ivanisevici in momentul victoriei de la Wimbledon asupra aceluiasi jucator. Turneul acesta este unul dintre cele mai mari din lume si cred ca se poate compara chiar cu unul de Grand Slam", au fost primele cuvinte rostite de roman la conferinta de presa. Rafter: "Victorie justa" De partea cealalta, Rafter (28 de ani) a lasat sa se inteleaga ca esecul inregistrat duminica l-ar putea determina sa puna capat carierei. "Dupa 12 ani de calatorii, incep sa simt oboseala. Sint momente in care nu mai ai nici un chef de competitie si simt ca acum traversez o astfel de perioada. As vrea sa ma duc acasa, in Australia, si sa ma bucur de viata. Victoria lui Andrei este una justa. El a fost extrem de puternic si de inteligent in setul decisiv", a explicat dublul invingator de la US Open (in 1997 si 1998) si recent finalist la Wimbledon. "Sint extrem de fericit" Pavel a pus victoria de la Montreal si pe seama increderii pe care a capatat-o cu fiecare victorie obtinuta: "Pe parcursul acestei saptamini am simtit ca pot face fata oricarui tenisman din lume, chiar si pe terenuri hard. Am inteles ca fiecare are sansa lui de a cistiga un asemenea turneu. Trebuie doar sa faci totul pentru a reusi sa dai tot ce ai mai bun in tine". De altfel, Pavel a mai inregistrat la Montreal un record personal, el reusind o serie de 46 de gameuri cistigate consecutiv pe serviciul sau, suita intrerupta de Rafter in setul secund al finalei. In palmaresul lui Andrei figureaza alte doua succese in turneele ATP, obtinute la Tokyo, in 1999, si la St. Polten, anul trecut. "Nu se pot compara cu cel de aici. Au fost doua turnee de valoare mult mai mica decit acesta, si de aceea sint extrem de fericit", a explicat romanul. Ultimul tenisman din Carpati care a cistigat turneul din Canada a fost Ilie Nastase, in 1972, dar circuitul Master Series nu exista la vremea respectiva. In clasamentul ATP dat publicitatii ieri, Andrei Pavel ocupa locul 20, cu 199 de puncte. SILVIU TANASE Dinamo Tirana soseste miine la Bucuresti "Astia chiar vor sa ne bata!" Dinamo Tirana, adversara echipei FC Dinamo in mansa intii din turul preliminar al Cupei UEFA, urmeaza sa soseasca miine, la ora prinzului, in Bucuresti, la bordul unei curse charter. Albanezii nu vor sa le ofere oficialilor din Soseaua Stefan cel Mare prea multe detalii despre sederea in Capitala. "Nici nu vrem sa stim cind vin, daca tot ne ocolesc, desi noi o sa-i ajutam sa obtina viza de Romania. Albanezii nu ne-au sunat nici macar sa ne intrebe daca sintem dispusi sa le dam o apa plata, o lamiie, o nu mai stiu eu ce. La o adica, ar fi bine sa nu mai vina. Sint asa de secretosi, incit astia chiar vor sa ne bata", ne-a declarat ieri revoltat Adrian Alexandrescu, responsabilul cu relatiile externe la gruparea "ciinilor rosii". Delegatia albaneza va aduce cu ea bagaje bine garnisite, in care se vor gasi baxuri cu apa plata, legume si alte alimente. "Am trimis faxuri, insa albanezii n-au vrut sa ne raspunda. Sint neseriosi. Nu mai avem ce sa vorbim cu ei, eventual discutam prin faxuri, iar daca vor sa ne raspunda, bine, daca nu, iarasi bine". FC Dinamo a trimis ieri un fax autoritatilor civile ale aeroportului din Tirana, pentru a obtine aprobarea ca avionul care va transporta delegatia "ciinilor" in capitala Albaniei pentru returul programat pe 23 august sa se poata intoarce imediat dupa meci in tara. "Dupa ora 22.00, de pe aeroport nu se mai poate pleca decit pe jos. Sint interzise zborurile dupa aceasta ora", a explicat acelasi Alexandrescu. Pentru ca au dificultati in a-si procura viza de intrare si de iesire din tara, in dimineata zilei de vineri, pasapoartele oaspetilor urmeaza sa fie duse la Ambasada Albaniei. Cu greu, conducerea tehnica a dinamovistilor a facut rost de doua casete video cu prestatiile adversarilor. Acestea au fost procurate prin intermediul ambasadei, si nicidecum de la clubul din capitala Albaniei, care a interzis orice scurgere de informatii! De asemenea, romanii intentioneaza sa solicite o protectie sporita la Tirana. DANIEL CONTESCU La 35 de ani dupa Mondialul englez, Hurst admite: "Mingea n-a trecut linia portii" Fostul fotbalist englez Geoff Hurst, care a marcat trei goluri ale nationalei Albionului in finala Campionatului Mondial din 1966, a recunoscut ca una dintre reusitele sale din acel meci a fost validata pe nedrept. Discutiile pro si contra pe marginea acelei faze continua si azi, la peste 35 de ani de la partida respectiva, considerata una dintre cele mai dramatice din istoria celor 16 finale de Cupa Mondiala. Hurst a sutat din unghi, mingea a lovit bara transversala, iar apoi s-a dus in pamint, marea intrebare fiind daca balonul a trecut linia portii. Faza a fost disecata in urma cu un an gratie tehnologiei digitale, insa nu s-a putut oferi un raspuns clar. "Cred ca nemtii au avut dreptate. Mingea n-a trecut linia portii. Trebuie sa recunosc acest lucru, dupa ce am revazut faza de mii si mii de ori", s-a destainuit Hurst intr-un roman autobiografic intitulat "1966 si toate acele clipe", citat de presa insulara. Hurst a fost autorul unui hat-trick in acea finala de pomina, cistigata de englezi cu scorul de 4-2 in prelungiri, dupa ce, in urma celor 90 de minute regulamentare de joc, rezultatul fusese egal, 2-2. DANIEL NAZARE Dan Petrescu: "Bölöni nici nu m-a bagat in seama" Intr-o declaratie acordata agentiei britanice "Onefootball", Dan Petrescu l-a acuzat pe fostul selectioner al echipei nationale de fotbal a Romaniei, Ladislau Bölöni, ca nu i-a acordat nici o sansa de a reveni in rindurile "tricolorilor". "Bölöni nici nu m-a bagat in seama, in pofida sezonului bun pe care l-am avut sub tricoul echipei Southampton in editia trecuta a campionatului englez. Sper ca sosirea lui Hagi la cirma echipei nationale sa schimbe aceasta situatie. Cind spun asta nu ma bazez pe relatia de prietenie pe care o am cu Gica, ci pe forma buna pe care sper sa o prind in acest sezon", a declarat "Bursucul". "Ar fi minunat sa ating granita celor o suta de selectii sub tricolor, cifra de care ma mai despart doar patru prezente. Si mai bucuros as fi daca as reusi sa ajut formatia Romaniei sa se califice la cel de-al patrulea Campionat Mondial consecutiv. Visul meu este sa pun capat carierei internationale dupa ce particip la cea de-a treia Cupa Mondiala din viata mea. Gica Popescu a revenit, iar eu sint gata sa fac acelasi lucru", a adaugat Petrescu. ( S.T. ) Brasovenii si armenii se bazeaza pe reciprocitate Ilie Dumitrescu, antrenorul echipei FC Brasov, si-a chemat aseara, de la ora 17.45, elevii in cantonament, in vederea mansei intii de joi, din turul preliminar al Cupei UEFA, de pe teren propriu, cu armenii de la Mika Astarak. Revenirea, dupa 27 de ani, a echipei brasovene pe harta fotbalistica a Europei i-a entuziasmat pe suporterii "Steagului", care nu concep ca favoritii sa se impiedice de mica grupare ex-sovietica. Stadionul "Tineretului", locul de desfasurare a partidei, a fost in aceasta vara un veritabil santier. Ioan Neculaie, patronul Brasovului, a facut ieri o noua inspectie la stadion, fiind ferm convins ca toate lucrarile de reamenajare vor fi finalizate pina la ora jocului. Pentru a-si mobiliza si mai mult angajatii, Neculaie le-a spus acestora ca "daca vreti sa mai traiti in tara asta, terminati treaba pina joi, altfel ginditi-va unde sa cereti azil politic". Delegatia formatiei Mika Astarak, care numara 70 de persoane, va sosi miine la prinz la Bucuresti, de unde va fi preluata de oficialii brasoveni si transportata sub Timpa. Toate cheltuielile de sedere in Romania ale oaspetilor vor fi su-portate de FC Brasov, urmind ca, peste o saptamina, ardelenii sa se bucure de ospitalitatea armeneasca. Fotbalistii de la Mika vor fi cazati la Hotelul Capitol din Brasov si au solicitat deja terenul de joc pentru miine, in vederea antrenamentului oficial, la ora 18.00, ora de incepere a partidei. ADI DOBRE Flash "Vichi" Rosca are euro Victor Rosca, antrenorul echipei de fotbal Otelul Galati, a reusit ieri, dupa mai multi ani de asteptare, sa-si implineasca una dintre multele sale nazuinte. Fostul tehnician al Petrolului si-a achizitionat, prin intermediul unei firme de specialitate, un autoturism VW Passat-turbo diesel, pentru care a platit 25.300 de euro, pretul de catalog al limuzinei. "Vichi" Rosca a reusit sa scape astfel de vechea sa masina, un Ford Sierra fabricat in 1987, pe care, in gluma, il considera ca fiind "de epoca", si pe care il va dona fiului sau. Mindru de noua sa achizitie, Rosca a plecat imediat din Bucuresti spre Hunedoara, pentru a-si lua sotia, cu care s-a dus apoi la Galati. Ajuns acasa, la Hunedoara, un vecin i-a urat de bine, dar, la auzul pretului masinii, s-a aratat foarte nedumerit, intrebind de unde a facut rost Rosca de euro! ( A.D. ) Naidin il contrazice pe Zambon Fotbalistul Leonard Naidin, jucator care s-a pregatit in intersezon cu Dinamo, a instiintat ieri Liga Profesionista de Fotbal ca acuzele lansate de italianul Claudio Zambon, presedintele divizionarei secunde "Poli" Timisoara, la adresa impresarului Florin Iacob sint nefondate. "Nu se pune problema vreunui santaj al domnului Iacob fata de mine. Acuzele care i se aduc domnului Iacob sint menite sa creeze confuzie si sa distraga atentia opiniei publice si forurilor fotbalistice de la adevarata realitate, aceea ca eu sint cel care se afla in litigiu cu FC Politehnica Timisoara, legat de o conventie civila a carei semnatura o contest, ca nefiind executata de mine". Supercupa Europei la Romania 1 Televiziunea Romana va difuza in decurs de o luna (8 august-5 septembrie) nu mai putin de 14 meciuri in transmisiune directa. Programul transmisiilor este urmatorul: 8 august, Steaua-Dinamo Kiev (prel. Ligii Campionilor), 9 august, FC Brasov-Mika Astarak (prel. Cupei UEFA), 11 august, Petrolul-Astra (Div. A), 12 august, Rapid-Dinamo (Div. A), 15 august, Slovenia-Romania (amical), 18 august, Farul-Rapid (Div. A), 19 august, Univ. Craiova-FC Arges (Div.A), 21 august, Dinamo Kiev-Steaua (prel. Ligii Campionilor), 23 august, Dinamo Tirana-Dinamo Bucuresti (prel. Cupei UEFA), 24 august, Bayern München-Liverpool (Supercupa Europei), 25 august, Steaua-Gloria (Div. A), 26 august, Otelul-Dinamo (Div. A), 1 septembrie, Georgia-Ungaria (TVR 2, prel. CM 2002), 5 septembrie, Ungaria-Romania (prel. CM 2002). Stoichita, batut de Cuba Reprezentativa de fotbal a statului Panama, nationala pregatita de antrenorul roman Mihai Stoichita, a pierdut duminica, scor 0-1, partida-retur in compania Cubei, intilnire contind pentru "Cupa de Aur", competitie care va fi gazduita, in luna ianuarie a anului viitor, de Statele Unite ale Americii. In conditiile in care, in prima mansa, rezultatul a fost egal, scor 0-0, selectionata tarii lui Fidel Castro s-a calificat la "Cupa de Aur". Intr-un interviu acordat la finalul partidei unui post de radio local, "Lippi" a dat de inteles ca nu va continua la cirma nationalei panameze. Stoichita si-a reziliat deja contractul cu federatia din Ciudad de Panama, urmind sa sustina ultimul meci pe banca acestei selectionate cu ocazia "amicalului" cu Brazilia, cvadrupla campioana mondiala. ( D.C. ) Maurice Greene ramine cel mai iute om al planetei "Cometa din Kansas" l-a ajuns pe Carl Lewis Atletul american Maurice Greene a reusit sa cistige duminica noapte, la Edmonton (Canada), pentru a treia oara consecutiv, finala mondiala a probei de 100 metri, egalind astfel performanta celebrului sau compatriot Carl Lewis. Greene a fost cronometrat in 9,82 secunde, al treilea timp din istoria probei, primele doua apartinindu-i tot celui supranumit "Cometa din Kansas". "Sa fiu pe picior de egalitate cu un atlet asa de mare ca Lewis este ceva extraordinar pentru mine. Imi place aurul, imi place culoarea medaliei care se acorda invingatorului. Doresc sa ramin in istorie drept cel mai mare alergator pe aceasta distanta", a declarat Greene la finele intrecerii. Sprinterul in virsta de 27 de ani a alergat ultimii metri ai cursei de duminica accidentat, el resimtind dureri puternice la coapsa piciorului sting. "Desi ma durea ingrozitor piciorul, l-am vazut pe Montgomery cum se apropie si mi-am spus ca nimic nu ma va opri din drumul spre cel de-al treilea titlu mondial consecutiv", a declarat cel mai rapid om al planetei. Din cauza acestei accidentari, Maurice a anuntat ca nu va lua startul in proba de 200 de metri, preferind sa se concentreze asupra probei de stafeta, care se va derula duminica, in ultima zi a intrecerilor de la Edmonton: "Sper sa ma refac pina atunci si sa ajut stafeta tarii mele sa cucereasca un nou titlu mondial". Victoria atletilor din SUA a fost una totala, locurile doi si trei revenind compatriotilor lui Greene, Tim Montgomery (9,85 secunde) si Bernard Williams (9,94 secunde), ceea ce americanii n-au mai reusit din 1991, la Campionatele Mondiale de la Tokyo. Szabo si Szekely, finaliste la 1.500 Gabriela Szabo si Violeta Beclea-Szekely au reusit sa se califice in finala probei de 1.500 de metri, fiecare dintre cele doua atlete cistigind semifinala in care a alergat. Fara sa forteze, Szabo s-a impus cu timpul de 4 minute, 7 secunde si 40 de sutimi, in vreme ce Beclea a fost cronometrata in 4 minute, 10 secunde si 30 de sutimi. Romancele sint considerate de specialisti drept principalele favorite ale finalei - care s-a disputat asta-noapte tirziu, dupa inhiderea editiei -, mai ales ca algerianca Nouria Mdrah-Benida, campioana olimpica de la Sydney, a abandonat intrecerea. SILVIU TANASE Ungaria vrea sa organizeze EURO 2008 impreuna cu Romania! Romania ar putea fi implicata in organizarea turneului final al Campionatului European de fotbal din 2008! Stirea a fost difuzata de corespondentul de la Zagreb al site-ului "Dailysoccer", care sustine ca Federatia Maghiara de Fotbal ar fi inaintat celei croate o propunere pentru organizarea in comun a acestui eveniment sportiv. In afara croatilor, ungurii au mai trimis propuneri similare federatiilor din Romania, Slovenia si Slovacia. Solicitarea partii maghiare a fost respinsa de presedintele Federatiei Croate de Fotbal, Vlatko Markovici. "Putem sa candidam si singuri sau cu un alt partener". Ungaria a mai avut o tentativa similara acum doi ani, cind, alaturi de Austria, a candidat pentru gazduirea CE din 2004, insa UEFA a ales Portugalia. Secretarul general al FRF, Adalbert Kassai, ne-a declarat ca nu stie nimic despre vreo propunere de acest gen venita din partea federatiei de la Budapesta. ( S.T. ) Chivorchian: "Salomir nu e om" Victoria repurtata duminica de Steaua la Bacau (1-0, gol marcat de Florentin Dumitru) a provocat dezamagire in rindul jucatorilor pregatiti de Mircea Rednic. Cu capetele plecate, fotbalistii moldoveni nu erau in stare sa articuleze vreun cuvint. "Gata, n-are nimic! Mergem inainte", i-au incurajat presedintele Gheorghe Chivorchian si antrenorul Mircea Rednic in vestiar. Supararea oficialilor bacauani nu era cauzata de jocul echipei lor, departe de cerinte, insa datator de sperante, ci mai ales de maniera de arbitraj a clujeanului Salomir, care a acordat gratuit lovitura libera din care Florentin Dumitru a inscris unicul gol al meciului. "Am stat linistit pentru ca mi-am dat seama cum fluiera. M-am ridicat in picioare la primele doua-trei decizii eronate, dar apoi am stat in banca mea. Ce sa mai zic? Daca e presedintele Comisiei de Arbitri (n.r. - Nicolae Grigorescu) in tribuna si arbitrezi in halul asta... Nici n-am mai vorbit cu Salomir dupa meci, fiindca nu e om! Steaua, la valoarea ei, n-are nevoie sa fie ajutata de la spate", s-a aratat revoltat Chivorchian, de prea putine ori dezavantajat in cariera sa de "cavalerii fluierului". Ciocoiu refuza sa-i stringa mina lui Paunescu Cristi Ciocoiu a urmarit partida de duminica seara de la tribuna oficiala. Inainte, el a trecut pe la vestiarul gazdelor, urindu-le succes bacauanilor. Cind a dat ochii cu Viorel Paunescu, presedintele Consiliului de Administratie de la FC Steaua, Ciocoiu si-a mutat privirea in alta parte, chiar daca boss-ul stelist il fixase de mai mult timp si intentiona sa-i stringa mina. Daca a avut o atitudine ostila fata de Paunescu, Ciocoiu a discutat amical cu Gigi Becali, principalul finantator al Stelei, care l-a rugat sa revina la intentii mai bune si sa se intoarca la Steaua. In pauza meciului, Gigi Becali si Dumitru Sechelariu s-au intretinut mai multe minute si, se pare, in urmatoarea perioada de "minimercato", Ciocoiu va fi transferat definitiv la gruparea moldava. Managerul general Victor Piturca pare sa se fi saturat de "fitele" jucatorului si a renuntat la el. 125 de persoane in delegatia ucraineana Dinamo Kiev va sosi azi dupa-amiaza la Bucuresti, la bordul unui charter care va cuprinde o delegatie de 125 de persoane - echipa, ziaristi, suporteri si oameni de afaceri. Jucatorii vor locui la "Crowne Plaza", ceilalti membri ai delegatiei rezervindu-si locuri la Hotel Bucuresti. Ucrainenii au solicitat azi un antrenament pe stadionul din Ghencea, de la ora 18.30. Delegatia oaspetilor doreste sa viziteze Casa Poporului, motiv pentru care este posibil sa faca un tur al cunoscutului edificiu miine dimineata. DANIEL NAZARE ADI DOBRE Sumudica ameninta ca pleaca in Germania daca nu va fi titular la Rapid "La Rapid nu poate fi niciodata liniste", a spus inciudat antrenorul giulestenilor, Viorel Hizo, desi elevii sai i-au dat destule motive de satisfactie cistigind la scor primul lor joc oficial al acestui sezon. Un nou conflict a izbucnit cu putin timp inaintea partidei desfasurate in "Padurea verde", generat de o disputa consumata intre antrenorul Hizo si atacantul Marius Ninel Sumudica. "Sumi-gol", revenit la Rapid dupa un periplu de doi ani in Portugalia, s-a aratat foarte dezamagit de faptul ca numele sau nu s-a regasit in primul "11". Exuberantul golgeter al "feroviarilor" a inghitit cu greu "ofensa", mai ales ca la aceasta s-a adaugat si pierderea banderolei de capitan. "Bine ca am marcat" "Am ajuns sa fiu rezerva, eu, care am venit din strainatate? Nu cred ca este posibil asa ceva! Ar fi trebuit sa mi se dea o sansa, la inceput. Bine ca am marcat, si astfel le-am inchis gura tuturor. Daca Hizo va continua sa ma tina rezerva, voi pleca de la Rapid! Am citeva oferte, una din Germania", ne-a spus ieri favoritul galeriei "Legione Granata". "Dulaul" nu s-a lasat intimidat de acuzele lui Sumudica, motivind ca "Marius nu este pregatit inca pentru campionatul intern". Conducatorii gruparii de sub Podul Grant au insistat ieri sa dreaga busuiocul in acest nou conflict. Astfel, s-a obtinut promisiunea ca tehnicianul sa-l foloseasca pe "Sumi-gol" ca titular. Atlantas e lider Revenit de la Timisoara duminica noapte, lotul giulestenilor a efectuat ieri seara un singur antrenament, de refacere. Miine dimineata, Rapid va pleca in Lituania pentru prima mansa a turului preliminar al Cupei UEFA. Atlantas Klaipeda, adversara echipei giulestene, a devenit duminica noul lider al campionatului lituanian, remizind in deplasare (scor 0-0) cu rivala Jalghiris Vilnius. Partida dintre Atlantas si Rapid se va disputa joi, de la ora 18.00, ora Romaniei. LAURENTIU CIORNEI Gica Popescu va onora convocarea la nationala Hagi il urmareste pe Mazilu de un an si jumatate Convocat de cumnatul sau, selectionerul Gica Hagi, fundasul Gheorghe Popescu a confirmat ieri revenirea la echipa nationala, urmind sa se prezinte lunea viitoare in cantonamentul de la stadionul "Cotroceni". "Baciul", care a parasit nationala in urma cu mai bine de un an, dupa meciul cu Anglia de la EURO 2000, este cel de-al 13-lea "stranier" convocat de Hagi pentru partida amicala cu Slovenia, programata pe 15 august. "Ma bucur ca Gica Popescu a raspuns pozitiv la apelul meu. Aveam nevoie de el", a spus "Regele". Vineri, dupa meciurile din cupele europene, Hagi va anunta si cei opt jucatori din campionatul intern care vor intregi lotul pentru actiunea din Slovenia. Printre acestia s-ar putea numara "studentul" Ionut Mazilu, eroul din prima etapa a sezonului. Tinarul atacant (19 ani) l-a impresionat pe Hagi marcind un hat-trick in ultimele zece minute ale partidei Sportul - Petrolul. "Il stiu pe Mazilu de la un meci amical pe care Galatasaray l-a sustinut, acum un an si jumatate, cu Sportul. Atunci, Ionut a marcat doua goluri. Are sanse mari sa devina un foarte bun atacant", a dezvaluit machedonul. Capitan prin vot secret Despre partidele oficiale pe care Romania le va disputa in aceasta toamna, cu Ungaria si Georgia, "Regele" a spus ca ambele sint cruciale pentru "prinderea" barajului. "Cu Ungaria, la Budapesta, va fi un meci adevarat", a anuntat selectionerul care, imediat dupa revenirea din Slovenia, va organiza un trial pentru jucatorii din tara. "Imi doresc dublarea posturilor la nationala. Deocamdata, singur pe postul sau este doar Cristian Chivu. Dar si pe partea lui se poate rezolva problema, mai ales ca unul dintre fundasii centrali poate acoperi si aceasta zona", si-a manifestat increderea Hagi. In vizorul celui mai bun fotbalist roman din toate timpurile au mai intrat fostii internationali Dan Petrescu si Ioan Ovidiu Sabau. Noul capitan al nationalei va fi desemnat printr-un vot secret, la care vor participa "tricolorii" convocati de Hagi. LAURENTIU CIORNEI [29][pl.dll?rid=expresro] 