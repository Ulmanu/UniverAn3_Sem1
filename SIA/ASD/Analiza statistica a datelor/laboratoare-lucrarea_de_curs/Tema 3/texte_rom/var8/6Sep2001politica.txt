 Nastase acuza PNTCD ca recurge la "mizerii" Criza din PNTCD a inceput sa aiba repercusiuni pe plan extern. Pozitia presedintelui celui mai important grup din Parlamentul European, al Crestin-Democratilor, Hans Gert Pottering, a stirnit destul de multa vilva in rindurile europarlamentarilor. Acesta a cerut, de la tribuna Parlamentului European, monitorizarea situatiei PNTCD, aratind ca decizia Tribunalului Bucuresti de a nu recunoaste PNTCD condus de Victor Ciorbea a fost una neobisnuita. Presedintele grupului Crestin-Democrat chiar a lasat sa se inteleaga ca este vorba despre o incalcare a criteriului politic de aderare la UE si ca trebuie sa se tina cont de aceasta cind vine vorba de Romania. Premierul Adrian Nastase a reactionat imediat la auzul interventiei europarlamentarului german. El a declarat ca acesta nu a fost informat suficient si a adaugat ca "este necinstit ca PNTCD recurge la mici mizerii, transmitind astfel de mesaje in strainatate". Chirita tine isonul PSD: Ciorbea nu e patriot Gruparea Lupu-Chirita-Marga il va informa astazi pe comisarul european Guenther Verheugen, printr-o scrisoare, despre "ilegalitatile politice ale lui Victor Ciorbea" si situatia din PNTCD. Potrivit lui Calin Catalin Chirita, aceeasi informare va fi trimisa si sefului Grupului Crestin-Democrat din Parlamentul European, Hans-Gert Poettering. Chirita a declarat ieri ca, desi el este vicepresedinte al Grupului Crestin-Democrat din Consiliul Europei, nu s-a folosit niciodata de aceasta pozitie pentru a "se plinge strainatatii", pe considerentul ca "rufele se spala in familie". In timp ce Ciorbea, spune Chirita, i-a dezinformat pe crestin-democratii europeni. Chirita afirma ca, prin comportamentul nepatriotic, punind interesele personale inaintea celor ale tarii, Ciorbea aduce grave atingeri Romaniei, sansele de aderare la NATO si UE fiind astfel "intunecate". (C.S., T.G.) Catarama asteapta barza Viorel Catarama este, cu siguranta, cel mai dezinteresat politician al momentului, singura sa preocupare fiind, in prezent, statutul de viitor tatic. In aceste zile, Catarama se ocupa intens, la resedinta din Snagov, de amenajarea camerei bebelusului care se va naste peste nici trei saptamini, in jurul datei de 25 septembrie. Viorel Catarama va deveni tatic pentru a doua oara, din prima casatorie avind o fata. Pentru ca sexul copilului a fost dezvaluit cu certitudine la ecograf, cuplul Adela-Viorel s-a decis deja cum il va chema pe baietel. Cel mai tinar Catarama, viitoare Balanta, se va numi Stefan Tudor. CRISTINA SOFRONIE Victor Babiuc il face mincinos pe Mircea Geoana Victor Babiuc, fost ministru al apararii, l-a "tocat marunt", ieri, pe actualul sef al diplomatiei, Mircea Geoana, pe care il acuza de minciuna. Rationamentul reprezentantului PNL se bazeaza pe afirmatiile mai vechi si mai noi facute de Geoana. In timp ce seful diplomatiei declara acum ca, din 1997 pina in decembrie 2000, candidatura Romaniei la NATO a fost aproape epuizata, Babiuc ii reaminteste ca, atit in 1997, cit si in 1999, Geoana era cel care anunta faptul ca Romania se afla printre tarile favorite care vor fi primite in UE. "Ma intreb cind a mintit Mircea Geoana: in 1997, in 1999 sau acum, cind da vina pe "greaua mostenire"?" Babiuc mai afirma ca MAE, sub conducerea lui Mircea Geoana, a gestionat prost relatiile cu Ungaria (cu referire la legea statutului maghiarilor) si Bulgaria (cu referire la episodul in care premierul Nastase a avansat ideea tandemului - negata ulterior de oficialii bulgari), tari care, pina in 2000, nu au facut nici o declaratie negativa fata de initiativele Romaniei in politica externa. "Singuratatea Romaniei pe plan extern este rodul unei politici externe inconsecvente si neprofesionale", este concluzia lui Babiuc. CRISTINA SOFRONIE Vorba premierului, "una zicem, alta fumam" Puterea se pregateste sa modifice Legea 10/2001 Ioan Opris, secretar de stat in Ministerul Culturii, afirma ca in aceasta vara a avut loc "o adevarata comedie a retrocedarilor" pentru institutii de interes stiintific si cultural intrate in circuitul international. Potrivit reprezentantului PSD, retrocedarea acestor institutii ar fi o pierdere enorma, intrucit ele contribuie substantial la imaginea Romaniei. Si, a mai insistat Opris, castelele Peles si Bran fac parte din patrimoniu, iar pentru intretinerea lor s-au cheltuit sume impresionante. Aprecierile lui Opris au venit ca urmare a discutiei avute ieri cu membrii Comisiei de cultura din Senat privind posibilitatea amendarii Legii 10/ 2001. Opris spune ca legea ar trebui sa prevada si exceptii, astfel incit restabilirea dreptului de proprietate sa nu afecteze monumentele istorice. CRISTINA SOFRONIE Iliescu cere diplomatilor romani sa-si stapineasca nevestele Opriti birfa din ambasade! In lumina noilor descoperiri prezidentiale, Romania nu se mai afla in zona balcanica si nici in sud-estul Europei. Ion Iliescu a calculat ca Romania se afla la 2.000 de kilometri de Oceanul Atlantic si la 2.000 de kilometri de Urali, drept pentru care a asezat-o in centrul Europei. "Noi nu sintem in Balcani, sintem la nord de Dunare. Sintem conectati la Balcani, dar nu sintem in Balcani. Ne aflam in centrul Europei", a afirmat ieri seful statului in fata corpului diplomatic. Birfa, interzisa in ambasade Presedintele Iliescu i-a convocat la Palatul Cotroceni pe diplomatii romani care-si desfasoara activitatea peste hotare, carora le-a explicat in detaliu cum trebuie sa se comporte, ce sa faca, ce si cum sa zica, inclusiv chestiuni de genul celor de mai sus. Dupa ce si-a promovat propriii clienti in posturi de ambasadori si consuli (Gherman, Martian, Voican etc.), Iliescu a mai spus ca "trebuie inlaturata din cadrul Ministerului de Externe practica promovarii pe criterii clientelare". Numerosilor diplomati pe care i-a numit de la revenirea sa la Cotroceni, si care se califica la locul de munca, presedintele le-a dat un sfat important: sa invete de la subordonatii lor ce au mai multi ani in diplomatie decit ei. Iliescu le-a spus si ce anume ar putea sa invete: "Nu e nici un fel de jena sa se invete si lucrurile elementare, cum ar fi redactarea unei note de convorbiri, a unei telegrame sau a unei informari catre tara". Presedintele Iliescu le-a spulberat orice tentativa de libertate prost inteleasa si i-a avertizat, pe un ton raspicat si apasat, ca ambasadorii sint trimisii sefului statului si ca in diplomatie "nu se face politica de partid". El a adaugat ca ambasadorii trebuie sa promoveze interesele tarii. In plus, "ca sa intretina un climat de calm si de conlucrare" in cadrul ambasadelor, diplomatii au fost sfatuiti sa elimine certurile dintre sotiile si copiii celor care lucreaza impreuna intr-o reprezentanta diplomatica. In general, trebuie sa fie "eliminate elementele perturbatoare", dar si "focarele de birfa", care trebuie "curmate din start, si nu incurajate". Birfa din ambasadele romanesti de peste hotare mai inseamna ceva -"torpileaza eficienta activitatii". Celor care nu doresc sa-i urmeze povetele, Iliescu le-a dat urmatorul sfat: "Fratilor, lasati-va! Nu e nici un fel de suparare". "Coposu nu a fost monarhist" Cu un discurs de aproape doua ore, Iliescu nu i-a lasat sa rasufle pe diplomati. In contextul relatarii unor episoade de la sedintele comisiei CPUN pentru redactarea Constitutiei, atunci cind se discutau probleme privind forma de guvernamint, presedintele Romaniei a facut ieri o dezvaluire naucitoare: "Atunci, nimeni nu era monarhist, toti erau republicani. Nu existau idei de-astea monarhiste". Nici macar Corneliu Coposu nu era monarhist, la fel cum nu au fost monarhisti nici Ion Diaconescu, nici Ion Caramitru, nici Radu Campeanu, a spus Ion Iliescu. Pe vremea CPUN, reaminteste presedintele, "nu exista manea, toata lumea statea ancorata pe televiziune, la sedintele CPUN". Presedintele are o suparare: toate chestiile astea le-a scris in cartile sale despre Revolutie, dar pe care nimeni nu vrea sa le citeasca. Mai mult, ca sa fie clar pentru toata lumea, inclusiv pentru cei care au acuzat ca in CFSN si, ulterior, in FSN, FDSN si PDSR (inaintasele PSD de azi) au fost cuprinsi multi comunisti, presedintele a marturisit senin: "Comunistii au fost distribuiti in mod egal in toate partidele". "Nu sint sanse de reproducere in viitor" Seful statului a revenit apoi in actualitate si le-a spus diplomatilor ca, de mai multi ani, ne confruntam cu probleme demografice: "Avem o scadere demografica si nici nu sint sanse de reproducere in viitor". De ce? Pentru ca "bogatii se imbogatesc, si saracii fac copii". Diplomatii au mai fost sfatuiti sa imbunatateasca relatia cu membrii diasporei romanesti de peste hotare, care "se cearta intre ei mai mult" si care nu prea s-au inghesuit sa ajute statul roman ca alte comunitati. Presedintele mai vrea o "diplomatie demna", avertizind ca "cei care merg cu caciula in mina si cu spinarea plecata nu cistiga nimic". Iliescu a insistat asupra faptului ca Romania se gaseste printre statele cu "standardele cele mai concordante cu UE in privinta respectarii drepturilor minoritatilor". Intilnirea cu ambasadorii a continuat, dupa discursul-fluviu al presedintelui, pret de inca vreo doua ore, dar in absenta presei. CRISTIAN OPREA Bref PNL si ApR incearca o fuziune PNL va avea miine o noua runda de negocieri cu ApR, in vederea realizarii unei alternative de centru-dreapta la actuala putere, dupa cum denumeste liderul liberal Valeriu Stoica platforma pe care spera s-o coaguleze in viitor din "proiectele politice" ale PNL, PNL- Campeanu, UFD si ApR. Cu speranta ca PNL va reusi adunarea tuturor fortelor de centru-dreapta, Stoica spune ca o cooperare poate merge pina la fuziune. Liderul liberal nu exclude nici PNTCD din aceasta platforma, dar asteapta "rezolvarea problemelor interne" ale taranistilor. Stoica face aceste precizari "cu speranta" ca vor ajuta la "trecerea inflamarii PD". Liderul liberal chiar a sfatuit PD "sa judece" inainte de a adopta pozitii de refuzare a unor colaborari cu PNL. Valeriu Stoica a amintit ca a discutat despre chemarea la masa dialogului a partidelor din opozitie si "nu despre o oferta concreta" facuta PD. "Abia dupa ce va incepe sa functioneze aceasta forta de centru-dreapta va fi posibila o colaborare cu PD, care are un proiect politic de centru-stinga", spune Stoica. ApR nu are reticente Planurile lui Valeriu Stoica par sa fie agreate de catre ApR. Surse din cadrul acestei formatiuni sustin ca Teodor Melescanu ar dori ca, la finalul intilnirii de vineri, sa se anunte inceperea oficiala a constructiei unei alternative la PSD care sa contina toate partidele democratice din opozitie. In principiu, nu exista in ApR reticente in privinta unei fuziuni cu PNL, dar se considera ca este nevoie de o perioada intermediara de colaborare pina la realizarea fuziunii. ApR mai doreste ca PNL sa accepte ideea unui organism politic comun, destinat alesilor locali, plecind de la ideea ca o colaborare strinsa in teritoriu ar putea "suda" echipele PNL si ApR din judete. Foarte probabil, Melescanu ii va propune lui Stoica constituirea unui forum al alesilor locali ai celor doua formatiuni, un prim semnal clar ca opozitia se uneste. CRISTINA SOFRONIE Indiferenti fata de parlamentarii europeni Doar sase parlamentari au venit la intilnirea de ieri cu demnitarii europeni de la Palatul Parlamentului. Reforma armatei era principalul subiect al intrevederii, insa parlamentarii romani au evitat sa raspunda concret intrebarilor punctuale ale reprezentatilor UEO pe aceasta tema. Ei au deturnat discutia spre traficul de carne vie, spre vizele pentru romani si au vorbit despre dorinta noastra de a intra in NATO si UE. In schimb, parlamentarii europeni au reusit sa afle ceva mai multe date la intilnirea cu Comisiile de politica externa ale Camerei si Senatului. Radu Podgoreanu, presedintele Comisiei de politica externa a Camerei Deputatilor, a prezentat situatia colaborarii in domeniul combaterii crimei organizate intre statele din zona. (T.G.) Liberalii banateni au ramas fara sex-simbol Rodica Bara, directorul Directiei pentru Protectia Copilului Timis, a "sarit" ieri in barca puterii, dupa ce intreaga sa cariera politica s-a desfasurat sub semnul sagetii liberale. Propunerea de intrare in PSD a venit pe "filiera Adrian Nastase", dupa ce primul-ministru a vizitat, in primavara acestui an, institutia condusa de Bara. "Eu m-am retras din viata politica de mai bine de un an, dar am semnat adeziunea la PSD pentru ca la Directie am mai multe proiecte in derulare, pe care vreau sa le duc la bun sfirsit. De aceea m-am alaturat celor care pot sa ma ajute", ne-a declarat fostul sex-simbol al liberalilor banateni. Rodica Bara a primit chiar oferta de a intra in guvernul Nastase, dar a refuzat. (S.M.) Meciul Romania - Ungaria i-a incins pe deputati Meciul de fotbal Romania - Ungaria a fost subiectul unor adevarate pariuri intre deputati. Iar tirul "sicanarilor" a fost indreptat catre reprezentantii UDMR, care au evitat sa se pronunte in legatura cu scorul meciului. Intrebat de presedintele Comisiei de buget, Florin Georgescu, cu cine tine, deputatul UDMR Akos Birtalan a afisat un zimbet enigmatic si a raspuns prompt, ca majoritatea colegilor sai: "Cu ai nostri". Unii dintre deputatii PSD au organizat vizionarea in grup a meciului la Snagov, in timp ce deputatii PD faceau pariuri ca ii vom bate pe unguri la o diferenta de unu-doua goluri. (T.G.) Pavel Abraham explica demilitarizarea MI Senatul va dezbate saptamina viitoare proiectul legii de organizare si functionare a politiei romane, adoptat deja de Camera Deputatilor. Secretarul de stat din MI, generalul Pavel Abraham, a venit ieri la dezbaterile proiectului din Comisiile reunite de aparare si juridica din Senat. In ce priveste posibilitatea organizarii unui sindicat al politistilor, Abraham spune, citat de Mediafax, ca politia trebuie finantata exclusiv din surse bugetare. (C.S.) [17][pl.dll?rid=expresro] 