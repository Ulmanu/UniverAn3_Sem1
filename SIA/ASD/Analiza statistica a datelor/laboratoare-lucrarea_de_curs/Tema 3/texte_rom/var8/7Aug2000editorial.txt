 Sfirsitul campaniei Isarescu-Stolojan ______________________________________________________________________ Conform declaratiilor difuzate de posturile de radio si televiziune, astazi, Theodor Stolojan isi anunta candidatura pentru Presedintia Romaniei, sprijinit fiind de Partidul National Liberal. Asa cum am promis (ca la primul gest public de apropiere a unuia dintre cei doi de un grup politic, campania noastra se va incheia) facem cuvenita precizare si ne respectam cuvintul dat. Incercarea noastra de a afla parerile cititorilor se incheie astazi. In consecinta, ii rugam pe toti colegii nostri de la posturile de televiziune si de radio sa nu mai difuzeze clipul cu "Evenimentul zilei". De astazi, incepem numararea miilor de scrisori, cupoane decupate din ziar si a mesajelor e-mail primite din tara si din intreaga lume. Timp de citeva zile vom purcede la o modesta statistica (neavind pretentiile unor institute cu faima). Vom lua in calcul doar cupoanele, scrisorile si mesajele electronice expediate pina in data de 7 august, ora 24.00. Cu acest prilej, multumim tuturor celor care ne-au raspuns, inclusiv celor care au facut obiectii tandemului Isarescu-Stolojan sau initiativei noastre. Le respectam opinia, mai ales daca a fost formulata in termeni civilizati. Pe altii, pentru a nu le da satisfactie, ii anuntam ca, desi ne-au "injurat", de asemenea le respectam parerea, in ciuda faptului ca ea tradeaza interese personale sau incrincenari. Pe parcursul campaniei noastre am avut parte de critici fel de fel. Ba ca sintem in slujba unor partide, ba ca am fost platiti cu bani grei, ba ca am servi tot felul de grupuri sau interese obscure. Nu ne-am putut retine zimbetul. Ba, adeseori, ne-am amuzat copios. Am fost acuzati de ceea ce nu ne-a trecut vreodata prin minte. In acelasi timp, recunoastem ca actiunea noastra avea darul sa contrarieze. Ceva asemanator nu a mai fost facut in Romania si, dupa stiinta noastra, nici pe aiurea. De obicei, ziarele si televiziunile, mai ales in tarile civilizate, aleg (numai pe baza de constiinta) un partid politic sau un candidat si il sustin in campania electorala. Faptul nu socheaza pe nimeni si e considerat normal, mai ales ca si alte categorii profesionale isi pot exprima sustinerea pentru un candidat sau altul. Noi am fost departe de o asemenea situatie. I-am intrebat doar pe cititorii nostri ce parere au despre un tandem alcatuit din personalitati ale vietii publice, neinregimentate in partide politice. Am vrut sa aflam cit de importanta este competenta in raport cu apartenenta la un grup politic. Nici macar nu am recomandat sustinerea lor. Mai mult, in perioada desfasurarii campaniei, "Evenimentul zilei" l-a criticat sever pe primul-ministru Mugur Isarescu pentru nepermisa intirziere in finalizarea anchetei despre FNI si SOV INVEST. Din punct de vedere politic, campania "Evenimentului zilei" a fost o utopie. Politic vorbind, era limpede ca Mugur Isarescu si Theodor Stolojan nu vor incapea in acelasi partid. Era la fel de limpede ca formatiunile politice romanesti, intaritate de ambitii mici si dorinte mari, nu erau dispuse sa isi dea mina pentru a sustine un asemenea tandem. In consecinta, nici nu puteam fi acuzati ca l-am pus la cale. Astazi, cind Theodor Stolojan isi anunta candidatura la presedintie sprijinit de PNL, tandemul dispare. El ar putea reveni in actualitate abia dupa alegerile parlamentare si prezidentiale. Nu putem sa nu marturisim cititorilor nostri ca in ultimele zile am avut sentimentul ca aceasta campanie publicistica, nu numai ca a iritat si contrariat destula lume, dar a si fost folosita de anumite grupuri si partide. Ne-a dat tircoale un sentiment presant ca publicitatea promovata de noi a fost preluata cu inteligenta de forte obscure. Unele - politice, altele - economice si destule - greu de definit in termeni fara echivoc. Abilitatea si eficienta acestora au devenit argumente suplimentare pentru sfirsitul anuntat astazi. Cu promisiunea ca le vom respecta optiunile, le multumim tuturor cititorilor din tara si din strainatate. Alaturi de toata consideratia noastra, le impartasim o presimtire: ca desi ei doresc una, partidele politice pun la cale altceva! _________________________________________________________________ 