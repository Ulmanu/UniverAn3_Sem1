 Englezii vor sa faca din Romania tesatoarea Europei Romania are toate sansele sa devina unul dintre cei mai importanti producatori de textile din Europa. Compania care detine un sfert din piata mondiala a tesaturilor a anuntat ca va deschide fabrici intr-o serie de tari, printre care si Romania. Este vorba de firma Coats PLC, care a anuntat oficial ca intentioneaza sa-si extinda operatiunile in mai multe regiuni ale lumii, incluzind state precum Romania, China, Madagascar si Republica Dominicana, decizia fiind urmarea incetinirii ritmului de crestere economica din Statele Unite, care afecteaza operatiunile companiei de pe respectiva piata. Coats este prezenta in Romania din 1995, la nivel de reprezentanta. Surse din interiorul companiei au precizat ca, in luna octombrie, Coats va inaugura o fabrica de confectii in orasul Odorheiul Secuiesc. Firma detine o cota de piata de circa 22% din productia mondiala de tesaturi. Produsele sale sint utilizate pentru confectionarea de imbracaminte, incaltaminte si huse pentru automobile. Vinzarile companiei pe piata europeana reprezinta aproape 60% din incasarile totale, in timp ce in America de Nord, participarea Coats pe piata de profil este de 20%. VLAD MACOVEI Sticlaria - o arta profitabila Un galatean e pe cale sa construiasca o lume cu imagini in oglinda, o "casa" in care sa produca arta si bani. A inceput din joaca, surubarind intr-un garaj, taind si slefuind sticla, pentru ca acum sa aiba angajati si sa lucreze competitiv, cistigindu-si pe piata un loc de frunte. Cind a vazut ca nu ii mai ajungea spatiul din garaj, a inchiriat un altul in incinta unui liceu si a dezvoltat o afacere cu sticla si oglinzi care, pentru Gigi Sechila, este mai mult pasiune. Galateanul a navigat mai multi ani pe mari si oceane. A facut toate muncile posibile: a fost barman, a vindut si a cumparat, a lucrat in Germania unde si-a descoperit pasiunea de a lucra pe sticla si pe oglinda. O lume "transparenta" Gigi Sechila are 34 de ani si este hotarit sa demonstreze oamenilor ca lumea ar fi mult mai transparenta daca ar fi privita prin sticla. Ani intregi nu si-a gasit locul, desi a facut o multime de munci, incercind sa gaseasca acea sclipire care sa i se potriveasca. A fost navigator, a strabatut marile si oceanele. A vazut si a descoperit nebuniile si frumusetile unei lumi pe care, de altfel, ca turist, nu ar fi descoperit-o, poate, niciodata. S-a lasat "la uscat" pentru ca voiajele nu mai erau un job satisfacator. A avut un bar, s-a plictisit si l-a vindut. Nu i se potrivea. In Germania si-a descoperit pasiunea. A invatat ca din sticla se poate construi o lume intreaga. A invatat ca oglinda poate fi obiect de decor si de contemplare daca stii sa ii dai personalitate. S-a intors in tara, s-a inchis intr-un garaj si a inceput un fel de joaca de-a mosierul sticlar. A vazut ca ii iese, dar, mai ales, a vazut ca ii place. Asa s-a nascut o activitate care avea sa devina si pasiune, si afacere in acelasi timp. El era patron, angajat, executant. Restul a venit de la sine. A achizitionat aparatura performanta de taiat si slefuit sticla. Banii ii avea din ceva economii, nu a vrut sa faca nici un fel de credit la banca. Lucrurile nu aveau insa sa fie atit de simple. "Luni intregi nu aveam nici o comanda, nu intra nimeni in atelier, desi imi prezentam oferta." A fost suficient insa sa execute o singura comanda. Acvarii de lux Gigi Sechila a demonstrat ca se pot face acvarii de lux, diferenta dintre acestea si cele obisnuite fiind ca cea dintre un apartament si o vila. "M-am gindit ca daca eu as fi peste mi-ar face placere sa locuiesc intr-un acvariu construit de mine". Face rafturi din sticla, blaturi. A amenajat case particulare, a inceput sa faca geamuri termopan, a adus oglinzi de cristal din import, pe care le-a personalizat, dindu-le forma si stil. A facut chiar si un "serviciu prin telefon", ceva de genul "casa de comenzi". Adica, daca unui om i se sparge un geam, acesta trebuie doar sa dea un telefon si geamul va fi inlocuit, fara ca persoana sa se mai deplaseze. "M-am gindit mai mult la persoanele foarte ocupate si la batrini. E un lucru comod pentru oricine, doar suna si va avea echipa la usa". Cele mai frumoase cadouri le considera pe acelea care contin suruburi, scule de mesterit. Gigi Sechila a ramas atasat de ceea ce se poate face din sticla. "Sticlaria este o arta" - spune el. Vrea sa extinda o afacere inceputa doar cu trei ani in urma intr-un garaj. Are acum opt angajati. Dar "mina sa dreapta" este sotia, care are studii de desingner. Gigi Sechila spune despre aceasta ca "are ochi" si ca "este artistul firmei". Ea deseneaza si concepe urmatorul model din sticla. In viitorul apropiat firma va produce mobilier din sticla si atunci va fi cu adevarat multumit. El este convins ca acesta este "drumul meu", "calea mea", si-a gasit vocatia pentru ca face cu pasiune ceea ce face. A investit tot ce a cistigat, peste 300 de milioane s-au dus in utilaje. Nu s-a ales cu profit pentru ca visul sau nu se poate realiza decit cu investitii mari. Acum lucreaza la un proiect care se numeste "Casa sticlei". Aceasta va fi, de fapt, denumirea unui proiect dintr-un viitor foarte apropiat. El se gindeste doar la el: a calculat, a pus pe hirtie si "parca si vede Casa sticlei", o "casa" transparenta in care sa se faca arta si bani. ALINA COMSA-DURBACA Pasarea lipsei de vointa in privatizare Musetescu acuza justitia Ovidiu Musetescu a acuzat ieri justitia ca in procesele de privatizare da sentinte in cea mai mare parte a cazurilor in defavoarea statului. El a spus ca va propune guvernului "o perioada de tranzit de pina la trei ani in care sa fie instituite proceduri care sa limiteze la maximum doua luni procesele in cazul privatizarilor". Potrivit APAPS, in acest moment exista pe rol 15.000 de procese. Declaratia demnitarului vine in momentul in care puterea judecatoreasca da o solutie in defavoarea sindicatelor de la Combinatul Siderurgic Resita (CSR) in conflictul acestora cu patronii americani de la Noble Ventures. Astfel, Curtea de Apel Timisoara a admis recursul formulat de conducerea combinatului in doua dosare. Intr-unul dintre dosare, conducerea CSR a cerut incetarea conflictului de munca declarat ilegal, deoarece a fost impiedicata sa isi desfasoare activitatea. Tribunalul Caras-Severin a respins actiunea CSR, insa Curtea de Apel Timisoara a admis recursul formulat de conducerea combinatului. In plus, instanta timisoreana a casat sentinta Tribunalului Caras-Severin si a returnat cauza spre rejudecare. In cel de-al doilea dosar, Sindicatul Vatra a cerut recunoasterea clauzelor contractului colectiv de munca, asigurarea drepturilor salariale, imbunatatirea conditiilor de munca, asigurarea materiilor prime, reducerea cheltuielilor patronilor si reincadrarea persoanelor carora li s-a desfacut contractul de munca. Tribunalul Caras-Severin a dat cistig de cauza sindicatului, insa Curtea de Apel Timisoara a admis recursul conducerii combinatului, a casat sentinta tribunalului si a trimis dosarul spre rejudecare la Resita. (T.G., M.V.) Rusii isi baga rubla in culisele industriei romanesti de aluminiu Privatizarea ALRO - o ecuatie cu (inca!) multe necunoscute Grupul Marco sustine ca Banca Mondiala si FMI au presat guvernul sa amine privatizarea ALRO Peter Braun, vicepresedintele companiei CONEF Bucuresti (n.r. - detinuta de firma americana Marco Acquisition Ltd) si al Consiliului de Administratie al ALRO Slatina, a declarat ieri ca intelege si este de acord cu decizia oficialitatilor romane de aminare a majorarii de capital la ALRO, aratind ca "asupra guvernului s-au exercitat presiuni foarte mari din partea FMI si a BM". Braun a spus ca nu cunoaste precis "componenta si directia din care se fac aceste presiuni", adaugind ca Grupul Marco asteapta definitivarea strategiei de privatizare a ALRO, fiind decis sa participe la privatizarea combinatului din Slatina indiferent de metoda aleasa de guvernanti. "Grupul Marco va participa la privatizarea ALRO chiar daca va avea loc o licitatie", a precizat Braun. Intrebat cum va reactiona Grupul Marco daca guvernul va decide schimbarea strategiei de privatizare si aminarea procesului pe termen mediu, Braun a evitat sa comenteze, insa a lasat sa se inteleaga ca este posibil ca investitia de 70 milioane dolari facuta in ALRO sa fie retrasa. "Trebuie sa luam in considerare protejarea investitiei. Speram ca guvernul va lua o decizie inteleapta, care sa protejeze viitorul productiei de aluminiu al Romaniei", a spus Braun. Fara a dezvalui daca Grupul Pechiney este impicat, Braun a aratat ca Marco a luat in considerare si o eventuala alianta cu firma franceza in vederea privatizarii ALRO si ALPROM, insa acest aspect va fi discutat dupa definitivarea strategiei de privatizare. Balli duce tratative pentru vinzarea Fabricii de alumina din Tulcea Peter Braun a dezvaluit ca Grupul Marco poarta in prezent discutii cu Grupul Balli pentru preluarea BBG Alum Tulcea, unicul furnizor de alumina tip "sandy" din Romania, materie prima necesara ALRO. Braun a aratat insa ca in cursa pentru Fabrica de alumina de la Tulcea este si concernul rus "Russkii Alluminii", al doilea producator mondial de aluminiu, care detine in tara noastra Fabrica de alumina de la Oradea. "Daca "RusAl" va cumpara BBG, situatia se complica, in sensul ca rusii vor putea dispune o alta strategie de aprovizionare pentru ALRO", a spus Braun. El a adaugat ca daca rusii vor prelua si fabrica de la Tulcea, atunci vor controla productia de aluminiu din Romania. Vicepresedintele CONEF nu s-a sfiit sa lase sa se inteleaga ca, in situatia descrisa mai sus, Grupul Marco si-ar putea vinde actiunile ALRO, deoarece un asemenea scenariu nu corespunde previziunilor companiei pe care o reprezinta. Marco e cu "un pas" in fata rusilor Surse oficiale din cadrul APAPS, care au preferat sa-si pastreze anonimatul, ne-au declarat ca in tratativele privind cumpararea BBG Alum, Marco Acq. Ltd. a semnat deja cu Grupul Balli un precontract de vinzare-cumparare a fabricii din Tulcea si a platit deja un avans consistent, ceea ce face ca rusii sa iasa - deocamdata - din schema. Aceleasi surse au lasat sa se inteleaga ca autoritatile de la Bucuresti nu ar agrea implicarea "RusAl" in industria aluminiului de la noi, tinind cont ca asupra acestui concern (n.r. - al doilea din lume in industria de profil) planeaza citeva semne de intrebare. OVIDIU ZARA ALRO o duce bine Reamintim ca la ultima AGA, desfasurata pe data de 3 septembrie, reprezentantii Autoritatii pentru Privatizare (APAPS) au decis aminarea majorarii de capital prin emisiune de actiuni si reevaluarea unor active pentru 30 de zile. In primul semestru, ALRO a inregistrat o cifra de afaceri de 150 milioane dolari si un profit de 30 milioane dolari, iar capitalul social este de 792,29 miliarde lei. Actionarii ALRO sint APAPS (54,7a), Marco Acquisition Ltd (27,85a) si CONEF SA (13,88a), aceasta din urma companie fiind detinuta integral de Grupul Marco. (O.Z.) ALRO si ALPROM ar putea fi privatizate impreuna Intr-o luna, guvernul trebuie sa gindeasca si sa elaboreze o strategie de privatizare a societatilor ALRO si ALPROM. Desi Ovidiu Musetescu, presedintele Autoritatii pentru Privatizare, a anuntat ca "guvernul e suveran sa ia orice decizie" si ca "nu s-au facut presiuni din partea Bancii Mondiale", totusi, la sfirsitul saptaminii, va veni un expert al BM sa discute acest subiect. Musetescu a declarat ca cele doua societati ar putea fi privatizate impreuna. El a adaugat ca, asa cum arata contractele de privatizare, guvernul a prognozat venituri de 5.000 miliarde lei din privatizare, dar mare parte din acesti bani vor fi incasati in rate. TEODORA GEORGESCU Investitii israeliene Peste douazeci de firme israeliene, lideri in domeniul comunicatiilor, vor investi circa 200 de milioane de dolari in Romania, in domenii precum cel al telecomunicatiilor, militar, energetic sau al agriculturii. Israelienii cred ca tehnologia pe care o vor aduce in Romania si inteligenta specialistilor romani vor crea un pachet de produse din mai multe domenii, foarte valoros pe piata internationala. Investitorii israelieni sint interesati in mod deosebit in dezvoltarea infrastructurii sistemului de telecomunicatii si IT din Romania. Dupa cum anunta "Evenimentul zilei" cu citeva zile in urma, cele douazeci de firme israeliene vor fi prezente la Bucuresti cu ocazia evenimentului "Israel hi-tech in Romania 2001", care va avea loc la World Trade Plaza in perioada 12-13 septembrie. Acesta este al doilea eveniment de acest gen organizat de departamentul economic al Ambasadei Israelului si de partenerii sai in Romania. (A.N., A.F.) Un nou investitor pentru Oltchim Ovidiu Musetescu, presedintele Autoritatii pentru Privatizare, a dezvaluit existenta unui nou investitor interesat sa cumpere Oltchim. Musetescu i-a informat ieri pe deputatii din Comisia de politica economica in legatura cu o scrisoare de intentie primita zilele acestea de la o importanta firma europeana. Ministrul a explicat ca discutiile cu noul investitor vor avea loc in ciuda procesului intentat de catre investitorul canadian statului roman, pe motiv ca a desfiintat contractul de privatizare, proces a carui prima infatisare a fost stabilita pentru aprilie 2002. "Se incearca blocarea in justitie a unui contract in care exista o clauza clara: in caz de neplata, se desfiinteaza contractul", a spus Musetescu. (T.G.) 15 intreprinderi de stat vor fi lichidate Guvernul Nastase a pregatit o lista cu 15 societati care vor intra in lichidare voluntara. Lista, care nu a fost facuta publica, va fi prezentata FMI, dupa cum a declarat presedintele Autoritatii pentru Privatizare, ministrul Ovidiu Musetescu. Dupa lichidare se va incerca vinzarea acestora. "Sint societati mici, in agonie, care efectiv nu mai lucreaza, nu mai au decit cite doi angajati. FMI ne-a cerut sa le semnam certificatul de deces", a explicat Musetescu. (T.G.) Cum sa itzi cheltui banii Cum sa va cumparati un computer Componentele unui calculator - unitatea centrala; - carcasa; - placa de baza: suportul la care sint atasate majoritatea componentelor din unitatea centrala; - procesor: prelucreaza informatiile. Viteza procesorului este hotaritoare pentru prelucrarea informatiilor, ea masurindu-se in megahertzi. In comert, procesoarele au, in general, intre 500 si 1700 de Mhz; - placa video: asigura afisarea informatiilor pe ecran. Are propria memorie. Cu cit este mai mare memoria, cu atit grafica este mai rapida si culorile mai bune; - memorie RAM: reprezinta memoria temporara in care este incarcat un program care este rulat de calculator. O memorie mai mare contribuie la sporirea vitezei executarii programelor; - hard disk: este dispozitivul de stocare pe perioade lungi de timp a informatiilor; - CD ROM: citeste informatiile de pe CD-uri; - floppy disk drive (FDD): scrie si citeste informatiile de pe dischete; - modem (poate fi si extern): prin conectarea la reteaua telefonica, permite conectarea la Internet, trimiterea si primirea de faxuri si e-mail-uri; - placa de retea: permite legarea calculatoarelor in retea; - placa audio: permite redarea sunetelor de catre calculator; - monitor: afiseaza informatiile pe ecran; - tastatura + mouse: pentru introducerea de informatii; - multimedia: boxe, casti, microfon; - imprimanta: este folosita pentru tiparirea informatiilor; - scanner: pentru inregistrarea fotografiilor si a altor informatii tiparite; - joystick, aparat foto digital etc. Un calculator are o multitudine de utilizari: - redactarea de scrisori si alte documente intr-o multitudine de formate; - pastrarea colectiei dumneavoastra de fotografii sau informatii despre diverse subiecte: investitii, bunuri, colectii etc.; - realizarea accesului rapid la informatiile de pe Internet; - comunicarea cu colegii si prietenii prin e-mail, fax, convorbiri telefonice; - realizarea, acasa, de lucrari (grafica, contabilitate, baze de date etc.), pe care puteti chiar sa le transmiteti mai departe, altor utilizatori; - amuzament, jucind jocuri individual sau in retea. Sfaturi privind achizitionarea de computere si programe - incepeti prin a stabili ce doriti sa faceti cu ajutorul calculatorului; - aflati, de la diverse magazine sau prieteni care se pricep, care sint programele de care aveti nevoie; - cumparati programe cu licenta. Astfel veti fi protejati atit fata de consecintele legale, cit si de o posibila functionare defectuoasa a respectivului program; - este recomandabil sa achizitionati si un antivirus, adica un program care impiedica alte programe (virusi) sa dispuna de resursele calculatorului fara voia dumneavoastra; - daca programul de care aveti nevoie "cere" un anumit sistem de operare, trebuie sa cumparati un calculator care indeplineste conditiile necesare; - in alegerea unei imprimante, trebuie sa luati in considerare, in afara de pretul achizitionarii, urmatorii factori: cite pagini credeti ca veti tipari, cit de repede, daca doriti tiparire alb-negru sau color, care e calitatea imprimarii de care aveti nevoie sau care e pretul consumabilelor (toner, hirtie); - e de preferat sa alegeti componente si sisteme noi. Cele second hand, desi sint mai ieftine, nu sint performante, posibilitatile de imbunatatire a configuratiei (up-grade) sint reduse, iar termenul de garantie este mai mic. Configuratii minim recomandabile pentru diverse aplicatii Grafica: - procesor, frecventa de cel putin 600 Mhz; - placa video: accelerator 3D, cel putin 32 MB SDRAM; - memorie RAM de cel putin 128 MB; - hard disk de cel putin 20 GB; - monitor de 17'' sau mai mare; Contabilitate, procesare de text, baze de date: - procesor, Pentium II si corespondentii, frecventa de cel putin 300 Mhz; - memorie RAM de cel putin 64 RAM; - hard disk de cel putin 10 GB; - imprimanta; - UPS (asigura protectia datelor in cazul intreruperii alimentarii cu energie electrica); Muzica: - procesor de minimum 600 de Mhz; - memorie RAM de minim 64 MB - hard disk de minimum 15 GB; - placa de sunet, boxe, microfon; Jocuri: in general, jocurile de ultima generatie solicita o configuratie care sa dea performante maxime. Cind calculatorul nu mai functioneaza corect In cazul in care apare o defectiune, nu intrati in panica: adresati-va vinzatorului sau firmei de service, prezentind documentele de vinzare, inclusiv certificatul de garantie. ATENTIE: nu indepartati sigiliul calculatorului. Aceasta duce la pierderea garantiei. Daca reclamatia dumneavoastra nu este rezolvata favorabil, adresati-va Asociatiei pentru Protectia Consumatorilor din Romania sau Oficiilor pentru Protectia Consumatorilor din cadrul Autoritatii Nationale pentru Protectia Consumatorilor. Dupa ce v-ati hotarit de unde sa cumparati - alegeti o configuratie care permite imbunatatirea ei in viitor; - asigurati-va ca vinzatorul face demonstratia de functionare si explica modul de utilizare a produsului. La cumparare, trebuie sa primiti urmatoarele documente: - factura semnata si stampilata de vinzator; - documentatia tehnica a partilor componente. Ea va ofera informatii despre caracteristicile tehnice ale acestora si compatibilitatea lor cu alte componente. Aceste informatii trebuie sa fie furnizate in limba romana; - certificatul de garantie, semnat si stampilat de producator (importator) si vinzator. El trebuie sa precizeze elementele de identificare, modalitatile de asigurare a garantiei (intretinere, reparare, inlocuire), inclusiv denumirea si adresa unitatii specializate cu care exista incheiat contractul de service, precum si rubrici pentru evidenta activitatilor de service prestate asupra calculatorului. In general, termenul de garantie este: - trei ani (hard disk, monitor); - un an (celelalte componente); - pentru sisteme: doi-trei ani (mai putin CD ROM, mouse, tastatura, pentru care termenul de garantie e de 12 luni). Vinzatorul are obligatia, pentru componentele defecte reclamate in cadrul termenului de garantie, sa asigure si sa suporte toate cheltuielile pentru punerea in functiune, intretinerea, repararea sau inlocuirea acestora, precum si cheltuielile de manipulare, diagnosticare, expertizare, montare si ambalare. Bere fara alcool Berea este o bautura foarte des consumata, mai ales in lunile de vara. Daca va place berea, dar din diferite motive nu puteti consuma alcool, puteti opta pentru varianta fara alcool. Astfel, soferii pot bea citeva beri fara sa riste sa-si piarda permisul de conducere. Poate fi consumata chiar si de copii. In ultimii ani, consumul de bere fara alcool a crescut semnificativ, cu toate ca, per total, are o pondere destul de mica. In, anul 2000, piata berii a fost de 12 milioane hectolitri, din care doar 0,88% (105 mii hl) a fost bere fara alcool. Se estimeaza ca, in 2001, consumul de bere sa fie la nivelul de 130 mii hl. Oferta de bere fara alcool este destul de larga pe piata. Schlossgold, produsa in Austria si distribuita de Brau Union Romania, este liderul segmentului (cu 95%). LOREDANA OPROIU Metro Cash and Carry Clausthaler (330 ml, sticla) 19.861 lei Clausthaler (330 ml) 17.360 lei Dob Lux (330 ml) 21.170 lei Hansa (330 ml) 33.900 lei Bitburger (330 ml) 26.882 lei Glosch (330 ml) 32.118 lei Schlossgold (500 ml) 14.459 lei Carrefour - Autostrada Bucuresti-Pitesti Dob (330 ml) 20.290 lei Clausthaler (330 ml) 10.990 lei Schlossgold (500 ml, sticla) - 11.590+1.260 lei sticla Supermarket Nic - Str. Aviator Radu Beller Schlossgold (500 ml) 18.200 lei Dob (0,330 ml) 19.600 lei Clausthaler (500 ml) 30.000 lei Supermarket Leader - Sos. Colentina nr. 24 Schlossgold (500 ml) 17.000 lei SC Mark Intermed SRL - Bd. 1 Decembrie nr. 21 Schlossgold (500 ml, sticla) 13.500 lei Telefoane utile: Asociatia pentru Protectia Consumatorului din Romania: 311.02.43 Centrul pentru Consultanta si Informare a Consumatorilor din Bucuresti: 315.71.49 Oficiul pentru Protectia Consumatorului Bucuresti: 250.25.60 (reclamatii 980) Directia Sanitar-Veterinara: 348.05.65 sau 348.19.39 Serviciul Antiepizoopic si Asistenta medical-veterinara: 348.59.90 Serviciul Igiena si Sanatate Publica: 348.18.95 Serviciul Politie si Sanatate Publica: 348.18.95 Laborator sanitar-veterinar diagnostic-control alimentar: 348.18.95 [21][pl.dll?rid=expresro] 