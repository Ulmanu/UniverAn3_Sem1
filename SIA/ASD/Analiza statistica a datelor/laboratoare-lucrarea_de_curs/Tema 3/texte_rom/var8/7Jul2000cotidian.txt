 Litoral E.Z. Proiectanta Silvia Vasaoaru picteaza iconite pe piatra Pentru ca nu exista nici o biserica in statiunea Neptun, cele citeva tarabe la care se vind iconite constituie puncte de interes pentru cei ce vor sa se simta mai aproape de Dumnezeu. In plus, o galateanca le ofera ceva inedit: iconite pe piatra. Silvia Vasaoaru este pensionara si deseneaza singura iconitele pe care le vinde. "Am fost proiectanta la Universitatea din Galati si, cit am lucrat, nici prin gind nu mi-a trecut ca voi face cindva iconite pe piatra", ne-a spus Silvia Vasaoaru. Ideea i-a venit in octombrie anul trecut, cind se afla in vizita la o prietena din Italia. "Familia la care ma aflam a primit o invitatie pe spatele careia se afla o iconita. Pentru ca, dupa moartea sotului meu, m-am apropiat mult de religie, m-a impresionat acea iconita si am desenat-o pe o piatra. Toata lumea s-a aratat foarte interesata de ideea mea", ne-a povestit fosta proiectanta. Cum pe litoral materia prima de care are nevoie, piatra, se gaseste din belsug, ea a venit sa picteze si sa vinda aici. Cei mai interesati de iconitele pe piatra s-au aratat a fi turistii straini si copiii. "Pentru tineri, la fiecare iconita cumparata dau bonus o scoica pe care am scris «Te iubesc» in diferite limbi ale lumii", a mai spus Silvia Vasaoaru. Ea picteaza iconitele cu niste creioane speciale pe pietricele mai mari sau mai mici, in functie de care este stabilit pretul (5.000 de lei, respectiv 10.000 de lei). In drum spre plaja sau cind se intorc, turistii se opresc cel putin sa priveasca. Silvia Vasaoaru nu-si face griji daca nu are cumparatori. Oricum, picteaza iconite din placere. TATIANA DABIJA CLAUDIA VOICU Miine, la Constanta, ALO invita amatorii de senzatii tari la spectacol si tombole Caravana "Olimpiada D senzatie", dedicata sporturilor extreme si organizata de compania MobilRom, in numele "ALO", se va opri miine la Constanta, unde, in fata Casei de Cultura, sint asteptati toti rolerii si practicantii de Trial Bike la "citeva ore de distractie maxima". ALO va organiza atit demonstratii profesioniste de Roller Skating si Trial Bike, cit si competitii deschise amatorilor interesati. In pauze, ALO va organiza concursuri surpriza pe teme referitoare la ALO sau la Olimpiada de la Sydney, ALO fiind partenerul oficial al Comitetului Olimpic Roman. Cei care devin clienti Dialog sau ALO in aceasta saptamina se pot inscrie la tombole, unde pot cistiga telefoane sau cartele de reincarcare. (L.M.) Un primar pentru Rotterdam: Zamfir Iorgus a vindut pontul (si portul) Tradarea si canicula ameninta fiinta noastra nationala si internationala. In aceste zile cu un soare nimicitor, oamenii din umbra uneltesc. Ziaristi cu simtul observatiei (si atit) au remarcat - pe drept - ca scena acvatica din Mangalia, pe care se desfasoara serbarile "Callatis 2000", seamana cu cea de la manifestarea "Euro 2000" de la Rotterdam. Cineva a tradat, ne-a vindut proiectul. In urma cu citeva luni (bune) organizatorii "Callatisului" au tinut o conferinta de presa, la care daca au participat vreo 50 de persoane. Acolo s-a descris (cu o inconstienta tipic postrevolutionara si cu amanunte iresponsabile) scena ce urma sa fie construita la Mangalia. Cum de fata au fost mai mult oameni din presa, este exclusa posibilitatea ca unul dintre ei sa ne fi vindut olandezilor. Discretia ziaristilor este bine cunoscuta. Dar cum adevarul iese ca untdelemnul la suprafata, cu numai 20.000 litrul, am aflat din surse pe cit de anonime, pe atit de sigure, cine, de ce si pentru ce pret a tradat. Iata fisa spionului: Numele si prenumele: Zamfir Iorgus. Starea civila: casatorit (cu o femeie). Functia: primar reales. Locul: Mangalia. Vicii: multe si toate recunoscute. Acest element provenit din fostele structuri studentesti ale Politehnicii a vindut planurile scenei de la malul mangalez al Marii Negre. Asa a ajuns scena noastra la Rotterdam si numai in necunostinta de cauza artistii romani au ramas aici. Inca! Plata este fotoliul de primar al municipiului Rotterdam, unde va candida dl Zamfir Iorgus, zis Dreiffus. A tradat pentru un nou mandat, sustinut de elementele ofensive ale "Portocalei mecanice". In numarul viitor al ziarului nu vom reveni cu amanunte. Cititi si dati mai departe. Tuturor le multumesc si mai jos ma iscalesc, NAD UCSEAHIM. (A nu se citi invers.) Miine, va aparea al doilea numar al ziarului "7 zile si 7 nopti", ziarul Festivalului "Callatis 2000". Asta seara, altceva Toata lumea stie ca romanii sint inventivi. Ce v-au pregatit responsabilii cu spectacolul "Asta seara, altceva" veti vedea ca poate fi omologat la Oficiul de Inventii si Marci. Toti invitatii recrutati sub drapelul de lupta al Flotei Divertismentului ancorata in Portul Turistic din Mangalia vor sustine cu tarie ca "asta-seara" vor face "altceva" decit ceea ce erau obisnuiti sa faca. Sportivii vor cinta, creatorii de moda vor prezenta ... colegii, cintaretii vor face jonglerii ... Doar publicul va face ca de obicei: va ride, va dansa, va aplauda. Scoica-scena de pe nava se va deschide din nou, si din perla vor iesi doi prezentatori-surpriza, reprezentind doua lumi artistice diferite. Realizatorul Florentina Satmari impreuna cu generosul "bancher" al umorului romanesc - Dan Mihaescu, au "obligat" vedetele artistice, sportive si politice sa-si dezvaluie talentele ascunse. Cei care vor iesi din scoica vor avea ca doica umorul, iar Neptun va fi salutat de doi originali cimpoieri, veti vedea voi cine. Unul este "sef de izlaz". Pentru muritori, iata reteta "culinara" propusa de zeii comediei: sandvis cu hoola-hop, iluzionism si fanfara. Apoi se amesteca aroma de cintece tiganesti (intr-o interpretare actoriceasca) cu tropaituri de calusari (minati de o vedeta). Politicienii vor fi luati "la palme" de aplauzele publicului, iar doua nimfe-actrite vor discuta nu prin "Dialog" ci prin "Pianolog", nu pe taste de telefon, ci pe clape de pian. Parodiile vor da tonul cintecului, implorind "Papa, lasa-ma la mare!". Va prezentam "armada" serii, cu specificatia ca in acest comando, inrolatii vor face fiecare altceva: Stela Popescu, Jean Constantin, Gabriel Dorobantu, Mirabela Dauer, primarul Zamfir Iorgus, Ion Laceanu, Cristina Turcu Preda, Irina Schrotter & Dan Chisu. Ora "atacului" maritim lansat de pe nava-scena de la Mangalia este 21.00. La cinema Elvire Popesco, Juliette Binoche, intr-o ravasitoare poveste de dragoste Reala, pasionala, imprevizibila este povestea de dragoste dintre romanciera George Sand si scriitorul Alfred de Musset, ce face obiectul filmului francez "Amantii secolului". Pe afis se gaseste poate cea mai in voga actrita franceza a momentului, Juliette Binoche, care interpreteaza rolul romancierei George Sand. O scriitoare care si la peste 100 de ani de la epoca sa de glorie este considerata o emblema a feminismului, in Statele Unite existind chiar tricouri cu numele ei. Personaj nonconformist, George Sand a reprezentat o figura aparte in Parisul jumatatii de secol XIX. Scriitoarea a scandalizat lumea artistica pariziana prin cartile sale, prin infatisarea neconventionala - fuma trabucuri si se imbraca barbateste, dar si prin relatia amoroasa - extrem de curajoasa pentru acele timpuri - cu un barbat cu sase ani mai tinar decit ea. Acest amor "ilegal" este surprins in filmul pe care il puteti vedea de astazi, la cinema Elvire Popesco (din curtea Institutului Francez). CORNELIA POPESCU Talentatii Desperado au adus cu ei o mare dilema "Iubita" lui Chivu este prietena chitaristului Calin Pop Dupa concertul sustinut alaltaieri seara de clujenii de la Desperado, putem spune raspicat ca muzica romaneasca s-a imbogatit cu inca o formatie-beton. Cei cinci romanasi verzi indragostiti de country - gen muzical inventat de americani - au tras o cintare de zile mari pe acoperisul Teatrului National din Bucuresti, pe terasa La motor, care a fost arhiplina. Casa de discuri Zone Records a mirosit ca e rost de o afacere buna si a semnat un contract cu Desperado fara sa stea prea mult pe ginduri. Concertul a fost organizat cu ocazia lansarii albumului de debut al grupului, "Promit ca nu mai beau", primul album country din Romania. La show-ul care a durat peste o ora au asistat citeva sute de persoane. Sandy Deac (voce, chitara, claviaturi), Ovidiu Buhatel (inginer de sunet, producator), Calin Pop (voce, chitara), Lucian Pop (chitara bas) si Laci Kovacs (chitare) au reusit sa adune laolalta zeci de oameni de muzica, instrumentisti si interpreti, ceea ce rareori se intimpla in Romania. Dragoste la prima vedere La doua dintre piesele interpretate de Desperado a urcat pe scena ca sa cinte in duet cu Calin Pop (22 de ani) si frumoasa Cristina Rus (19 ani), care a colaborat cu baietii pentru inregistrarea acestui album. Ea este componenta a formatiei clujene dance Sing Sing BB, fotomodel si studenta anul intii la Actorie, in orasul ei natal. Calin si Cristina se inteleg foarte bine si in viata, nu numai pe scena. Cei doi traiesc o poveste de dragoste inca de anul trecut. S-au cunoscut, in martie '99, la o repetitie a trupei Desperado si a fost dragoste la prima vedere de ambele parti. Dupa ce a curtat-o cinci luni, Calin i-a spus primul "Te iubesc" si de atunci sint nedespartiti. "Sint indragostit de Cristina. Nu am discutat inca despre casatorie, pentru ca e prea devreme, dar se poate sa o facem", spune simpaticul vocalist si chitarist despre relatia lor. Cristina: "Il admir pe Chivu doar ca fotbalist" Referitor la zvonurile conform carora ea ar fi prietena talentatului fotbalist Cristi Chivu, Cristina ne-a spus: "Faceti lumina in aceasta confuzie si spuneti lumii ca nu am si nici n-am avut intentia sa devin prietena lui Chivu. Daca el e indragostit de mine, o sa-i treaca, pentru ca eu am un prieten pe care il iubesc foarte mult. Il admir pe Chivu doar ca fotbalist". LIVIU SERBANESCU Cristi Chivu: "Nu am nici o relatie cu solista de la Sing Sing BB!" Cristi Chivu, unul dintre cei mai buni fotbalisti romani ai momentului, a fost citeva zile la Bucuresti. Zilele trecute, fundasul lui Ajax Amsterdam a participat la o sedinta foto pentru o revista. Acolo i-a fost prezentata Cristina Rus, solista trupei clujene Sing Sing BB. Fotbalistul i-a spus ca ii plac cintecele ei si a acceptat sa pozeze impreuna. A doua zi, un cotidian central a publicat fotografiile si informatia ca intre cei doi s-ar fi infiripat o legatura amoroasa. Ieri dupa-amiaza, inaintea plecarii spre Govora, Chivu s-a aratat iritat de "senzationalele dezvaluiri". "Nu e nimic intre mine si Cristina Rus. Cei de la revista m-au intrebat daca imi place de ea si eu le-am raspuns ca imi place ... cum cinta. Acum, de cind sint «vedeta», cica, multi se grabesc sa ma insoare. Cele citeva zile pe care le mai am din aceasta vacanta le voi folosi pentru a-mi trata alergia de care sufar si pentru antrenamente. Ma asteapta un sezon dificil la Ajax", ne-a declarat fotbalistul decretat de ziaristi drept "cel mai sexy" din echipa nationala. OCTAVIAN TOPA Cristina Duca a fost inmormintata de ziua ei Cortegiul funerar nu s-a mai oprit in fata casei lui Mitoseru Slujba de inmormintare a inceput in jurul orei 12.00, la Biserica "Sf. Silvestru". In jurul orei 13.30, cu putin timp inainte de a fi scoasa din biserica sf. Silvestru, in care a fost vegheata de trei zile si trei nopti, parintele Galeriu (care o cunostea de la virsta de 4 ani) a incercat sa o faca pe Cristina sa vorbeasca celor adunati la capatiiul ei: parinti, prieteni si prietene, cunoscuti. In acele momente de o tulburatoare incordare, cind glasul tremurator al parintelui Galeriu parca "vedea" spiritul celei invocate, biserica clocotea de suspine. Oanei Roman i-a dat o lacrima, iar prietenul acesteia a izbucnit in hohote de plins. In toate cuvintele rostite de parintele Galeriu, care a marturisit ca a invatat-o pe aceasta fata sa se roage si care timp de 20 de ani s-a rugat an de an impreuna cu ea si cu familia ei, le-a vorbit tuturor, ca si cum ar fi vorbit Cristina: prietenelor ei le-a spus surorile mele, iar prietenilor - frati. Chiar si lui Mihai, Cristina i-a adresat, prin parintele Galeriu, cuvinte alese, de iubire. Parintele Galeriu a spus ca aceasta ultima zi paminteasca a celei care nu a trecut in nefiinta, ci in fiinta vesnica a lui Dumnezeu, este o a doua zi de nastere a ei. Iar pentru ca ea trebuia, intr-un viitor foarte apropiat, sa se marite cu Mihai Mitoseru, a fost si ca ziua nuntii ei. De aceea Cristina Mihaela era imbracata in rochie de mireasa, de aceea avea in mina un buchet de mireasa din flori de crin, de aceea tot sicriul era plin de flori de crin. "Cristina, sa fii ingerul lui Mihai!" Cortegiul funerar a pornit in jurul orei 13.30 de la biserica spre cimitir, pe un traseu mai scurt decit era initial programat: cortegiul ar fi trebuit sa faca doua opriri in oras: una la casa parinteasca din strada Maria Rossetti, in apropierea schitului Darvari, si o alta oprire - in Piata Amzei, la locuinta lui Mihai Mitoseru. Dupa ce a oprit in Rossetti, cortegiul a iesit, prin Batistei, in Bulevardul Magheru, apoi, la Universitate s-a indreptat pe B-dul Regina Elisabeta, spre cimitirul din Soseaua Antiaeriana fara sa mai opreasca in fata casei lui Mihai. Parintele Galeriu a vorbit multimii despre faptul ca fata, cu patru zile inainte sa aiba accidentul, l-a visat pe un unchi mort al ei care o chema la el. Atunci fata nu stia ce reprezinta acel vis. Ulterior, cei carora le-a povestit au inteles. Cele doua mame indurerate au plins la capul fetei, la doi pasi de mormint, fiecare in felul ei. Mariana Duca, cu cealalta fata, Diana, sora Cristinei, a plins fara glas. Camelia Mitoseru, mama lui Mihai, si-a tipat deznadejdea: " Cristina, te rog sa fii ingerul lui Mihai, mama! Sa ai grija de el, sa nu il lasi sa se omoare cind va afla ca nu mai esti printre noi!" Oamenilor din cimitir care intrebau "unde este Mihai, "doamna Mitoseru le-a spus ca este in spital, drogat si inconstient. Ultimul care a tinut sa o imbratiseze pe fata inainte de a i se bate cuiele in sicriu a fost tatal care a plins in hohote. Desi sicriul era plin de flori albe, inauntru nu a fost lasat decit buchetul din partea lui Mihai pe care scria "pentru iubita mea Cristina". Oana Roman a fost si ea la mormint, dar nu si-a sarutat prietena inainte de a fi pusa in cripta familiei. Ceremonia funerara s-a incheiat brusc: dupa ce le-a spus oamenilor ca fiul ei a implinit, in urma cu doua zile, 25 de ani si ca nici acum el nu stie de moartea logodnicei lui, mama lui Mihai Mitoseru s-a urcat la volanul unui Citroen si a demarat in tromba. CHRISTIAN LEVANT DANIEL NEAMU Dragos Rusu, noul comisar-sef al Garzii Financiare De ieri, noul comisar-sef al Garzii Financiare Centrale este Dragos Rusu, fost adjunct in centrala. In cursul zilei de ieri, el a primit instiintarea din partea ministrului Decebal Traian Remes si ordinul de numire. Dragos Rusu are 37 de ani, este casatorit si are 2 copii. La ora actuala este doctorand in cadrul Academiei de Studii Economice, Sectia finante-banci, si student la Drept. "Ii multumesc domnului ministru ca a avut incredere in mine si sper sa conduc corect. Cred ca schimbarea comisarului-sef reprezinta un nou pas spre normalitate si un bine pentru institutie. Timpul va decide daca alegerea mea a fost buna sau nu", a declarat proaspatul comisar-sef. Printre obiectivele imediate mentionate de Rusu se numara eliminarea diferentelor intre sefi si subalterni si o mai buna munca in echipa. GABRIELA TINTEANU De Ziua Jubiliara a Inchisorilor, Papa cere clementa pentru detinuti In ziua de 9 iulie a Anului Sfint 2000, Vaticanul, in frunte cu Papa Ioan Paul al II-lea, celebreaza Ziua Jubiliara a Inchisorilor. Cu acest prilej, Suveranul Pontif a adresat un mesaj catre toti detinutii din lume si reprezentantii justitiei care hotarasc soarta acestora. Apelul sau este un indemn catre clementa si incredere in Dumnezeu. Mesajul Sfintului Parinte va fi tradus de catre Directia Generala a Penitenciarelor din initiativa directorului general, magistrat Mihai Marian Eftimescu, si va fi multiplicat si afisat in fiecare inchisoare din Romania pentru a ajunge la cunostinta tuturor detinutilor. Mesajul Papei va fi afisat in toate inchisorile din Romania Papa Ioan Paul al Il-lea cere guvernantilor tuturor statelor din lume ca la aniversarea Zilei Jubiliare a Inchisorilor sa dea dovada de intelegere, detinuti si sa le reduca pedepsele: "Raminind fidel unei traditii instaurate de predecesorii mei cu ocazia anilor jubiliari, ma adresez cu incredere conducatorilor de stat cerindu-le un semn de clementa in favoarea detinutilor: o micsorare, chiar si modesta, a suferintei lor care ar insemna pentru detinuti un gest de mare sensibilitate si va trezi ecouri pozitive in sufletul lor, ii va incuraja sa regrete raul facut, ii va stimula sa se caiasca". Directorul DGP Mihai Eftimescu s-a declarat intru totul de acord cu initiativa Sfintului Parinte: "Ma bucur mult ca vine un asemenea mesaj. Mai ales ca este in acord cu mesajului Preafericitului Teoctist care a facut un apel asemanator. Daca ar fi decizia mea as lua o astfel de masura imediat. Da Doamne ca acest mesaj sa ajunga la urechile tuturor guvernantilor nostri. La detinuti va ajunge sigur. A fost prima masura pe care am luat-o cind l-am primit". Mesajul Suveranului Pontif s-a referit pe scurt la principalele probleme existente in sistemul penitenciar din toata lumea. Sfintul Parinte a mentionat ca cifrele vorbesc de la sine si dovedesc ineficienta pedepsei cu inchisoarea care nu a reusit decit rareori sa micsoreze rata criminalitatii. Onoare muncii Solutiile oferite de Papa Ioan Paul al II-lea sint stimularea muncii in inchisoare si calificarea detinutilor pentru anumite meserii, astfel incit sa-si poata cistiga existenta cinstit la iesirea din detentie. Mentinerea relatiilor constante cu prietenii si familia care, de asemenea, il vor ajuta din punctul de vedere al reintegrarii sociale la iesirea din inchisoare; acordarea de consultanta psihologica detinutilor, tot in vederea iesirii lor in societate dupa executarea pedepsei; reorganizarea sistemelor penitenciare si, in unele tari, chiar si a legislatiei. Acordarea de atentie sporita detinutilor grav bolnavi sau aflati in faza terminala; diminuarea, pina la disparitie, a suferintelor aduse detinutilor din motive de discriminare etnica, sociala, economica, politica, sexuala sau religioasa. "Ii imbratisez pe detinuti" Apelul sau catre statele si guvernantii care au intreprins sau intentioneaza sa intreprinda reorganizarea sistemelor de detinere pentru a fi mai bine adaptate exigentelor persoanelor umane, spune ca acestea merita sa fie incurajate a continua in aceeasi directie si a incerca sa aplice cit mai des metode alternative de pedeapsa in afara celei cu inchisoarea. In incheiere, Papa Ioan Paul al II-lea a binecuvintat atit detinutii din toata lumea, cit si pe cei care le hotarasc soarta: "Invoc binecuvintarile Domnului asupra tuturor celor care au responsabilitatea de a administra justitia in societatea noastra, dar si asupra acelora care au incalcat rigorile legii. Fie ca Dumnezeu sa ne acorde din plin tuturor si fiecaruia lumina sa si sa pogoare asupra noastra tot binele celest! Doresc sa-i asigur pe detinuti, barbati si femei, din toate colturile lumii ca sint alaturi de ei sufleteste si, in gind, ii imbratisez pe toti ca frati si surori intru umanitate". LAURA LICA 83 de discipline si peste 2.000 de variante la bac Proba de ieri de la examenul de bacalaureat a fost sustinuta de absolventii de liceu la 83 de discipline, cu 200 de probe pentru care au fost elaborate peste 2.000 de variante, in functie de numarul de ore studiate in liceu. Directorul Serviciului National de Evaluare si Examinare, Adrian Stoica, a spus ca au fost dactilografiate peste 6.000 de pagini cu subiecte si ca, pentru anul viitor, va propune modificarea numarului de discipline la care se sustine Bacalaureatul. Prima sesiune din acest an se incheie azi cu proba la alegere din disciplinele altui profil decit cel obligatoriu. Pentru cele 98 de discipline care vor face obiectul ultimei probe, SNEE a elaborat cite 10 variante pentru fiecare disciplina. Ministerul Educatiei Nationale a trimis, ieri dimineata, o nota in teritoriu, prin care lasa la latitudinea inspectoratelor scolare judetene decalarea orei de incepere a ultimelor probe de examen, ordinea acestora, precum si posibilitatea desfasurarii probei sportive si in ziua de simbata. Rezultatele vor fi afisate in data de 9 iulie, iar eventualele contestatii vor putea fi depuse a doua zi, urmind ca rezultatele finale sa fie facute publice pe 13 iulie 2000. VALENTINA FRASINEANU Dusuri in cimitir Fata de ziua de miercuri, temperatura inregistrata ieri la toate statiile meteorologice din tara a fost mai coborita cu 5 grade Celsius, ne-a comunicat INMH. Prin urmare, ieri nu s-au depasit cele 40 de grade C cu care am fost "obisnuiti" in ultimele doua zile. Vladimir Ivanovici, director stiintific la INMH, ne-a precizat ca temperatura in urmatoarele zile va scadea, treptat, incepind cu nord-vestul tarii. "Frontul de aer cald va fi inlaturat, curind, de un front de aer rece, care va patrunde in Romania prin nord-vest. Ieri deja, in Transilvania, cerul era acoperit, pe alocuri, de nori. Asta nu inseamna ca vom scapa de caldura. Abia luni vom putea respira normal, cind termometrele se vor opri la maximum 27 de grade. Pina atunci insa, in Transilvania si in jumatate din Moldova va fi un pic mai rece decit in Muntenia, Oltenia si Dobrogea", este de parere Vladimir Ivanovici. Aceste prognoze, insa, nu ii bucura pe tarani. Referitor la situatia agrometeorologica, specialistii au constatat ca stiuletii de porumb vor fi total sau partial sterili pentru ca fecundarea nu s-a facut complet. Culturile de sfecla de zahar si de cartof au avut un ritm de crestere deosebit de lent. Au mai fost afectate serios culturile de legume si plantatiile pomi-viticole. EUGENIA MIRCESCU Canicula sufocanta din ultimele zile i-a determinat pe cei 12 gropari de la Cimitirul Bellu sa gaseasca o solutie pentru a se racori: si-au amenajat un dus artizanal in cimitir. Oamenii au un program de lucru de opt ore dar, in general, sapa gropile in cursul serii, cind se mai racoreste. In plus, conducerea Administratiei cimitirelor le asigura groparilor si ingrijitorilor cite trei litri de apa minerala pe zi. Pentru unii, canicula a devenit chiar o afacere: o firma privata a instalat o taraba cu bauturi racoritoare chiar in incinta cimitirului. Politistii transpira opt ore pe zi in intersectii Politistii Brigazii de Politie Rutiera Bucuresti sint, fara indoiala, o categorie profesionala grav afectata de caldura. Subofiterii nu beneficiaza de nici un fel de avantaje, cum ar fi apa minerala sau programul redus de lucru: stau opt ore pe zi in soare, in intersectiile rutiere sau unde este nevoie de ei. Plutonierul Emil Alexandrescu (28 de ani) nadusea din plin ieri dupa-amiaza, dirijind circulatia in Piata Universitatii. "Nu am incotro, trebuie sa stau aici. Sint militar si ma supun ordinelor. Eu, ca sint mai tinar, rezist fara probleme. Colegii mai virstnici sint cei mai afectati de canicula". Fintinile arteziene din Capitala - invadate de boschetari Canicula i-a scos din canale si pe boschetarii din zona Garii de Nord, care si-au parasit "locuintele" subterane si s-au aciuat la umbra copacilor din parcuri. Atunci cind temperatura de afara atinge cote ridicate, aurolacii se racoresc in fintina arteziana din fata Garii de Nord. Aceeasi metoda de lupta impotriva caldurii au adoptat-o si boschetarii din centru, care fac baie in fintinile arteziene din Piata Unirii sau din Piata Universitatii. PETRISOR CANA VASILE SURCEL Masinile grele, obligate sa stea in garaj Autovehiculelor cu masa totala de peste 7,5 tone le este interzis sa circule intre orele 10.00 si 22.00. Aceasta masura a fost introdusa, de ieri, de catre conducerea Administratiei Nationale a Drumurilor. De la aceasta decizie este exceptat transportul public de persoane. O data cu scaderea temperaturii, restrictia va fi ridicata. (M.D.) S-au aprobat si normele de aplicare ale O.U. 99/2000 Guvernul a aprobat ieri normele de aplicare a O.U. 99/2000, privitoare la masurile ce pot fi aplicate in perioadele cu temperaturi extreme. Conform acestora, Institutul National de Meteorologie si Hidrologie, precum si centrele regionale meteorologice vor avea obligatia sa comunice, prin mass-media, zonele in care se prognozeaza ca se vor inregistra, timp de doua zile consecutiv, valori mai mari de 37 de grade C sau mai mici de minus 20 de grade C. La solicitarea INMH, in norme se prevede si incetarea lucrului sau reducerea programului atunci cind se constata ca indicele temperatura-umiditate (ITU) depaseste pragul valoric de 80 sau cind indicele de racire (IR) scade sub pragul valoric de minus 32. Aceste valori vor fi anuntate de INMH. Masurile de protectie a lucratorilor pot fi luate de conducerea unitatii sau de personalul cu atributii in domeniul protectiei muncii. (E.M.; O.V.) Pompierii militari s-au confruntat cu peste 200 de incendii In ultimele zile, din cauza temperaturilor ridicate inregistrate in intreaga tara, pompierii militari s-au confruntat cu peste 200 de incendii. Potrivit Inspectoratului General al Corpului Pompierilor Militari, in prezent, rata medie zilnica este de 30-40 de incendii, iar cresterea fata de aceeasi perioada a anului trecut este de 53 la suta. In primele sase luni ale acestui an au fost salvate peste 1.200 de persoane din 7.000 de incendii, in timp ce pagubele inregistrate s-au ridicat la 120 de milioane lei. Cele mai multe incendii s-au declansat din cauza focului deschis, instalatiilor sau aparatelor defecte, tigarilor uitate aprinse, jocului copiilor cu focul, dar si din cauza unor actiuni intentionate. ALINA GRIGORE Arde padurea pe Defileul Jiului Citeva zeci de hectare de padure au fost afectate de un puternic incendiu izbucnit miercuri seara, la 20 de kilometri de Petrosani. Cauza aprinderii focului este, deocamdata, necunoscuta. Ar putea fi vorba despre o tigara aprinsa aruncata din tren sau chiar de scinteile produse de contactul dintre sinele de cale ferata si rotile trenului. Celor peste 200 de jandarmi, pompieri militari si angajati ai Directiei Silvice Tirgu-Jiu li s-au alaturat o suta de mineri din cadrul Companiei Nationale a Lignitului Oltenia in incercarea de a o stinge focul cit mai repede. Stingerea focului este ingreunata de viteza cu care vegetatia uscata din cauza secetei se aprinde. Echipele de interventie se tem si de eventualele muscaturi ale viperelor, care devin deosebit de agresive din cauza focului. Un alt pericol il constituie bucatile de stinci desprinse din munte care, ieri la prinz, au lovit un pompier militar in cap si la bratul sting. Cornel Bostean, in virsta de 20 de ani, din Pesteana - Jiu, a fost transportat de urgenta la Spitalul Tirgu-Jiu cu traumatism acut deschis la cap si politraumatism al bratului. CLAUDIA TIPLUICA Cinci clujeni pornesc in Prima expeditie interactiva din lume Un grup alcatuit din cinci clujeni a pus pe picioare planul unei expeditii in premiera mondiala. "Terra Incognita" este prima calatorie de lunga durata care nu va fi dirijata de catre membrii expeditiei, ci de catre o comunitate de calatori virtuali care se vor afla in permanenta legatura cu calatorii reali, prin intermediul retelei mondiale de calculatoare - Internet. Expeditia va fi o adevarata aventura pe calculator. Pe de o parte - echipa celor cinci exploratori clujeni, iar pe de alta parte - jucatorii care comanda exploratorilor locurile pe care sa le viziteze. Jucatorii vor intra in contact cu exploratorii din doua in doua zile Echipa exploratorilor si cea a jucatorilor vor intra in contact direct o data la doua zile. Cu ocazia acestor intilniri pe Internet, exploratorii vor transmite jucatorilor seturi de imagini, sunete si texte. Mai departe, jucatorii evalueaza acest raport si decid, prin vot, ce zone vor vizita exploratorii in urmatoarele zile. Misiunile exploratorilor vor putea fi votate prin alegerea uneia dintre operatiunile oferite pe pagina de Internet a expeditiei. Practic, orice persoana care va accesa respectiva pagina va putea sa vada locurile pe care exploratorii le-au vizitat in lumea reala. Acest lucru va fi posibil datorita tehnicii de virf cu care vor fi dotati membrii expeditiei: camera video digitala, camera video conventionala, calculator portabil, aparat foto digital si telefon mobil. Ambitiosul proiect apartine Fundatiei AltArt din Cluj. "Scopul expeditiei «Terra Incognita» este de a descoperi teritorii noi la nivelul expresiei informatiei in mediul virtual. Internetul contine doar date superficiale despre aceasta lume orientala, iar Occidentul, desi fascinat de savoarea Estului, este inca dominat de prejudecati. Expeditia noastra urmareste sa acorde fiecarui individ interesat de aceste tarimuri sansa de a cunoaste detalii inedite, fete ascunse ale unor civilizatii atit de diferite de ale noastre", ne-a declarat coordonatorul proiectului, Szakacs Istvan, presedintele AltArt. Tinta principala a incursiunii este explorarea Indiei. Plecarea, pe 1 septembrie De la 1 septembrie incolo, vor urma 1.300 de kilometri de strabatut prin Bulgaria, 2.700 in Turcia, pe ruta Istanbul-Ankara-Batman-Van, alti 2.500 de kilometri prin Iran, urmind traseul Tabriz-Teheran-Esfahan-Kemran-Zahedan, inca 1.800 de kilometri in Pakistan, prin Nok Kundi-Quetta-Lahore, iar apoi, punctul de maxim interes al expeditiei: India. Clujenii si-au propus sa strabata nu mai putin de 5.200 de kilometri pornind din capitala New Delhi si oprindu-se la granita cu Nepalul, trecind prin metropolele Benares, Calcutta, Madras si Bombay. Ultima etapa a traseului va insemna vizitarea capitalei Nepalului, Katmandu. Pentru ca "Terra Incognita" urmareste sa exploreze cit mai temeinic zonele traversate, mijloacele de transport utilizate vor fi doar autobuzul, trenul, camionul si vaporul. "Cel mai bine ar fi sa calatorim cit mai mult posibil cu autostopul, asa ne-am familiariza cel mai bine cu locurile prin care trecem", spune Szakacs Istvan. Indiferent insa de mijloacele de transport, costurile expeditiei sint mari, in jur de 1.200 de dolari de persoana. Cu toate acestea, problema pare usor de rezolvat, atit timp cit firmele care vor sponsoriza proiectul vor beneficia de reclama pe pagina de Internet a expeditiei. Rezultatul final a "Terra Incognita" va consta in realizarea unei serii documentare despre expeditie. In viitor, daca "Terra Incognita" va avea succes, organizatorii isi propun si explorarea Africii, iar apoi a Americii de Sud. Numarul jucatorilor va fi nelimitat "Terra Incognita" era formula folosita de exploratorii si cartografii medievali pentru a defini pe harti zonele necunoscute, ramase inca neexplorate - celebrele "pete albe" de pe harta lumii. "Terra Incognita", in varianta anului 2000, inseamna de fapt descoperirea petelor albe de pe harta lumii virtuale, a Internet-ului. Pentru acest lucru, numarul participantilor virtuali, adica a "jucatorilor", este nelimitat. Oricine va accesa pagina de Internet a expeditiei va putea intra in joc. Fiecare contact al exploratorilor cu jucatorii implica actualizarea paginii, conform datelor colectate in timpul ultimei "misiuni", dialogul in direct (chat-ul) intre exploratori si jucatori, prilej cu care exploratorii stau la dispozitia jucatorilor cu toate informatiile suplimentare pe care acestia le doresc, legate de expeditie. Pe linga coordonatorul expeditiei vor mai pleca un jurnalist (Rarita Zbranca), un biolog (George Badescu), un economist (Anca Stefanescu) si un informatician (Alin Olar). BOGDAN STANCIU Ramona Badescu si Toto Cutugno cinta pentru olteni Ramona Badescu soseste marti, la prinz, in tara pentru a-si vizita parintii, dar si pentru a prezenta, simbata viitoare, un spectacol in orasul natal, Craiova. Show-ul va preceda inaugurarea unei societati romano-italiene - o fabrica de confectii - si se va bucura de prezenta a numerosi artisti autohtoni, dar si de cea a lui Toto Cutugno, care va veni special in Romania pentru a cinta in Parcul Poporului din Craiova. Ramona soseste in Romania cu citeva zile inaintea artistului italian, atit pentru a pune la punct ultimele detalii ale spectacolului, cit si pentru a avea vreme sa povesteasca parintilor ei despre esecul mariajului cu baronul Giuseppe Furnari. Dupa cite se stie, cei doi se afla in proces de divort. IUSTINA MUNTEANU Alexandra Ivancenco a fost aleasa Miss "Piele si os" Clubul Diplomatilor a gazduit prezentarea liniei de lenjerie Skiny Lifestyle bodywear, prin colectiile Aquawear, C.U.L.T., Seampless si Sport. Au defilat pe podium citeva dintre cele mai apreciate modele din Romania: Alexandra Ivancenco, Ana-Maria Bucura, Mihai Florea, Vali Punga. Un juriu condus de Calin Catalin Chirita i-a ales pe Miss si Mister Skiny: Alexandra Ivancenco si Radu Minca. OTILIA MIHAILOV 