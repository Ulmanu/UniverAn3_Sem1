 Satenii din Saulia cistiga sute de milioane din cultivarea tutunului Localitatea Saulia, situata la 47 de kilometri de Tirgu-Mures, a fost inainte de 1989 "fruntasa in intrecerea socialista". Lacurile cu peste, pamintul fertil, dar mai ales indeminarea localnicilor i-au facut pe sateni sa o duca bine. Dupa 1990, tinerii au preferat sa plece la oras. In urma cu un an, locuitorii au descoperit ca ar putea sa scoata bani buni din cultivarea tutunului. Asa ca s-au grabit sa-si recupereze pamintul, sa-l cultive si sa astepte grecii sa le cumpere tutunul. Familia Boca detine recordul la profit. Dupa calculele lor, in acest an ar trebui sa cistige aproape 400.000.000 de lei de pe cele 5 hectare si jumatate cultivate cu tutun. Oamenii s-au imbogatit din tutun Primarul Grigore Vancea, si el cultivator de tutun, ne indruma spre "omul care s-a imbogatit din tutun": Aurel Boca, patronul barului din sat. O gasim acasa doar pe sotia sa, Rodica. "Nu-i greu, dar nici usor nu este. Munca incepe in februarie si ultima transa o predam la sfirsitul lui ianuarie. In acest an am mai luat pamint in arenda si avem 5 hectare si jumatate. Lucram cu 40 de oameni. Daca scoatem anul acesta 300 de kg la hectar, cred ca vom cistiga vreo 350-400 de milioane", spune Rodica. In Saulia se cultiva tutun tip Barnei, care trebuie uscat natural. Firma din Grecia care il contracteaza are o filiala la Craiova ce asigura semintele, folia pentru solar si uscatoare contra sumei de 5 milioane de lei. Familia Boca si-a permis sa-si cumpere uscator, dar cei care scot cantitati mai mici prefera sa-l usuce in poduri sau afara, in bataia vintului si a soarelui. In februarie, rasadurile se planteaza in solarii. Apoi, dupa ce pamintul a fost ingrasat, se planteaza fiecare fir cu mina. Munca e grea, dar merita Nastasia Contiu, o pensionara de 70 de ani, ne povesteste cum e munca la cimp: "Pina il vezi ca se prinde si rasare si incepe sa creasca, te tot gindesti ca poate ai muncit degeaba. Apoi se praseste de doua ori. Tabacul este tare gingas. Nu sufera nici o buruiana linga el. Daca este seceta, se usuca repede, asa ca trebuie udat cu galeata si cana. Din iunie pina in octombrie il recoltam de patru ori: prima data frunzele de jos, apoi cele de mijloc, cele de sus si virfurile. La insirat ne adunam ca la sezatoare. Ne mai ajuta si batrinii. Ei nu pot sa-l planteze si nici sa-l sape. Dar la insirat vin. Dupa o saptamina de insirat si sufletul ne este amar de la tabac. Frunzele sint lipicioase si simtim ca si hainele ni se lipesc de corp. Dupa ce se usuca e mai usor. Il facem baloti de 50 de kilograme. Munca e grea, dar merita". Raveca Zahan, o femeie de 47 de ani, zvelta si aratind mult mai tinara, are si ea la poarta zeci de sire de tutun. "Eu numai 10 ari am putut cultiva. Sper sa cistig citeva zeci de milioane". Tutunul din Saulia este preluat de firma din Craiova si de aici dus in Grecia. Oamenii spera sa nu fie pacaliti. Ei fac tot posibilul pentru ca cei care preiau marfa sa fie multumiti. Sustin ca nu triseaza pentru ca lor li se pare o afacere de viitor. "Nici nu stim ce sa zicem. Ii bine sau nu sa fumezi. Pentru noi ar fi bine ca oamenii sa fumeze cit mai mult, dar pentru ei nu-i sanatos. Nu stiu daca cei care isi aprind o tigara se gindesc in acel moment la oboseala noastra. La drumul lung de la firul plapind de rasad pina la un deget de scrum aruncat la gunoi" - spune Nastasia Contiu. CORA MUNTEAN Inginerii financiare si bataie de joc Fratii Paunescu isi pot rascumpara datoriile la preturi derizorii Astazi expira termenul de depunere a ofertelor pentru preluarea pachetului de creante (datorii) de la grupul de firme George Constantin Paunescu - GCP. Din pacate, surse din interiorul Agentiei de Valorificare a Activelor Bancare ne-au declarat ca, in ciuda volumului impresionant de datorii lasate de fratii Paunescu, nu a fost depusa pina la ora actuala decit o singura oferta ferma. Aceleasi surse subliniaza faptul ca este foarte posibil ca firma ofertanta sa fi fost adusa chiar de fratii Paunescu. Oferta facuta initial de GREENHOLD se ridica la 20-30 milioane dolari. Suma reprezinta doar 11-15% din valoarea totala a creantei lasata mostenire de GCP si care se ridica la 182 milioane dolari plus 2,093 milioane de dolari (valoarea creditului sindicalizat). Comunicatul oficial al AVAB a anuntat, zilele trecute, ca unic ofertant cu intentii serioase firma Rich Holding SA Luxemburg. Aceasta a fost infiintata, dupa spusele sefului AVAB, Dan Pazara, abia in luna iunie 2000. "Daca legatura intre GCP si firma ofertanta va fi dovedita, acest lucru va fi de competenta autoritatilor", a subliniat Pazara. GC&P - 131,8 milioane dolari pe baza de avalizare bilete la ordin Valoarea nominala a creantei neperformante preluata de AVAB pe acest grup de firme se ridica la nivelul a 2.871,9 miliarde lei si reprezinta 9,1% din totalul portofoliului de creante preluat de la Bancorex si BCR. In urma analizelor efectuate, AVAB a ajuns la concluzia ca este oportuna recuperarea intregii creante preluate pe grup, chiar daca cea mai mare creanta preluata de Agentie este G.C.&P. Astfel, General Consulting & Procurement are incheiate 52 de conventii de angajament pentru avalizare bilete la ordin si emiteri de acreditive stand-by de 131,8 milioane dolari. Pentru toate acestea nu a fost identificata destinatia platilor. Si asta nu e tot. Alaturi de aceste avalizari exista si doua credite din trezorerie in valoare de 4,3 milioane dolari pentru investitie in "Fabrica de Bere Popesti - Leordeni" si pentru executia proiectului "Terminal de parcare Bechet Romania". Pentru Compania Hoteliera Intercontinental Romania au fost acordate doua credite. Cel de 9,6 milioane dolari a avut drept scop modernizarea si dezvoltarea Hotel Lido, Casa Lido, Terasa si Piscina Lido. Celalalt a fost de 16,2 milioane dolari, din care utilizati 10,4 milioane dolari, tot pentru modernizare, dar la Intercontinental. Grupul Paunestilor si-a aprobat singur creditul de 10 milioane de dolari pentru modernizarea Intercontinentalului Institutul Roman de Investitii a contractat un credit de 10 milioane de dolari pentru cumpararea/modernizarea Hotelului Intercontinental. Pina acum a ramas un mister beneficiarul creditului si destinatia acestuia. Creditul a fost aprobat la cererea Asociatiei de Investitii Turismul in Romania. Conventia a fost semnata de Bancorex si membrii asociatiei amintite, adica tot reprezentantii grupului GCP: Star Lido SA, G.C.&P., B.L.O.C. (Business, Lucrari in Turism, Organizare, Consulting SRL) Bancorex SA si IRI. Interesant este faptul ca IRI avea calitatea de reprezentant al Asociatiei in relatiile cu tertii, iar utilizarea a avut loc prin transferul sumei aprobate in conturile SC Star Lido SA. Aparatura pentru un post tv si credit sindicalizat pentru rambursarea altui credit Pentru Curierul National a fost emisa o garantie stand-by in valoare de 1,7 milioane dolari. Garantia a fost emisa pentru garantarea platii importului de aparatura necesara realizarii unui Studio digital de productie tv (sa fie vorba de viitorul post TV Fox?) De la BCR, AVAB a preluat creanta de pe societatile GC&P, Anvio International SA, SAT, SPET, reprezentind un credit sindicalizat de peste 3 milioane dolari. Creditul sindicalizat a fost acordat de Banca Comerciala Ion Tiriac - 50% si Bancorex - 50%. Ciudatenia consta in faptul ca acest credit sindicalizat a avut drept scop rambursarea unor credite in lei acordate pina la acea data de Banca Tiriac acestor societati! AVAB nu poate executa garantiile grupului din cauza proceselor intentate lui GCP AVAB a evaluat prin firma Irecson valoarea garantiilor la un nivel total de 15,3 milioane dolari, ceea ce ar asigura un procent de recuperare de 8,47% din totalul creantelor aferente "grupului", cu exceptia creditului sindicalizat. Singura problema pe care o ridica aceste garantii este faptul ca ele nu se pot vinde. Motivul? Sutele de procese aflate pe rolul instantelor de judecata contra grupului Paunescu. Ar exista o solutie daca s-ar cere falimentul acestora. In acest caz, potrivit Legii 64, ar incepe vinzarea acestora in 2-3 zile de la declararea falimentului. Pentru fabrica de bere Popesti Leordeni, proprietatea SAT, valoarea evaluata de Irecson a garantiilor este de 381.193 dolari, iar in cazul vinzarii fortate de 247.775 dolari. Valoarea terenului este zero, deoarece terenul este dat in folosinta pe 99 de ani lui SAT SA. Pentru punctul de trecere frontiera BECHET, proprietar SPET, valoarea este de 135.000 dolari, valoarea de vinzare fortata este de 50.000 dolari, iar terenul aferent apartine Consiliului Judetean Dolj. Actiunile detinute de GC&P la Intercontinental se ridica la 4,6 milioane dolari. Valoarea actiunilor detinute de GC&P la Banca Tiriac este de 229.687 dolari. In schimb, evaluarea patrimoniala efectuata de Irecson pentru societate GC&P este de minus 102,4 milioane dolari. Garantiile Companiei Hoteliere Intercontinental au fost evaluate la 9,9 milioane dolari, iar in cazul vinzarii fortate de 6,9 milioane dolari. Este singura societate in care evaluarea patrimoniala stabilita de firma evaluatoare a fost de 60,9 milioane dolari. Pentru IRI nu exista garantii, iar evaluarea patrimoniala este de 16.800 dolari. Garantiile de la Curierul National SA se cifreaza la o valoare de 16.500 dolari, iar cea de vinzare fortata de 10.400 dolari. Evaluarea patrimoniala este de minus 3,8 milioane dolari. GABRIELA TINTEANU Alba-neagra legislativa alunga investitiile straine Bancile, utilitatile publice, marile intreprinderi din transporturi si din constructiile de masini vor fi principalele puncte de atractie spre care se vor indrepta investitiile straine in Romania in acest an si in 2001, a apreciat ieri Florin Bonciu, director in cadrul Agentiei Nationale de Dezvoltare Regionala (ANDR), la conferinta de presa organizata cu ocazia lansarii Raportului Mondial al ONU asupra investitiilor pe anul 1999. Potrivit directorului ANDR, Romania a cunoscut, in ultimii trei ani, un paradox in privinta politicii privind investitiile straine pentru ca, intr-o perioada de reducere a volumului acestora, autoritatile au facut demersuri pentru renuntarea la stimulentele oferite investitorilor. Oficialul ANDR a explicat ca autoritatile au intretinut un climat de instabilitate legislativa care i-a indepartat pe oamenii de afaceri straini, ceea ce a facut ca investitiile straine in Romania sa scada de la 2.031 milioane de dolari in 1998 la 961 milioane de dolari in 1999. In opinia directorului ANDR, atragerea investitiilor straine este conditionata de un mediu economic pozitiv, respectiv cresterea economica, compatibilitatea reglementarilor contabile interne cu standardele internationale si de stimulente acordate investitorilor. Bonciu a dat ca exemplu Marea Britanie, care este principalul beneficiar de investitii straine pe ansamblul statelor occidentale (82 miliarde de dolari in 1999), adaugind insa ca, spre deosebire de Romania, "acolo, o firma se poate infiinta in patru ore". (N.B.) Pina la sfirsitul anului, Dobinzile depozitelor la termen nu vor creste peste 45% Pentru a umple vistieria, Ministerul Finantelor a lansat, incepind de ieri, o emisiune de titluri de stat, scadente la trei luni, la o dobinda anuala de 44%, mai ridicata decit cea mai tentanta oferta a pietei bancare. "Cred ca se vor bucura de succes, insa numai daca vor produce o mare furoare vor avea ca rezultat cresterea generala a dobinzilor in piata bancara", ne-a declarat Bogdan Baltazar, presedintele Bancii Romane pentru Dezvoltare - Group Soci?t? Generale. Bancherii au pastrat dobinzile anuale atasate produselor bancare in intervalul 30-40%, dar admit ca miscarea Ministerului Finantelor, de crestere a dobinzilor la certificatele de trezorerie pentru populatie, ar putea duce la o "fuga" a banilor din sistemul bancar. De altfel, sumele pe care populatia le pastreaza in depozite bancare nu au crescut. Mai mult, statisticile oficiale arata o realitate dura: volumul economiilor populatiei in realitate scade. Ultimele date, din luna iulie, arata o crestere inselatoare, cu 0,8% a economiilor populatiei fata de luna anterioara, de la 43.252,9 miliarde lei, la 43.624 miliarde lei. In realitate, aceasta "crestere" ascunde retrageri de bani, caci, daca populatia si-ar fi pastrat intacte economiile in banci, atunci sumele pentru tot sistemul bancar ar fi trebuit sa se majoreze cu aproximativ 2,5%. Bancherii se asteptau insa la cresterea nivelului dobinzilor. "Tendinta generala de crestere usoara a dobinzilor era previzibila si fireasca in actualul context macroeconomic", ne-a declarat Dan Pascariu, presedintele Creditanstaldt Romania. "In opinia mea, limita maxima pe care ar putea-o atinge dobinzile fixate pentru depozitele la termen ale populatiei s-ar putea situa intre 40 si 45%, desi e greu de spus daca se va ajunge aici", a adaugat Pascariu. Mai mult, "pentru moment nu vad o tendinta clara de crestere a dobinzilor, iar daca Ministerul Finantelor ar supralicita, efectul ar fi scumpirea creditelor bancare, pentru ca noi ne adaptam la piata", a observat Bogdan Baltazar. El a reamintit ca dobinzile mai mici la depozitele atrase de banci se "repercuteaza in dobinzi la credite mai mici". Depozitele bancare sint mai flexibile ca titlurile de stat Linistea bancherilor are insa si o alta explicatie: bancile ofera servicii mai complexe, a caror atractivitate se extinde dincolo de simpla economisire a banilor populatiei. "Depozitele bancare sint mai flexibile decit certificatele de trezorerie, care nu pot fi sparte inainte de scadenta fara a pierde cistigurile", a spus Pascariu. Depozitele la o banca au marele farmec ca sint parte a unei relatii mai largi intre client si institutia financiara respectiva", a spus Baltazar. In esenta, bancherii nu prevad o crestere spectaculoasa a dobinzilor la depozitele la termen pina la sfirsitul anului. Banca Nationala a Romaniei si-a nuantat politica monetara si a fixat un plafon de dobinda anuala de 50% depozitelor pe care le atrage de la banci, cu scopul de a controla indirect evolutia cursului leului. Gestul al bancii centrale apasa usor piata bancara si va avea probabil efectul limitarii dobinzilor anuale la termen practicate de banci la 41-42%, spun bancherii. LIDIA MOISE In primele sapte luni din acest an, Leganza sparge piata Conform statisticilor Asociatiei Producatorilor si Importatorilor de Automobile (APIA), in perioada ianuarie - august 2000 in Romania au fost comercializate 18.624 de automobile noi, produse de companii straine. In topul vinzarilor, primele locuri au fost ocupate de compania Daewoo, care conduce detasat cu 9.003 automobile, Renault (2.109 automobile), Volkswagen (1.351 automobile), Skoda (1.031 automobile) si Fiat (1.012 automobile). Conform APIA, luna cu cele mai mari vinzari din intervalul de timp mentionat a fost iulie, cu 2.863 de automobile straine comercializate. Pentru Daewoo, luna cu cele mai mari vinzari a fost iulie (1.392 automobile), in vreme ce pentru Renault a fost august (518 automobile), iar pentru Volkswagen, martie (518 automobile). La clasa automobilelor compact, din 1.812 bucati comercializate, cele mai mari vinzari le-au avut Skoda - model Felicia (337 bucati), Ford - model Focus (231 bucati) si Volkswagen - model Golf (228 bucati). Trebuie remarcat faptul ca la aceasta categorie pe ultimul loc s-a clasat Alfa Romeo, care a vindut doar un singur automobil (model 145/146), in luna februarie. La clasa automobilelor destinate familiei ("family-car") au fost comercializate 1.849 bucati, iar primele trei locuri in ceea ce priveste vinzarile au fost ocupate de Skoda - model Octavia (504 bucati), Volkswagen - model Passat (440 bucati) si Peugeot - model 406 (122 bucati). In ceea ce priveste automobilele de teren, APIA a aratat ca au fost comercializate 609 bucati, cele mai bine vindute marci fiind Landrover Freelander (110 bucati), Hyunday Galloper (94 bucati) si Nissan Patrol (78 bucati). La aceasta categorie trebuie remarcat faptul ca, desi Chrysler nu reusise sa vinda nici un automobil in perioada ianuarie - februarie, totusi compania americana a reusit sa recupereze, ocupind locul patru in topul vinzarilor, cu 72 de automobile din modelul Grand Cherokee. La clasa lux, din 670 de automobile comercializate, Daewoo a reusit sa se impuna detasat in topul vinzarilor cu 248 de Leganza. Pe locurile urmatoare s-au clasat Hyundai - model Coupe/XG (77 bucati), Mercedes - model E CLASSE (47 bucati) si Chrysler - model 300 M (45 bucati). La aceasta categorie, Porsche s-a clasat pe ultimul loc, cu doar 10 automobile comercializate (modelul Boxter 911). OVIDIU ZARA IFABO, in aria de acoperire COSMOROM Compania Cosmorom este prezenta in aceste zile la IFABO - Tirgul International pentru Tehnologia Informatiei, Comunicatii si Birotica, organizat de Export Consult la Palatul Parlamentului. IFABO este cel de-al doilea tirg de acest fel ca importanta din Europa. Compania Cosmorom este prezenta la acest tirg cu un stand de 90 mp, organizat in trei sectoare distincte: zona de informatii, zona destinata vinzatorilor si zona VIP, rezervata intilnirilor de afaceri. Cei interesati de serviciile Cosmorom pot afla toate subiectele legate de acest subiect vizitind "Sala Unirii" a Palatului Parlamentului. Prezenta Cosmorom la acest tirg aduce cu sine, pe linga oferta promotionala de 50% deja lansata pentru pachetul Cosmo (compus din telefon Ericsson T10S plus cartela de reincarcare de 10$), si pentru telefoanele cu abonament Cosmorom (Nokia 3210, Nokia 6150, Motorola L7089 si Ericsson T28) inca o serie de avantaje. Astfel, fiecare client care se aboneaza la Cosmorom la standul de la IFABO va obtine abonament gratuit timp de trei luni si fiecare cumparator al serviciului COSMO va primi gratis o cartela de 10 dolari. De altfel, Cosmorom a pregatit multe alte surprize vizitatorilor standului de la IFABO. Una dintre cele mai mari atractii ale standului, surpriza rezervata pentru 6 octombrie, este prezenta echipei de fotbal Dinamo, sponsorizata de Cosmorom. Doua computere instalate in standul Cosmorom pot fi accesate de catre vizitatorii dornici sa afle detalii despre activitatea celei mai tinere companii de telefonie mobila din Romania. Standul dispune si de un sistem video care readuce in atentia publicului spoturile Cosmorom, precum si date suplimentare despre companie: sediu, echipa care lucreaza la extinderea retelei, diverse evenimente cum ar fi deschiderea oficiala a magazinului din Calea Mosilor, activitatile de pe litoral, sponsorizari etc. 