 Desi asaltata de concurenta, Asirom "a capturat" 40 la suta din piata asigurarilor Compania Asigurarea Romaneasca ASIROM a dominat anul trecut aproape autoritar piata asigurarilor din Romania, din care a "capturat" o cota de peste 40 la suta, in ciuda concurentei a peste 60 de companii specializate, a declarat vineri Angela Toncescu, presedinta ASIROM. Astfel, ASIROM a incasat anul trecut 1.495,9 miliarde lei din activitatea de asigurare si reasigurare, suma care are toate sansele sa se mareasca in acest an, cind rezultatele primului semestru s-au ridicat la 1.160 miliarde lei. Veniturile totale ale companiei, care includ si cistigurile obtinute din plasamentele financiare efectuate de ASIROM, au depasit 2.400 miliarde lei, compania inregistrind, la finele anului, un profit brut in valoare de 176,6 miliarde lei, din care s-a virat statului impozitul pe profit, in valoare de 68,8 miliarde lei, restul fiind distribuit ca dividende. Insa, cheltuielile afisate in datele financiare ale ASIROM nu reprezinta decit in parte despagubirile platite. Aproape trei sferturi (71,3%) din primele incasate de ASIROM s-au datorat asigurarilor auto, insa compania a facut eforturi pentru dezvoltarea altor oferte de asigurari. Astfel, desi asigurarile facultative de viata reprezinta numai 9,51% din totalul primelor incasate, ASIROM a lansat doua produse noi, asigurarea in valuta forte si polita "Prospera", destinata completarii veniturilor la virsta pensionarii, a spus Toncescu. Capitalul social, in valoare de 29,177 miliarde lei, a fost completat cu rezerve de capital pina la suma de 250 miliarde lei. Insa, trebuie observat ca ASIROM este o companie ale carei actiuni se tranzactioneaza pe Rasdaq din decembrie 1997, unde a debutat la o valoare nominala de 1.000 lei. Tranzactiile actuale, rare si cu pachete mici de titluri ASIROM, au ridicat insa de 12-14 ori pretul unei actiuni, ultimul schimb aratind o cotatie de 14.000 lei. Astfel, capitalizarea bursiera a ASIROM este de peste 400 miliarde lei, in conditiile in care FPS mai detine inca un pachet de actiuni de 26,8%. Actiunea emisa de ASIROM, cu preturi constant mari in piata si dividende consistente ( 3.600 lei pe actiune), reprezinta o tentatie si pentru Societatile de Investitii Financiare (SIF-uri), care au cerut FPS compensarea actiunilor de la Banca Agricola cu actiuni la ASIROM. LIDIA MOISE "Banii din plastic" nu mai sint un moft Romanii au prins gustul cardului Utilizarea cardurilor bancare in Romania a inceput sa se dezvolte in 1998. De atunci asistam la o adevarata explozie a numarului de utilizatori. Practic si comod, cardul este fie de credit, fie de debit, emis in lei sau valuta, in functie de optiunea clientului. La ora actuala avem o varietate de carduri aparute pe piata romaneasca, puse in circulatie de aproximativ 10 banci. Cardurile pot fi emise atit pentru persoane fizice, cit si juridice. Prin Maestro BCR iti poti retrage in avans 75% din salariul net Banca Comerciala Romana avea, la sfirsitul semestrului I 2000, 228.427 de carduri emise. Tipul cardurilor utilizate prin BCR sint in numar de cinci, Maestro, Visa Classic, Visa Business, Visa International, Eurocard Business, ultimele trei fiind emise pentru persoanele juridice. In general, cardurile BCR in lei, nu au comision de emitere. Unul dintre cele mai avantajoase produse ale BCR este cardul Maestro, utilizat in principal pentru plata salariilor angajatilor. In aceste conditii, BCR poate renunta la suma minima necesara pentru deschiderea unui cont de card (50.000 lei) si asigura amplasarea de ATM-uri in vecinatatea societatii contractante. Pentru acest tip de card, BCR nu percepe comision la emitere si nici la alimentarea conturilor de card. Comisionul perceput de banca la retrageri de numerar este zero. Pentru retrageri de la ATM-urile BCR si pentru cele de la bancomaturile altor banci se percepe comisionul bancii respective plus 5.000 lei. Soldul minim in contul de card este de 49.000 lei, iar suma maxima care poate fi tranzactionata intr-o zi este de 9 milioane lei. Dobinda acordata de BCR la disponibilul din contul de card este de 20%. O noua facilitate acordata de BCR la cardurile Maestro in lei o constituie posibilitatea ca angajatii sa dispuna in avans de sume reprezentind pina la 75% din salariul net al angajatului, dobinda perceputa de BCR la acest tip de credit fiind de 45% pe an. Cardul Visa Classic in lei are cam aceleasi conditii de utilizare, diferenta constind in soldul minim de card de 100.000 lei. Visa Business este emisa pentru persoane juridice cu o suma minima de 5.000 dolari si o dobinda de 4%/an pentru disponibilul de cont, iar comisionul pentru retragere de numerar este de minimum 5 dolari. Aceleasi conditii sint si pentru cardul Visa International, unde difera doar suma minima pentru deschiderea de cont, care este de 3.000 dolari. Creditele luate pe cardurile BRD se ramburseaza lunar Banca Romana pentru Dezvoltare - Groupe Societe Generale (BRD) utilizeaza patru tipuri de card: Maestro in lei, Visa Business, in lei si dolari, Visa Electronic, in lei, si Visa Classic, in lei si dolari. Nici BRD nu percepe taxa de emitere si nici comision pentru alimentarile de cont. Cardul Maestro este destinat persoanelor fizice pentru plata salariilor si este emis in lei pe o perioada de doi ani, putind fi utilizat atit in tara, cit si in strainatate. Comisionul de retragere perceput de BRD este de 0,2% de la propriile ATM, dar dobinda anuala pentru disponibilitatile din contul de card este de 22%. Pentru retragerile de numerar de la bancomatele altor banci, comisionul este de 0,5% plus 5.000 lei. Si in cazul BRD este posibila obtinerea de credite, dobinda perceputa de banca fiind de 50% pe an, de la 1.08.2000. Pentru cardurile Visa Business, in lei si valuta, taxa de emitere este de 30.000 lei si, respectiv, 10 dolari, acestea fiind destinate doar persoanelor juridice. Si aici comisionul de retragere este de 0,2% pentru ATM-urile BRD si de 0,5% plus 5.000 lei de la altele, iar dobinda este de 22% pe an. Aceleasi conditii sint impuse si cardurilor Visa Electron, in lei, destinate persoanelor fizice, dar fara taxe de emitere si de utilizare cont. Cardurile Visa Classic, in lei si dolari, sint de credit si de debit, si destinate persoanelor fizice. Comisioanele de retragere sint aceleasi ca la restul cardurilor BRD, iar in cazul creditului, rambursarea se face lunar, reprezentind 20% din sold, cu o dobinda perceputa de banca de 45% pe an. Pentru acest tip de card se percepe o taxa de emitere de 50.000 lei, respectiv 5 dolari. Comisionul de conversie in valuta tarii in care te afli este de un dolar, prin cardurile Banc Post Banc Post utilizeaza cardurile Ultra (Visa), Europay, Milenium (Maestro) si Prospera, Suprema numai pentru valuta. Taxele de emitere de carduri pentru plata salariilor sint de 30.000 lei. Comisioanele de retragere de la bancomatele Banc Post sint de 0,5% plus 5.000 lei, iar de la alte ATM-uri, acelasi comision plus 11.000 lei. Dobinda acordata de banca pentru disponibilul din cont este de 16% pe an. Cardurile Prospera sint in lei si valuta, taxa de emitere fiind de 40 de dolari. Comisioanele de retragere sint de minimum 2,25 dolari, iar dobinda acordata de banca este de 4% pe an la valuta. Suma minima de alimentare a contului este de 500 dolari. Cardurile Suprema sint destinate numai persoanelor juridice, comisionul de conversie fiind de 1 - 1,5 dolari, in functie de tara in care este accesat. Cardurile de credit RIB si BTR pot fi folosite si in strainatate Intrata recent pe piata romaneasca, Romanian International Bank (RIB) a lansat o campanie pentru cartie de credit din familia Mastercard, de tip Standard, Gold si Business, reusind sa emita peste 5.000 de carduri, ne-au declarat oficialii bancii. Cardurile RIB sint emise in lei si valuta si pot fi utilizate atit in Romania, cit si in strainatate, clientii primind un extras de cont diferentiat pe lei/valuta. Taxele pentru emiterea cardului sint de 150.000 lei pentru cardul Standard si 250.000 lei pentru cardul Gold, iar limita de credit este diferentiata in functie de salariul net al solicitantului sau in functie de suma depusa in cont drept garantie. Taxele pentru emiterea unui card sint de 50.000 de lei (Standard) si 75.000 lei (Gold), iar pentru reinnoirea cardurilor se platesc 75.000 lei (Standard) si 125.000 lei (Gold). Dobinda aplicata creditului primit este de 7% pe luna (84% in ritm anual) si 2,5% pe luna (pentru operatiile in dolari) si decurge incepind de la data scadentei, adica data de 7 a fiecarei luni. Comisioanele practicate de RIB se aplica in cazul in care cardurile sint folosite pentru extragerea de numerar de la automatele bancare (ATM). Astfel, exista un comision de bancomat (0,5% din suma plus 5.000 lei) si un comision RIB calculat in functie de zilele in care se face tranzactia. Acesta variaza, pentru operatiuni in lei, intre 1,75% (daca banii se scot in intervalul 21-25 al fiecarei luni) si 10,5%, (daca retragerea se face intre data de 26 si ultima zi a fiecarei luni). Aceleasi diferentieri sint practicate si pentru retrageri in valuta, comisioanele oscilind intre 1% si 3,3%. Banca Turco Romana a lansat pina acum peste 5.000 de carduri de credit din familia Eurocard/Mastercard pentru clientii sai si se pregateste sa extinda in urmatorii trei ani atit oferta de carduri, cit si reteaua tehnica de sustinere a operatiunilor (peste 300 de ATM-uri, retea proprie de POS-uri). Taxele de emitere variaza in functie de tipul cardului de credit. Astfel, se platesc 10 dolari pentru Eurocard/Mastercard Standard si 25 dolari pentru Gold. BTR percepe si o taxa anuala de 5 dolari (Standard) si 10 dolari (Gold). Banca impune achitarea unei sume de minimum 40% din cea convenita a fi utilizata prin linia de credit deschisa clientului. Comisionul la retragerea numerarului este de 0,2% la bancomatele BTR si 0,5% plus 5.000 lei, daca retragerea se face de la alte banci. Desi au contul in lei, cardurile pot fi utilizate si in strainatate. BTR aplica comisioane numai in lei, insa ceva mai mari in aceasta situatie. Astfel, pentru cardul Standard, 50.000 lei plus 3% din suma retrasa, iar pentru cardul Gold, 50.000 lei plus 4% din operatiunea efectuata in strainatate. BTR aplica o dobinda lunara de 5% (nr. - echivalenta cu 60% pe an) pentru creditul utilizat. Dobinda aplicata sumelor ramase in cont este egala cu dobinda "la vedere" practicata de banca. Banca Comerciala Ion Tiriac emite carduri de debit fara comisioane Intr-o oferta complexa de carduri VISA si American Express exprimate in valuta, Banca Comerciala Ion Tiriac (BCIT) a emis si un card de debit din familia Eurocard/Mastercard, destinat persoanelor fizice si utilizabil exclusiv pe teritoriul Romaniei. Cardul devine operational dupa ce solicitantul a deschis un cont curent special, care trebuie alimentat cu suma minima de 100.000 lei. BCIT nu ataca suma din cont cu nici un comision, oricare ar fi operatiunile de retragere sau depunere, dar avertizeaza ca orice eliberare de numerar de la automatele bancare sau ghiseele altor banci este afectata de plata unui comison de 0,5% din suma retrasa plus inca 6.000 lei. Suma maxima eliberata in numerar in cursul unei zile este de 7.000.000 lei. Pentru firmele care doresc sa utilizeze carduri de debit, BCIT a lansat o alta varianta, tot din familia Eurocard /Mastercard, in conditiile existentei unui depozit initial mai mare, de trei milioane lei, si a unui comision de emitere de 60.000 lei. Suma maxima eliberata in numerar pe zi este insa de zece milioane lei. LIDIA MOISE GABRIELA TINTEANU 