 Inca o productie Prime Time La Antena 1, "Din dragoste" cu Mircea Radu Pentru grila de toamna, Antena 1 le pregateste telespectatorilor numeroase surprize. Una dintre ele, si poate cea mai speciala, va fi emisiunea "Din dragoste", un show de televiziune realizat in coproductie cu Prime Time Bucuresti ("Surprize, surprize" si "Iarta-ma", pe Canalul Romania 1). Prezentatorul acestei emisiuni va fi Mircea Radu - vedeta de pina acum a Observatorului de weekend - pentru prima data gazda a unei astfel de productii tv. "Din dragoste" este varianta romaneasca a celebrului "All You Need Is Love" - titlu inspirat de hitul Beatles omonim, un show de televiziune care s-a bucurat de un succes imens in Italia, Spania, Olanda si Germania. Este vorba despre un spectacol cu public in care protagonistilor le va fi oferita ocazia sa faca o declaratie de dragoste, ca-n filme, de a-si marturisi dragostea, pina atunci tainuita, sau de a-si exprima regretul fata de persoana iubita atunci cind au gresit. O caravana auto "Din dragoste" va strabate Romania in cautare de subiecte pentru emisiune. OTILIA MIHAILOV Diseara, la PRO TV, Faye Dunaway este o mama indurerata Faye Dunaway mai are sase luni pina implineste 60 de ani. Figura sa magnetica a populat cu succes marile si micile ecrane din anii '60 incoace. Remarcabil este debutul in "Bonnie si Clyde", insa notabile au fost si aparitiile ei ulterioare din "Micul om mare", "Cartierul chinezesc", "Cele trei zile ale condorului", culminind cu "Reteaua" care i-a adus Oscarul. Insa Faye Dunaway isi dovedeste statutul de mare actrita, jucind partituri memorabile si dupa ce tineretea nu i-a mai fost atu. "Arizona Dream" al lui Kusturica sau "Don Juan de Marco" sint filme ale anilor '90, ani in care Faye Dunaway nu mai avea pielea de portelan, iar ridurile ii asprisera tenul. "Durerea unei mame" din aceasta seara, la Pro TV, este un film din anul lui "Don Juan de Marco", adica 1995, an in care dinamica actrita a jucat in trei filme. In "Durerea unei mame", Faye Dunaway este un personaj tragic, o femeie a carei viata este ruinata cind afla ca fiul ei este implicat intr-un viol. CORNELIA POPESCU "Horror 13" la HBO Cu incepere din luna august, HBO Romania lanseaza grupajul de filme "Horror 13". In cadrul acestei serii, va fi difuzat cite un film de groaza in seara de 13 a fiecarei luni. Duminica viitoare (pe 13 august) va fi difuzata prima productie: "Stapinul fantomelor" ("The Frighteners") - SUA 1996. Frank Bannister (Michael J. Fox) e capabil sa comunice cu cei din lumea de dincolo. Astfel isi cistiga existenta impreuna cu trei amici care, intimplator, sint fantome. Frank se aventureaza pe un tarim care este sursa inepuizabila a raului si unde toate spaimele capata contur... Pina la sfirsitul anului, HBO Romania a programat urmatoarele productii americane: 13 septembrie - "XTRO" - 1983, 13 octombrie - "Halloween 6" ("Halloween 6: The Curse of Michael Myers") - 1995, 13 noiembrie - "Povestiri din cripta: Bordelul insingerat" ("Bordello of Blood") - 1996 si 13 decembrie - "Masacru in Texas: Generatia urmatoare" ("The Return of Texas: Chainsaw Massacre") - 1994. OTILIA MIHAILOV Dupa patru saptamini de concerte, Camionul Pro FM se intoarce la Bucuresti Una dintre cele mai importante actiuni din cadrul campaniei "E vara, e Pro FM!", s-a incheiat simbata. In urma cu patru saptamini, Camionul Pro FM a fost trimis pe litoral pentru ca pe scena amenajata pe platforma lui patru dintre cele mai cunoscute formatii romanesti sa sustina concerte, chiar pe malul marii. Fiecare trupa a avut rezervata cite o saptamina, in fiecare zi intimplindu-se doua concerte, primul dimineata si celalalt dupa-amiaza. In nici o zi din turneu nu s-a concertat in acelasi loc, camionul oprindu-se in mai toate statiunile de pe litoral, din Mamaia si la pina la Vama Veche, de fiecare data direct pe plaja. In acest turneu, Vali Barbulescu a prezentat recitalurile Exotic, Class, K-pital si Evrika. ALEX REVENCO Wilmark, sau Omul fara insusiri Exista situatii cind a fi barbat si telespectator in acelasi timp comporta riscuri incomensurabile. Sa luam un exemplu recent. Zic: "Wilmark asta e o panarama!". La care mi se raspunde prin a-mi reaminti ca n-am nici bicepsii lui, nici accentul sau telenovelistic si ca, deci, numai invidia ma sileste sa formulez asemenea gogomanii scandaloase. Sarpele indoielii mi se si strecoara pe sub pijama, dindu-mi mincarimi si remuscari pe sira spinarii. Incep sa ma framint a complexe freudiene. Rememorez, in fata oglinzii din baie, ultimele unduiri musculoase ale columbianului de la Pro TV. Intr-un puseu de masochism machiavelic, inventariez in minte toate femeile care, dupa cit le cunosc, nu s-ar da in laturi sa framinte sub cearceafuri trupul nadusit si - daca-mi permiteti neologismul - praxitelic al barbatului pe nume Wilmark. Trag linie si, de nervi, imi fac o cafea. Mi-l imaginez relaxindu-se dupa emisiune, intre patru sfircuri si doua slipuri cu ata-n fund. Concluzionez apoteotic: "Wilmark asta e o panarama data dracului!". Paradoxal, salvarea vine de la Adrian Paunescu. Scrie mare de tot, pe ecran, chiar deasupra amfitrionului: "O noapte cu poetul Adrian Paunescu". Brusc, realizez ca omul e CEVA, si anume poet. Dar Wilmark? Cum sa-i zicem lui Wilmark in afara de faptul ca - din pura invidie, cum spuneam - i-am zice noi citeva despre nonsalanta cu care ne pipaie compatrioatele? Ei bine, e limpede ca nu-i putem zice "barman", intrucit niste maestri ai genului s-au exprimat deja la "Te asculta ce vezi" in propozitii scurte, dar definitive - citam: "Wilmark asta e o rusine pentru breasla barmanilor". Cum ar veni - si nu mai reproducem aici argumentele tehnice - columbianul de la "Pro FM e aici" (adica la Pro TV) e cam ageamiu in materie de cocktail-uri. Asta sa fie explicatia faptului ca aproximativ 60% din licorile sale etaleaza, dupa procesul tehnologic, aceeasi culoare suspecta pe care ne sfiim s-o catalogam in termeni argotici? Raminem la cea de-a doua - si ultima - varianta: Wilmark este "profesorul de salsa". Sau cam asa ceva, deoarece l-am vazut pe un anume Justinian Radu (de la "Party Time", Antena 1) dansind salsa, la televizor si in discoteca "Salsa II". Si nu prea seamana! Pe linga imbirligaturile, "figurile" si detenta acestuia din urma, genoflexiunile lui Wilmark sint pur si simplu exercitii pentru tratamentul artritei la domiciliu. In compensatie, din avion nu se vede ca Wilmark are o "schema". Cel mult doua. Se vad niste pasi pe care, din pura curiozitate, i-am exersat in sufragerie, spre compasiunea sfatoasa a vecinilor. I-am exersat o seara, doua, trei seri, pina cind, la a patra emisiune, am sesizat ca DANSEZ! Prin urmare, "profesorul de salsa" stie sa danseze, dar nu si-a dat definitivatul. Parerea mea! O data ajuns in aceasta fundatura logica, mi-am revenit navalnic in simtiri. Spre a putea adormi impacat cu mine insumi, am purces, pe final, a filosofa avocateste, potolindu-mi bataile de cap si de corason: daca Wilmark nu este ceea ce pare ca este, atunci Wilmark ramine un trup sculptural si o naduseala apetisanta, de crapa gagicile salivind la dinsa, mai ales cele care sint convinse ca Praxitheles joaca la Panatinaikos. Si-atunci zic: saracu' Wilmark... ce panarama de destin... Mai bine se facea poet. DRAGOS VASILE Rocker-ul calugar Rafael, premiat la "Callatis 2000" Nu de mult semnalam aparitia in peisajul muzical romanesc a unui nume nou, Rafael, un rocker cu veleitati de calugar. Pasionat de religii, stiinte spirituale si muzica, Rafael socheza prin multitudinea si diversitatea preocuparilor sale, de la timpul petrecut alaturi de calugari in post si rugaciuni si pina la studiile de canto de la Scoala Populara de Arta, liceul cu profil sportiv, centura neagra la karate, cursuri de perfectionare in calculatoare, scoala de modeling a Agentiei "New Look" si activarea in mai multe trupe de rock. Pe numele lui adevarat Catalin Ciobotaru, el se ocupa in aceasta perioada cu precadere de lansarea in muzica si rezultatele nu s-au lasat deloc asteptate. Rafael a obtinut trofeul concursului "Se cauta o vedeta", desfasurat in cadrul manifestarilor "Calatis 2000", si este pe lista celor 12 interpreti care vor intra in competitie la sectiunea de Interpretare a Festivalului Mamaia. IUSTINA MUNTEANU In concertele din Bucuresti si Constanta, Cei din Boney M au cintat vechile lor hit-uri Cele doua concerte sustinute de Boney M vineri si simbata in Bucuresti si Constanta au dovedit inca o data ca publicul nostru a ramas fidel muzicii vechi. Astfel, momentele cele mai gustate au fost cele in care Liz Mitchell, Carol Grey, Toni Ashcroft si Lorna Foster au cintat celebrele "Daddy Cool", "Sunny", "Belfast", "Rivers of Babylon" si "Rasputin". Momentele cappela, "presarate" pe tot parcursul celor doua concerte, au pus in evidenta vocea de exceptie a solistei Liz Mitchel si atit, nereusind sa ridice publicul in picioare. Organizatorul evenimentului, Fundatia Culturala Phoenix, a ales pentru deschiderea concertelor o sumedenie de trupe autohtone, diferite de la un concert la altul. Astfel, la Sala Palatului din Bucuresti au cintat Genius, Tonic, Monte Cristo si Etno, iar la Sala Sporturilor din Constanta concertul a fost deschis de AXXA, Andre, ATAC si RO-MANIA. Per ansamblu, organizatorii si Bere Alutus (sponsor principal) au oferit publicului doua show-uri rezonabile, la care au fost prezenti spectatori de toate virstele si categoriile sociale. IUSTINA MUNTEANU Emiratele Unite si Thailanda la "Four Seasons" Daca preferati sa va alegeti materialul si sa lasati in seama designerului modelul toaletei, aflati ca in Bucuresti s-a mai deschis un magazin de tesaturi. "Four Seasons" comercializeaza materiale indigene si importate din Thailanda, Emiratele Arabe Unite si Italia, pe toate gusturile si buzunarele. Cu preturi cuprinse intre 30.000 de lei si 2.000.000 de lei metrul, aici puteti gasi de la cele mai simple viscoze sau stofe, la cele mai elaborate tesaturi de haute-couture. Astfel, prin produsele sale, acest magazin se adreseaza in egala masura publicului larg si unor creatori de moda precum Doina Levintza, Catalin Botezatu, Agnes Toma. Liza Panait, designerul Casei Vili, a fost singurul creator de moda care a ajuns la inaugurare, in rest - presa, multi oameni de afaceri si modelele Agentiei IMA. OTILIA MIHAILOV Pentru ca a fost penalizata cu 50% pe o luna, Cristina Tanasescu si-a dat demisia de la MCM ROMANIA Pentru cei care urmaresc postul de televiziune MCM ROMANIA sau, mai degraba, pentru cei care reusesc sa-l "prinda", caci si asta constituie o mare problema, Cristina Tanasescu era o figura cunoscuta. Ea a prezentat stirile vreo doua luni si nimic nu parea ca o nemultumeste, gindind ca suma de 250 de dolari nu strica nimanui chiar daca, pentru acesti bani, a fost nevoita sa inchida ochii, la anumite nereguli. Numai ca, luna trecuta, Cristina a fost penalizata cu 50%, pe motiv ca si-a facut singura publicitate in presa, fara sa le ceara acordul celor care sint platiti sa se ocupe de promovarea vedetelor. Ca urmare, fara sa mai stea pe ginduri, si-a dat demisia. Desi a ramas fara un ban in buzunar, Cristina spera sa primeasca propuneri de angajare la alte posturi de televiziune. Potrivit propriilor marturisiri, ea si-ar dori sa prezinte stirile sau o emisiune de divertisment la PRO TV. SIMONA ECOVOIU Taranii din Apuseni traiesc sub Teroarea ursilor Animalele din gospodariile motilor cad prada fiarelor Zeci de vite si oi cad prada, in fiecare an, fiarelor salbatice din Muntii Apuseni. In primele sapte luni ale anului in curs, peste 30 de vite din comunele din partea de est a judetului Alba au fost devorate de ursi. Cu toate acestea, vinatorii nu se incumeta sa impuste salbaticiunile, din cauza numeroaselor avize care trebuie obtinute. Ursul "Dracula" e cel mai crud Cu trei ani in urma, in comuna Ponor a atras atentia satenilor si autoritatilor locale un urs cu "aptitudini" mai putin obisnuite. Animalul, de dimensiuni impresionante, a "ales" de citeva ori cei mai frumosi boi din zona, pe care, dupa ce i-a omorit, nu i-a devorat, ci le-a supt pur si simplu singele din trupuri. Din acest motiv, motii l-au poreclit "Dracula" si au inceput sa-si pazeasca in fiecare noapte grajdurile. Ursul "Dracula" nu s-a multumit doar cu vitele "recoltate" de pe pasuni, ci a atacat chiar locuintele oamenilor, in cautare de singe de animal proaspat. In anii trecuti, citiva vinatori destoinici, posesori de autorizatie, l-au pindit de citeva ori pe "Dracula", insa nu au reusit sa-l localizeze pentru a-l impusca. "Exista doua feluri de ursi in zona comunelor noastre. Unii sint furnicarii, care se hranesc cu fructe de padure, cu miere de albine si zmeura, iar ceilalti sint carnivorii, care is mari si deosebit de violenti", spune viceprimarul din Intregalde, Vasile Nita. In comuna respectiva, peste 15 vite au fost sfirtecate de ursi in acest an. Durerea pierderii agoniselii de-o viata Cel mai recent caz de "atentat" s-a petrecut in Intregalde. Cu citeva zile in urma, "Dracula" a devorat vaca lui Iosif Clamba (72 de ani), care pastea linistita pe o pajiste din apropierea casei. Clamba spune ca ursul a atacat vita ziua in amiaza mare, a tirit-o in padurea din apropiere, unde i-a mincat inima, plaminii si ficatul. "Cind am ajuns la ea, nu mai avea pic de singe in corp", zice batrinul, ramas fara o avere de circa sapte milioane de lei, cit valora vaca omorita. Omul nu va putea sa primeasca despagubiri din partea Romsilva, intrucit ramasitele vitei au fost gasite in padure, nu pe pasune... O alta asezare "lovita" sistematic de ursi este comuna Rimet, unde, in ultima perioada, au fost atacate aproape in fiecare noapte cite un grajd sau un saivan. Aurelia Dudas e de-a dreptul disperata. De curind, un urs i-a intrat in grajd si i-a omorit vaca, singura sa sursa de venit. "Am inchis vacile si, pe la 12.00 m-o strigat lumea ca mi-o scos ursu' vaca din polata si, cind am mers io, vaca era rasturnata de la sura la vale", spune femeia, printre lacrimi. "Or mers barbatii din vecini, cu ciinii si cu topoarele, sa goneasca ursu', dar era prea tirziu, o tot mincat din ea; si ziua mincau ciinii si noaptea ursu', pina n-o mai ramas numa' ciolanele si pielea din ea", continua Aurelia, intr-o jale de inmormintare. Oamenii din Rimet nu mai stiu ce sa faca. Ei cred ca este vorba de o ursoaica cu pui sau de ursi care au fost momiti de vinatori cu carne cruda "si au prins gustul singelui, iar acum sint nebuni si umbla numai dupa animale". LUCIAN DOBRATER Vrincenii sint terorizati de ursi Autoritatile locale din comunele Jitia si Vintileasca, din Muntii Vrancei, au cerut ajutorul padurarilor pentru a impusca ursii care fac zile negre localnicilor. In ultima saptamina, ursii carpatini din padurile de linga comuna au devenit agresivi si au fost la un pas de a ataca un mosneag din sat. Conform informatiilor date de primarul localitatii Jitia, Neculai Noaptes, ursii au doborit deja un bou de aproape o tona, un cal care se afla la pascut si un tauras. Vineri, un satean din Magura a fost tintuit in casa vreme de mai multe ore de un urs care i-a intrat in curte. Speriat, mos Dumitru Facaias, care are locuinta linga padure, s-a incuiat inauntru si a cerut ajutor la primarie. SILVIA VRINCEANU In fata abuzurilor statului, taranii isi apara "averea verde" cu dovezi istorice, dar si cu topoare, coase si furci Razboiul padurilor In Moldova sau Ardeal, conflictele cu regiile silvice intirzie retrocedarea si, deci, aplicarea Legii 1/2000 Padurea din hrisovul de piele de vitel In ultimii ani s-au inregistrat numeroase tensiuni in Bazinul Dornelor intre razesi si lucratorii silvici, fiind necesara, nu de putine ori, interventia jandarmilor. Razesii incercau sa-i opreasca pe lucratorii silvici sa mai exploateze padurea strabunilor lor, in timp ce angajatii Directiei Silvice nu-si faceau decit treaba, aceasta unitate fiind proprietara terenurilor forestiere in cauza. Sigur, actiunile razesilor calcau mult pe linga lege, dar ei aduceau mereu in discutie suferintele inaintasilor si un act devenit de acum celebru: un hrisov din piele de vitel, din 1837, scris cu litere aurite, prin care erau recunoscuti ca proprietari ai padurilor. Dupa acest hrisov, scris in limba romana, cu litere chirilice, s-a facut o copie la Directiunea Regionala a Arhivelor Statului din Iasi, la 17 martie 1939. Hrisovul a fost transmis din generatie in generatie, pina in anul 1942. Atunci, mai multi razesi, in frunte cu Vasile Alexievici, ingrijorati de nesiguranta vremurilor au hotarit sa ascunda acest act. In 1960, cind a iesit din inchisoare, primul drum l-a facut la ascunzatoare. Hrisovul era acolo. Asemenea strabunicilor lui, Vasile Alexievici a dat in judecata statul roman pentru a-si primi drepturile, adica aproximativ 100 de hectare de padure. Bineinteles, a pierdut. Procesul, nu insa si speranta. In 1990 a socotit ca a venit si rindul razesilor. Cum nu mai era in puteri, Vasile Alexievici a predat stafeta nepotului sau, Petrica Alexievici. Condicile de proprietate ale razesilor au fost furate din primarii Cu acest hrisov, razesii au pornit sa-si caute dreptate. Li s-a explicat insa ca nu-si vor putea primi inapoi padurile, chiar dupa aparitia unei legi care sa prevada retrocedarea unor suprafete mai mari de terenuri forestiere, daca nu vor prezenta o condica de proprietate, in care sa fie mentionate numele membrilor ligii si suprafetele pe care le-au avut in posesie. Ani si ani, razesii, in frunte cu Petrica Alexievici, si ajutati de deputatul Vasile Lupu, au facut numeroase investigatii pentru a descoperi actele necesare. Cercetarile au scos la iveala faptul ca in comunele din zona, condicile de proprietate au disparut din arhivele primariilor, fiind luate de fosti primari sau de istorici, si incercind sa le ascunda. Razesii au identificat chiar si persoane care au sustras asemenea acte si au solicitat Parchetului anchetarea acestora si stabilirea motivelor pentru care posesorii condicilor de proprietate le-au ascuns si acum refuza sa le faca publice. Anchetele penale se afla in prezent in curs de desfasurare. "Primarii tergiverseaza aplicarea legii si asteapta sa vina Iliescu" Petrica Alexievici ne-a spus ca, daca la nivelul prefecturii se bucura de tot sprijinul din partea subprefectului Valica Gorea, in schimb, cu totul altfel stau lucrurile la nivelul comunelor. Eu consider ca primarii nu vor sa lucreze. Primarii din zona sint toti de la PDSR si Iliescu le-a spus ca va anula legea cind va veni la putere. Acum, ei tergiverseaza si asteapta sa vina Iliescu". La pasivitatea primarilor, razesii au fost extrem de activi, dupa cum ne-a spus Petrica Alexievici: "Am ocupat padurea si o pazim sa nu intre nimeni in ea". TIBERIU AVRAM Alungarea taietorilor din padurile motilor Comuna Albac, din judetul Alba, detine, potrivit unor documente interbelice, o suprafata de 600 de hectare teren pasunat impadurit in zona Muntelui Dorna, la 200 de metri altitudine, din apropierea comunelor Maguri-Racatau si Marisel-Cluj. Proprietatea padurii este certificata de Documentul nr. 72/1932 a Judecatoriei rurale Cimpeni, potrivit caruia "numerele topo din tablou sint proprietatea comunei Albac, primite prin reforma agrara din 1921, notarul comunei Maguri-Racatau, in conformitatea cu cartea funciara nr. 35". Mai mult, apartenenta suprafetei respective comunei din Alba dateaza din anul 1925, atunci cind s-au intocmit foile de avere ale localitatilor din Muntii Apuseni. Acest fapt a fost consfintit in ziua de 23 ianuarie 1925, printr-un proces-verbal prin care comuna Albac a cumparat de la Comisiunea de Ocol Silvic Cimpeni suprafata de 600 de hectare. Actul mentionat prezinta toate numerele topografiei si cartile funciare aferente, prin care se stipuleaza indiscutabil ca localitatea Albac a devenit proprietara acestor paduri. Proprietarii nu se lasa Incepind cu anul 1998, padurile din zona respectiva, inclusiv cea a comunei Albac, au inceput sa fie exploatate de societatea romana cu capital austriac, Werholtz Romania. Seful Ocolului Silvic Somesul Rece Cluj, inginerul Traian Maris, a precizat: contractul incheiat in urma cu doi ani intre Directia Silvica Cluj si firma austriaca Werholtz presupune livrarea de busteni de rasinoase si celuloza la export, cu destinatia Austria. Maris a mai spus: contractul cu societatea respectiva s-a incheiat pe fondul inexistentei unor beneficiari interni interesati sa exploateze in zonele cuprinse in studiile de amenajare, intocmite de Regia Nationala a Padurilor. Seful Ocolului Silvic Somesul Rece Cluj a declarat ca societatea a exploatat aproximativ 2.000-3.500 metri cubi anual, lemn de rasinoase cu posibilitati de productie. Cele doua parti aflate in conflict, seful Ocolului Silvic Somesul Rece Cluj, pe de o parte, si primarul comunei Albac, Gheorghe Pasca, impreuna cu zeci de locuitori, pe de alta parte, s-au intilnit marti dupa-amiaza pe Muntele Dorna pentru negocieri. Discutia a avut loc la solicitarea primarului Pasca, dupa ce, in ultimele zile, locuitorii din Albac, isterizati de faptul ca societatea Werholtz le decimeaza padurea, i-au evacuat din zona pe muncitorii acesteia cu coase, topoare si furci. Nu s-a ajuns la violente, insa in caz de nerezolvare, conflictul poate scapa oricind de sub control. LUCIAN DOBRATER Litoral 2000 Povesti de dragoste fulgeratoare pe nisipul ars de soare Cerere-record de verighete pe litoral Nu exista sezon estival in care sa nu se infiripe povesti de dragoste, iar multe dintre ele continua si dupa vacanta. De multe ori se ajunge chiar in fata altarului si al ofiterului starii civile, cei doi jurind iubire eterna. "Am avut nenumarate cereri de verighete in acest an, dar noi nu avem asa ceva. Ne-am gindit ca nu o sa existe cereri de verighete, dar se vede treaba ca ne-am inselat", ne-a declarat vinzatoarea de la magazinul de bijuterii "Gioelo" din Neptun. Cum nu exista verighete, indragostitii se multumesc cu alte obiecte din aur italienesc. "Oricum, cel mai bine s-au vindut lantisoarele de glezna. Din aur s-au vindut doua-trei bucati, iar cele din argint la 144.000 de lei s-au dat ca piinea calda". La Olimp, situatia este aceeasi, cu singura diferenta ca vinzarile sint mult mai reduse. "Nu are lumea bani, iar cei care au nu vin pe litoral sa-si cumpere". (O.F. , A.H.) Furazolidonul bate Viagra Conform declaratiilor farmacistelor din statiunea Neptun, in acest sezon turistii romani si straini veniti la odihna n-au apelat la medicamentele pentru tratarea bolilor cronice. Cele mai vindute "hapuri" au fost cele pentru tratarea bolilor de sezon, cum ar fi diareea, temperatura, migrenele sau insolatia. In topul celor mai cautate medicamente, pe primele locuri se situeaza Furazolidonul, Saprosanul, Smecta si supozitoarele pentru copii. Spre surprinderea farmacistelor din Neptun, desi cautata, in ceilalti ani, Viagra zace, in acest sezon, pe rafturi. Cel mai elocvent exemplu este Farmacia "Miorita" unde s-au vindut numai patru pastile de Viagra. Concluzia: romanii sint sanatosi tun si foarte potenti, insa ceva mai deranjati. (Baywatch) Micuta Emy, din Chisinau, surpriza spectacolului "Se cauta o vedeta" Nava-scena din portul turistic Mangalia a devenit simbata, pentru doua ore, o adevarata placa turnanta a talentelor romanesti. Sub egida Festivalului "Callatis 2000", spectacolul "Se cauta o vedeta" a inceput la ora 20.30 si a fost transmis in direct de Canalul Romania 1. "Ingredientele" spectacolului prezentat de Marilena Chelaru si George Mihaita au fost muzica usoara, moda, actoria, folclorul, circul, dansul si, nu in ultimul rind, bancurile. La Mangalia au sosit artisti din intreaga tara. Actorii Nuami Dinescu si Paul Buta au avut numeroase interventii in timpul show-ului, alaturi de Mirela Pana si Mara Chirita care au imbinat cintece cu momente de actorie. De la Chisinau si-a cautat consacrarea in lumea muzicii micuta Emy, in virsta de numai 10 ani. Denisa, una dintre cele doua membre ale grupului "Bambi", a incercat sa devina moderator TV, iar cuplul Mihai si Mariana Calin si ansamblul "Floare de Colt" au incintat publicul cu un recital folcloric, dupa care Rafael i-a delectat cu muzica usoara. Dansul a fost reprezentat de trupa de break dance "Metro Colonia" si de maestrul stepului, Gabriel Blodoi. Romica Constantinescu a smuls hohote de ris cu o sarja de bancuri inedite. Finalul spectacolului "Se cauta o vedeta" a apartinut Elenei Carstea care a sustinut un recital de exceptie. TUDOR DUMITRESCU O specie pe cale de aparitie Maimutele muscatoare si batause Fauna de pe plajele romanesti e compusa, in general, din animale simpatice - tigrisori, pui de lei, maimutici care fac deliciul prichindeilor si chiar al celor mari, dornici sa se lase fotografiati in timp ce tin in brate exoticele vietati. Nimeni nu se sesizeaza, ori, cel putin, societatile pentru protectia animalelor nu au declansat inca o actiune ferma, ca bietele fapturi sint chinuite din pricina vietuirii intr-un mediu nu tocmai propice. In schimb, in aceste zile, factorii au aplicat amenzi consistente proprietarilor de maimute, care au devenit o amenintare pentru turisti: enervate dintr-un motiv sau altul, maimutele au muscat destui oameni, papuci, la Eforie Nord inregistrindu-se cele mai multe cazuri. Cum policlinica din localitatea evocata nu poseda vaccinul APT.., destinat special acestui gen de muscaturi, fenomenul a devenit invingator. Daca mentionam si faptul ca, in cursul zilei de ieri, o maimutica scapata pentru citeva clipe de supravegherea stapinului era sa se incaiere cu un pekinez (!) pe plaja din Neptun, avem imaginea completa a unei situatii despre care, totusi, nu se poate glumi. (A.H., O.F.) Formula noua la Festivalul de la Mamaia Cosmin Cernat da mai bine linga Andreea Marin Dana Mladin si Dan Negru vor avea de infruntat incendiarele intilniri Dopo Festival Dupa "lupte seculare", in sfirsit, s-a stabilit ca Festivalul Mamaia se va tine, chiar daca pregatirile au demarat pe ultima suta de metri, la Teatrul de Vara din Mamaia. Pe 24 august va avea loc concursul de Interpretare, in competitie urmind sa intre 12 interpreti a caror preselectie s-a incheiat deja. In a doua zi, 25 august, va fi concursul de Creatie, iar seara slagarelor, pe 26 august. Si, in sfirsit, ultima zi a festivalului, 27 august, va fi rezervata Galei laureatilor. Pe linga prezentatorii care au fost anuntati deja, Andreea Marin si Dan Negru, pe lista acestora au mai aparut doua nume. Este vorba despre Cosmin Cernat, frumosul prezentator al emisiunii "Ploaia de stele", difuzata de TVR 1 in fiecare vineri, si Dana Mladin, cunoscuta initial ca prezentatoare a "Scolii vedetelor", iar apoi ca director de program la "Surprize, surprize". Andreea Marin si Cosmin Cernat vor fi amfitrionii serilor de Interpretare, Creatie si Gala laureatilor. Dan Negru va prezenta singur seara slagarelor, tot el urmind sa fie si gazda intilnirilor Dopo Festival, unde, alaturi de Dana Mladin, va trebui sa provoace, dar si sa tempereze spiritele artistilor si ziaristilor care se vor confrunta. Mercedes Benz A Classe - Trofeul festivalului de la Mamaia "Anul acesta nu doar formula organizatorica a Festivalului National de muzica usoara de la Mamaia va fi una de exceptie, dar si premiile care vor fi acordate", a declarat joi, la Constanta, Stelian Dutu, presedintele Consiliului Judetean. La Gala din seara de 27 august se vor acorda cele mai valoroase premii din istoria acestei manifestari: 1.200 USD - locul I - Creatie; 1.000 USD - locul II si 800 USD - locul III; 800 USD locul I - Interpretare; 600 USD - locul II; 100 USD - locul IV si trei premii a cite 600 USD la sectiunea slagare. Cistigatorul Trofeului Mamaia 2000 va intra in posesia unui autoturism Mercedes BENZ A CLASSE. IUSTINA MUNTEANU DAN MIHAESCU Disputa intre Adrian Enache si Horia Brenciu pentru titlul de cel mai sexy barbat de pe litoral Sute de fete au admirat, simbata, pe faleza din fata Hotelului Mangalia cei mai frumosi barbati de pe litoral. Arca Marinei a organizat, impreuna cu postul de televiziune Romania 1, un inedit concurs pentru titlul de "Mister Arca Marinei 2000". Spectacolul, desfasurat sub egida Festivalului "Callatis 2000", a avut parte de un juriu format din Elena Carstea, Adriana Trandafir, Anca Florea, Zina Dumitrescu, Iuliana Marciuc-Posea si Marilena Chelaru. In urma deliberarilor, titlul suprem a fost cistigat de Adrian Enache, pe care frumoasele fete din echipa promotionala a "Evenimentului zilei" l-au premiat cu un telefon mobil, care avea in memorie toate numerele de telefon ale "bulinarelor". Concurentii au fost supusi unor probe de inteligenta, curaj, spontaneitate si, nu in ultimul rind, unui examen al virtuozitatii ca dansatori. Pe scena Arca Marinei au mai urcat Horia Brenciu - care a pierdut "la mustata" titlul, Dorin Topala (Valahia), Costin Marculescu, Adrian Romcescu, Dan Helciug, Gheorghe Gheorghiu, iar spectacolul a fost intregit de prezentarea de moda a casei Dy'Andy. TUDOR DUMITRESCU "Kiwi romanesc" de la butoi Castraveciorii murati, leac pentru deshidratati Un produs care a devenit foarte cautat de turistii cu cerul gurii pirjolit de caldura este castravetele murat. Oferit de micii comercianti la pretul popular de 5.000 de lei, castravetele murat, in saramura, are un succes surprinzator pe plaja din Neptun si pe aleile statiunii. Explicatia acestui succes ne-a oferit-o dr. Corina Constantinescu, de la Policlinica Delta: "Castravetele este bogat in saruri si are un continut mare de apa. Deci, la fel ca si apa minerala, compenseaza pierderea de apa si saruri minerale provocate de canicula". Asa ca, fete si baieti, sariti pe castraveti! (A.H., O.F.) La Focsani, mamele sarace isi interneaza pruncii in spitale si le alina durerile de stomac cu tarie Bebelusi alaptati cu rachiu Tot mai multe mamici isi interneaza copiii in spital morti de foame. Dupa ce sint, la propriu, ingrasati de personalul medical, copiii ajung acasa, unde sint iarasi tinuti flaminzi si ajung din nou la spital slabi, infometati si cu burtile umflate. Medici din Sectia de pediatrie a Spitalului Judetean din Focsani atrag atentia ca peste 20 la suta din copiii internati in spital sufera de subnutritie. Micutii sint adusi la spital numai piele si os, uneori zbatindu-se intre viata si moarte, cu varsaturi, febra, scaune diareice. Unii dintre copii sint clienti fideli ai Sectiei de pediatrie si, desi au citeva luni bune de viata, nu cintaresc decit doua-trei kilograme. Pentru ca n-au ce sa le dea sa manince, unele mamici marturisesc ca ii hranesc cu terci din malai fiert cu sare sau cu mamaliga si otet ori faina fiarta. Asa se face ca multi sugari cu virste de pina la un an ajung sa fie internati cu afectiuni digestive deosebit de grave care le pun viata in pericol. Daniel V. are doar patru luni de viata pe care si le-a petrecut mai mult prin spitale. Acum, el este iarasi internat din cauza unei boli diareice acute, iar medicilor le-a fost efectiv teama ca micutul o sa moara. Din cauza caldurii excesive, laptele din biberoane fermenteaza ori atrag mustele, copiii ajungind sa se imbolnaveasca, iar mamele nu stiu de ce. De multe ori, femeile recunosc despre cum isi hranesc pruncii, dar ca sa le treaca durerea de burta si sa nu mai plinga nu ezita sa le de-a cite o gura de rachiu sau lichior. Ca sa nu cheltuiasca bani prin spitale, multe mamici vin cu copiii doar atunci cind starea lor este foarte grava. Doctorul George Munteanu, seful Sectiei de pediatrie a spitalului, spune ca majoritatea mamelor care-si hranesc prost copiii sint analfabete ori semianalfabete, dar sint si mame mai acatarii care nu stiu sa-si hraneasca bebelusii. Din cauza efortului fizic depus de femeile gravide, dar si din cauza faptului ca nici ele nu se hranesc bine, ajung sa aduca pe lume copii sub greutate si inainte de termen. Desi personalul medical le instruieste de fiecare data cum sa-si hraneasca micutii, asistentele spun ca de cele mai multe ori educatia se lipeste de ele ca nuca de perete. SILVIA VRINCEANU Romania, campioana la avorturi Au iesit din uz spalaturile cu otet, vitamina C, bautul de drojdie sau substante fotografice Procentul de avorturi in Romania este cel mai mare din Europa, iar mortalitatea materna este de 5 ori mai mare decit in tarile occidentale, arata date statistice recente. Situatie inexplicabila, in conditiile in care de zece ani se vorbeste despre mijloace moderne de contraceptie, se fac campanii pentru sanatatea reproducerii, se raspindesc pliante educative pentru viata sexuala etc.. Chiar daca au trecut vremurile cind femeia, medicul sau asistenta riscau sa faca puscarie pentru asta, un studiu UNICEF recent demonstreaza ca peste 40 la suta dintre femei cred ca pilula dauneaza sanatatii, in timp ce aproape jumatate dintre ele au indoieli cu privire la eficacitatea steriletului. Jumatate dintre romance au cel putin trei avorturi la activ La cabinetele de obstetrica-ginecologie, in fiecare dimineata, zeci de femei asteapta chiuretajul. Unele au fetele triste, altele (mai putine) nu exprima nici o emotie. Te intrebi de cite ori vor mai fi fost la acea usa. Un studiu recent realizat de Asociatia Romana de Management Sanitar arata ca 40 la suta dintre romancele care fac intreruperi de sarcina au cel putin trei avorturi la activ, in timp ce 10 la suta dintre femei au facut cel putin sase avorturi. Dar cine se mai gindeste la aceste cifre acolo, linga usa cabinetului din care se aud tipete de durere si de frica. Nici nu stii daca acele femei, mai mult sau mai putin tinere, se gindesc la durerea fizica sau la faptul ca reteaza firul unei vieti. "Ce sa fac? Sint studenta si nu sint casatorita, cu ce sa cresc un copil? Sigur ca imi pare rau de el, dar nu am incotro, chiar daca imi este foarte frica...", spune Iuliana, o tinara de 23 de ani, aflata la primul avort. Doi barbati cu pantaloni bufanti, aflati in trecere pe linga cabinetul de specialitate de la Spitalul "Caritas", comenteaza rautacios, masurind cu privirea o fata: "Acum plingi, da' cind te-ai alea-alea, ti-a placut..." Multe femei, in special cele din mediul rural, considera, totusi, ca barbatii sint cel mai adesea vinovati de aparitia sarcinilor nedorite. "Ce-i intereseaza pe ei? Vin acasa cu chef si parca poti sa spui ca nu vrei sau ca n-ai cum!", comenteaza niste doamne care asteapta la alt cabinet, cu ochii atintiti pe tinerele venite la avort. "Vin si fete de 13-14 ani" Medicii obstetricieni spun cu fiecare ocazie ca e mai bine ca femeile sa vina la cabinet decit sa-si provoace singure avortul. "Inainte de '90 erau multe care veneau infectate. Faceau avorturi empirice cu diferite obiecte sau substante, reuseau, dar se infectau pentru ca mai ramineau bucati din placenta lipite de uter", spune dr. Costel Visan, medic ginecolog la Spitalul "Caritas". Cazurile de femei care recurg la avorturi empirice sint extrem de rare in ziua de azi, dar nu inexistente. La fiecare spital din Bucuresti sint doua-trei pe an. "Cele care recurg la aceasta metoda sint femei disperate, de obicei se afla in luna avansata de sarcina, peste limita legala de 12 saptamini, si nu vor sa faca acel copil. Atunci isi provoaca avortul, si abia dupa trei-patru zile, cind se infecteaza, vin la cabinet pentru curatarea totala a placentei. Ele risca sa faca soc toxico-septic, care provoaca moartea", precizeaza dr. Visan. La Spitalul "Caritas" se efectueaza zilnic 20-30 de avorturi. Vin si fete de 13-14 ani, dar in general sint tiganci. "Bine ca vin la cabinet, macar", e de parere dr. Costel Visan, care precizeaza ca tigancile sosesc, de obicei, la limita celor 12 saptamini si fac foarte multe chiuretaje pentru ca nu vor cu nici un chip sa-si puna sterilet sau sa foloseasca metode contraceptive. Statisticile arata ca aproximativ jumatate din rata totala a avorturilor provocate poate fi atribuita femeilor in virsta de 25-35 de ani. Aceleasi surse arata ca cea mai mare crestere a avorturilor provocate s-a observat la femeile cu virste sub 20 de ani. In 1989, mureau jumatate din femeile care avortau clandestin Inainte de '90, intreruperea de sarcina era un subiect tabu. Statisticile oficiale aratau ca in 1965 rata totala a avorturilor in Romania era de 80 la suta din totalul conceptiilor, conditii in care Ceausescu a legiferat avortul legal doar pentru femeile in virsta de peste 45 de ani, pentru cele care aveau patru sau mai multi copii si pentru cele care aveau anumite probleme medicale foarte strict definite. In acelasi timp, importul de contraceptive a fost interzis, divortul a fost sever limitat, iar avortul ilegal a devenit delict penal atit pentru femei cit si pentru cei care efectuau acest serviciu. Securitatea si Biroul Procuraturii trimiteau angajati prin maternitati si clinici de obstetrica-ginecologie. Avortul autoprovocat era pedepsit cu inchisoare de la sase luni la doi ani sau cu amenda. Medicii care efectuau avorturi erau pedepsiti crunt: inchisoare de pina la 12 ani si pierderea dreptului de practica medicala. Pe linga aceste masuri, in farmacii a fost interzisa vinzarea de anticonceptionale. Se vindeau "la negru" sterilete autohtone, produse ilegal, pilule si spermicide preparate din unt de cacao si chinina, dar preturile erau prohibitive pentru marea majoritate a femeilor. Chiar si prezervativul era un lux pentru acea perioada. Au rezultat in acest fel generatiile de decretei, copiii nascuti in perioada 1966-1970. In plus, a crescut vertiginos mortalitatea materna cauzata de avorturi clandestine (445 de decese la mia de locuitori, in 1989). Cit despre mortalitatea infantila, datele statistice erau infioratoare (29 de decese la mia de nasteri in 1987), asa incit inregistrarea oficiala a unui nou-nascut se facea cu o intirziere de 15 pina la 30 de zile in cazul nasterilor premature, pentru a se evita raportarea deceselor in prima luna de viata. "Era de ajuns sa-mi vad sotul in dormitor si deja ma simteam gravida" Casatorite de tinere, femeile care si-au trait cea mai mare parte a vietii in comunism pot povesti multe. Ca sa nu "ramii", pe atunci existau tot felul de metode. Femeile erau in stare de orice ca sa nu aiba de-a face cu teroarea unei intreruperi de sarcina. B.I., de 38 de ani, isi aminteste ca in primii ani de casnicie a invatat-o cineva sa-si introduca in vagin sapun inainte de a face dragoste. "Apoi, mi-am pus vitamina C, iar dupa ce terminam, faceam spalaturi cu otet". B.I. spune ca in acea perioada a ramas insarcinata de sapte ori. "Imi venea sa ma omor cind vedeam ca sint iar gravida. Am invatat singura sa-mi fac avort. Incepeam cu bai fierbinti, cu ridicarea de greutati, apoi beam drojdie. O data am scapat bind substante fotografice", povesteste ea. "Am inghitit chinina cu pumnul. Singurul efect era insa ca, de fiecare data, nu mai auzeam vreo trei zile. Am incercat cu oxitocin, o injectie care se facea la vite. De cele mai multe ori am scapat cu sonda. Tot timpul eram ametita din cauza avorturilor si nimanui nu-i pasa de asta". O alta femeie, care a facut in decursul timpului 16 avorturi, a ramas cu sechele serioase. Ea a declarat unei asistente sociale: "Era de ajuns sa-mi vad sotul aparind in dormitor si deja ma simteam gravida". TATIANA DABIJA Deoarece s-au opus masurii de ridicare a chioscurilor amplasate ilegal, Buticarii din zona Garii de Nord, ciomagiti de jandarmi Scandalul a fost pornit de revolutionarul Dumitru Dinca, zis "Gogoasa" Operatiunea de demolare a chioscurilor a facut primele victime. Trei persoane au ajuns ieri la spital, in urma unei altercatii intre jandarmi si buticarii din zona Garii de Nord. Inca de la ora 9.00, "trupele" de demolare ale Primariei Capitalei si-au facut aparitia in zona Garii de Nord, pentru a lua pe sus cele aproximativ 40 de chioscuri amplasate ilegal pe trotuar. Cinci masini cu jandarmi au fost trimise in zona pentru a interveni la nevoie. Spre deosebire de proprietarii de chioscuri din celelalte cartiere, care au privit neputinciosi cum primaria le darima buticurile, comerciantii de la Gara de Nord s-au "incins" repede. Zid viu in jurul chioscurilor In frunte cu revolutionarul Dumitru Dinca (supranumit "Gogoasa"), aproximativ 100 de chioscari au facut zid viu in fata magazinelor. Dupa ce i-au huiduit mai bine de jumatate de ceas pe Traian Basescu si pe jandarmii instalati prin preajma, chioscarii au trecut la fapte. Pentru citeva minute, ei au blocat circulatia pe bulevardul Dinicu Golescu. Fortele de ordine au intervenit pentru a-i risipi pe protestatari. Impactul dintre jandarmi si comercianti s-a transformat, in citeva secunde, intr-un adevarat macel. Inarmati cu pietre si unii chiar cu bite, comerciantii, majoritatea tigani pusi pe harta, au incercat sa impiedice interventia jandarmilor. Citeva magazine au ramas, in citeva secunde, fara geamuri. Din ambuscada creata, un jandarm si un batrin care trecea intimplator prin zona s-au ales cu rani grave. Ei au fost transportati de urgenta la spital, dar nu au avut nevoie de internare. O alta femeie, insarcinata, a fost si ea transportata la spital, cu rani usoare. Spiritele s-au calmat abia dupa ce jandarmii au folosit bastoanele din dotare si gazele lacrimogene, iar in zona au mai fost mobilizate citeva echipaje de interventie. Baricadati in magazine In jurul orei 14.00, comerciantii stateau neputinciosi pe margine, injurind de mama focului si privind la macaralele care le ridicau chioscurile. Mai greu convinsi s-au lasat citiva arabi, care se baricadasera in magazine. Amenintati cu gazele lacrimogene, pina la urma comerciatii s-au dat batuti. Angajatii Primariei Capitalei au reusit sa ridice ieri din zona garii aproximativ 20 de chioscuri. Conducerea Primariei Sectorului 1 s-a declarat nemultumita: "Noi nu sintem de acord cu aceasta actiune. Ar fi putut muri niste oameni in acea incaierare. Basescu nu vrea decit sa-si faca propaganda electorala, dind dovada de iresponsabilitate. Ar fi trebuit sa se treaca la demolarea chioscurilor de-abia dupa ce expirau contractele pe care le au comerciantii", a spus Ionut Gherasim, primarul sectorului 1. MONA STOICA 100 de dolari pentru un capac Campania companiei "Coca-Cola", prin care se ofera o excursie pentru doua persoane intr-o tara participanta la Euro 2000, daca stringi capacele cu inscriptiile tuturor celor 16 combatante, l-a pus pe jar pe un sucevean. Dupa ce a consumat zeci de sticle de coca-cola, suceveanul in cauza a reusit sa stringa capace cu numele a 15 dintre cele 16 tari participante, lipsindu-i doar Olanda. A apelat la diferite cunostinte pentru a gasi si capacul cu Olanda, dar fara succes. Prin urmare, s-a hotarit sa apeleze la mica publicitate, pentru a putea merge in mult-rivnita excursie. Asa se face ca simbata, in cotidianul sucevean "Crai Nou" a aparut un anunt cu urmatorul continut: "Cumpar capac Coca-Cola cu inscriptia «Olanda», pret avantajos". Pretul oferit pentru capacul cu Olanda este de 100 de dolari, dar, deocamdata, nu s-au gasit ofertanti. Poate pentru ca, spun cunoscatorii, exista doar 20 de capace cu Olanda, iar la bursa neagra un astfel de capac, fara de care nu e posibila cistigarea premiului, costa sute de dolari. TIBERIU AVRAM Cutremur in Muntii Vrancei Pamintul s-a scuturat din nou in Muntii Vrancei. Un cutremur de patru grade pe scara Richter s-a produs duminica dimineata, la ora 8.09, in zona Vrancea, dupa cum a informat Institutul National de Cercetare-Dezvoltare pentru Fizica Pamintului. Seismul de intensitate medie a avut loc la o adincime de aproximativ 146 de kilometri si s-a simtit doar in zona. Nu s-au inregistrat victime sau pagube materiale. In zona epicentrala, intensitatea abia a depasit doua grade pe scara Mercali. In ultimele saptamini, Observatorul Seismologic de la Vrincioaia, din Muntii Vrancei a inregistrat mai multe miscari ale pamintului, de intensitate mica si la adincime mare, miscari care nu au fost simtite de majoritatea oamenilor. Ultimul cutremur de pamint mai maricel, cu epicentrul in Vrancea, a avut magnitudinea de 3,9 grade pe scara Richter, iar penultimul a atins 4,6 grade. Specialistii sint de parere ca posibilitatea producerii unui cutremur de pamint cu magnitudine mare in zona Vrancea, in perioada imediat urmatoare, este mica. SILVIA VRINCEANU Un copil de trei ani s-a otravit cu boabe de porumb In timp ce se juca in fata curtii, Gigel Irinel Disa, din Bailesti, judetul Dolj, a gasit vineri pe iarba niste boabe de porumb. Aflat la virsta cind baga in gura tot ce gaseste, Gigel nu si-a dat seama ca acestea erau tratate cu furaden, astfel ca a ajuns repede la spital, cu o intoxicatie puternica. Unchiul copilului a sesizat politia, care a constatat ca boabele fusesera aruncate cu o seara inainte de vecinul sau, Nicolae Patru, care se suparase pe gainile ce-i pasteau iarba din fata casei. ION SPANU La sugestia postaritei, Un calugar s-a dat violat de staret Calugarul Mihaly Bilan, in virsta de 36 de ani, din comuna Poenii de Sub Munte, judetul Maramures, a sosit vineri dupa-amiaza la sediul IPJ Buzau, unde a reclamat faptul ca staretul manastirii Ciolanu, din localitatea buzoiana Magura, l-ar fi obligat sa intretina relatii sexuale prin violenta. Din cercetarile efectuate la fata locului, s-a stabilit ca, la mijloc, este vorba despre o poveste de amor cu iz de razbunare. Medicul legist a confirmat ca Mihaly prezinta leziuni traumatice anale recente, fara a constata insa urme de violenta pe corp si membre. Calugarul Mihaly ar fi dormit la manastire, doar in noaptea de 2 spre 3 august, deoarece Episcopia nu a fost de acord sa-i dea acceptul pentru a duce o viata monahala la Ciolanu, intrucit apartinea cultului crestin ortodox de rit vechi. Mai mult, era suspectata si starea sa psihica. Indrumat de staretul Paisie sa mearga la Episcopie, si dupa ce a aflat parerea acestuia, apoi calugarul maramuresean a intrat in combinatie cu postarita de la Oficiul Padureni, comuna Tisau. Se pare ca aceasta era concubina unui preot mutat ulterior din comuna, femeia intrind din aceasta cauza in conflict deschis cu staretul Paisie. Postarita a profitat de labilitatea psihica a calugarului Mihaly si l-a convins sa-si provoace singur leziuni analo-rectale prin introducerea degetului in anus, fapta recunoscuta de calugar care tot vineri a fost internat la Spitalul de Neuropsihiatrie Sapoca. Episcopia verifica in paralel o posibila implicare a fetelor bisericesti. MARIUS FAIFER Inotatorul sloven Martin Strel a intrat in Romania pe la Calafat El a dormit o noapte in oras si se plinge de dureri la bratul drept; Calafetenii spun ca l-au gazduit gratis, dar slovenul zice ca a platit 300 de dolari Plecat din Germania pe 25 iunie, slovenul Martin Strel, in virsta de 46 de ani, a ajuns vineri seara, la Calafat, aceasta fiind prima oprire pe teritoriul Romaniei. Dupa cum se stie, slovenul si-a propus sa doboare un nou record, acela de a parcurge inot Dunarea, de la izvor si pina la varsarea in Marea Neagra. Chiar daca s-a spus ca Martin Strel ar protesta, in acest fel, fata de bombardarea podurilor din Iugoslavia, acesta ne-a declarat ca vrea sa arate ca Dunarea uneste toate tarile prin care trece. Martin Strel a intrat in Romania prin sectorul iugoslav, inotind pina la Prahovo, de unde s-a indreptat spre Calafat, aici ajungind, in jurul orei 19.00. La Calafat a fost cazat gratis, spun localnicii. Sloveanul afirma insa ca a platit 300 de dolari, pentru servicii, fara a preciza in ce constau acestea. Simbata dimineata, la ora 8.30, slovenul a pornit din nou la drum, intr-un costum din piele, special confectionat, avind in picioare labe de scafandru, care-l ajuta la inaintare, usurindu-i efortul. Pe mal se aflau doar citeva persoane din port si un numar mic de gazetari. Inainte de plecare, Martin s-a plins ca il doare rau bratul drept, dar medicii spun ca nu e nimic grav, mai periculoase fiind arsurile de pe fata, generate de soare. Pina la destinatie, Martin Strel mai are de inotat 800 de km din cei 2.000 cit are tot traseul. Zilnic el parcurge 60 km, fara oprire, fiind insotit de fiul sau, Borut, care merge intr-o canoe. Pe mal se deplaseaza un autocar, in care se afla personalul care se ocupa de cazare si de formalitatile vamale. Martin Strel spera ca de la Cernavoda sa inoate alaturi de ministrul roman de externe, fiind deja informat de cele declarate de Petre Roman. ION SPANU Ipoteca pe casa pentru apa calda Municipiul Suceava va ramine, incepind de astazi, cel putin doua saptamini, fara apa calda, timp in care Sucursala Electrocentrale va efectua revizia anuala a instalatiilor. Conducerea Sucursalei Electrocentrale (CET) a hotarit insa ca la finalizarea reviziei sa nu reia furnizarea apei calde decit la acele asociatii care nu au datorii mai vechi de 60 de zile. Pe de alta parte, pentru a se evita situatiile create pina acum, cind din cauza marilor datornici se sista furnizarea apei calde si aveau de suferit si cei care erau cu plata cheltuielilor comune la zi, conducerea CET a decis sa incheie contracte individuale cu fiecare consumator casnic, pina la 31 august. Cei cu datorii mai vechi de 60 de zile vor putea sa beneficieze de astfel de contracte numai "dupa constituirea de garantii mobiliare (gaj) sau garantii imobiliare (ipoteca)" in favoarea CET. TIBERIU AVRAM Gianina Corondan, politist de provincie Dupa citeva roluri interpretate in filme de scurtmetraj, Gianina Corondan va debuta intr-un serial de televiziune, care se va difuza pe Canalul Romania 1. Este vorba despre "Martorii", un serial de sase episoade, in genul "Dosarelor X". Gianina va juca alaturi de nume sonore ale cinematografiei romanesti, printre care se numara Mircea Albulescu, Florin Zamfirescu, Olga Tudorache si Gheorghe Dinica. Acesta din urma va interpreta rolul unui politist de provincie, iar Gianina Corondan va fi subalterna lui. Fiecare episod va avea cite un subiect, fara nici o legatura cu celelalte. Irina Movila si Razvan Vasilescu vor fi un fel de Scully si Mulder autohtoni. Ei vor aparea in toate cele sase episoade. Subiectul serialului "Martorii" are la baza descoperirile unui cercetator roman, care studiaza fenomenele paranormale. Regia este semnata de Serban Marinescu si Dan Pita. CLAUDIA VOICU Bolnavilor le sta bine cu drumul Medicamentele gratuite vor fi distribuite doar in citeva spitale Bolnavii de diabet, TBC, SIDA, cancer si cei cu boli psihice vor avea o grija in plus. Casa Nationala de Asigurari de Sanatate a hotarit ca medicamentele gratuite pentru boli cronice sa fie distribuite numai prin farmaciile cu circuit inchis, aflate in incinta spitalelor de specialitate, si nu prin farmaciile particulare sau prin cele din policlinici. Aceasta decizie afecteaza farmaciile private care pierd comisionul pe care il cistigau din partea CNASS, dar ii afecteaza in egala masura si pe bolnavi. Farmacistii sustin ca aceasta decizie va duce la o exterminare masiva a bolnavilor: "Conducerea CNASS nu tine cont de faptul ca persoanele care indura suferinte imense din cauza bolilor cronice vor fi obligate sa stea la cozi interminabile pentru a-si procura medicamentele", ne-a declarat Simona Diaconu, farmacist. Alexandru Ciocalteu afirma ca aceasta decizie va reduce la jumatate cheltuielile pe care CNASS le face pentru bolile cronice, farmaciile din spitale neputind impune un adaos comercial peste cel fixat de distribuitor. Medicii sustin ca farmaciile care au fost anuntate ca vor distrbui medicamentele nu vor putea face fata numarului mare de solicitari cu personalul si spatiile de care dispun. "Numai de la Cabinteul de Sanatate Mentala din sectorul 1 circa 600-700 de bolnavi beneficieaza de mediacamente gratuite pe care trebuie sa le ia lunar. Toti ar trebui sa merga la Spitalul Sfinta Maria, unde mai vin si bolnavii de cancer, plus pacientii spitalului", ne-a declarat Gabriela Barbu, psihiatru. Potrivit statisticilor Ministerului Sanatatii, numarul cazurilor de boli cronice este in continua crestere la nivel national, unele plasind Romania pe primele locuri in Europa, din acest punct de vedere. GETA ROMAN IULIANA ANGHEL Criza de singe in spitalele din Botosani Bolnavii se programeaza pentru transfuzii Spitalele botosanene se confrunta cu o criza de singe fara precedent. Lipsa donatorilor voluntari de singe face ca viata a zeci de pacienti internati in spitalele din judetul Botosani, care necesita efectuarea de transfuzii, sa fie in aceste zile pusa in pericol. Pina ieri, nici un bolnav internat la spitalele botosanene nu a avut de suferit ca urmare a acestei crize, insa situatia risca sa devina grava si sa scape de sub controlul medicilor. Saptamina trecuta, intr-o singura zi, Centrul de Transfuzii Sanguine Botosani a primit cereri din partea spitalelor pentru 59 de pungi cu singe. Cum in stoc nu mai existau decit patru pungi, cererea nu a putut fi onorata, spitalele descurcindu-se cum au putut. In majoritatea cazurilor, pacientii care aveau nevoie de singe au fost reprogramati pentru transfuzii, rezervele de singe fiind folosite doar in cazul urgentelor. Principalul consumator de singe din judet este Spitalul Judetean Mavromati. Directorul acestei unitati, dr. Cornel Enache, declara ca "foloseste aproximativ 90% din singele colectat la centrul de transfuzii. In aceasta perioada, centrul trece printr-o criza acuta de singe si trebuie sa-l folosim rational pe cel pe care-l avem". Conducerea Spitalului Judetean are in vedere si aprovizionarea cu singe din alte judete, invecinate Botosaniului, in cazul in care criza nu va fi depasita in timp util, astfel incit sa nu fie puse in pericol vietile pacientilor. Situatia s-a repetat si ieri, atunci cind, la orele amiezii, cele 31 de pungi cu singe solicitate de medici nu aveau de unde sa fie furnizate de Centrul de Transfuzii Sanguine. Pe holurile centrului se aflau mai putin de 10 donatori. Din nou a fost necesar ca medicii sa amine operatiile care nu erau de prima urgenta, in favoarea celor care nu mai puteau fi aminate. Dintre donatorii prezenti ieri la sediul centrului, doi fusesera ei insisi beneficiari ai unor transfuzii cu ani in urma. Maria Andrei si Vasile Paduraru ne-au declarat ca, de la operatiile la care au fost supusi, beneficiind de singele donat de alte persoane, si-au facut un obicei din a trece pragul centrului de transfuzii pentru a-i ajuta, la rindul lor, pe altii. Persoanele care doneaza singe beneficiaza in prezent de doua zile libere de la serviciu si de un bon de masa in valoare de 113.000 de lei. Cei care doneaza singe de cinci ori in decurs de doi ani mai primesc un premiu suplimentar de 280.000 de lei. Un alt avantaj pentru donatori este efectuarea gratuita a testelor HIV si VDRL, precum si a celui de depistare a hepatitei. Primele semne ale crizei acute de singe inregistrate in prezent la Botosani au aparut in urma cu trei-patru saptamini, cind numarul donatorilor a inceput sa scada treptat. Stocurile de pungi pline cu singe uman au fost epuizate treptat, in conditiile in care donatorii au continuat sa ocoleasca saloanele centrului de transfuzii. Pentru remedierea situatiei, conducerea centrului apeleaza prin intermediul mijloacelor de informare in masa la locuitorii Botosaniului pentru a veni sa doneze singe. DORIN BEJENARU 