 Peste 40.000 de pretendenti la premiile ziarului nostru Astazi se trag la sorti cistigatorii concursului organizat de suplimentul sportiv al "Evenimentului zilei" Concursul organizat de suplimentul sportiv al cotidianului nostru pe durata Campionatului European de fotbal s-a bucurat de un succes cu adevarat impresionant. Apetisantele premii scoase "la bataie" - un calculator Pentium III de 64 MB RAM cu CD ROM si imprimanta, o barca pneumatica "Johnson" cu motor de trei cai putere, un cort de trei persoane cu saci de dormit si rucsacuri si 50 de seturi de badminton - au facut ca sectia "Sport" sa fie asaltata de scrisori - pina ieri, in numar de peste 40.000. Tragerea la sorti a cistigatorilor acestui concurs se va efectua astazi, la ora 15.00. Rezultatele vor fi publicate in ziarul de luni. Stefan Poenaru vrea calculatorul Pentium Intre cei care au trimis taloane pentru concursul "Evenimentului zilei" l-am descoperit cu surprindere si pe fostul arbitru de fotbal Stefan Poenaru. "Cavalerul fluierului", retras din activitate la sfirsitul sezonului trecut, a trimis zece taloane pe numele sau, al fiilor Vlad (12 ani) si Florin (17 ani), precum si pe cele ale rudelor. "Am participat pentru copii, nu pentru mine", ne-a marturisit moldoveanul. "Barca pneumatica nu ma intereseaza, ca nu le-am avut niciodata cu pescuitul. Poate cistigam calculatorul...". Spre deosebire de o mare parte dintre concurenti, care au gresit cel putin unul dintre raspunsuri, Poenaru a dat solutia corecta la toate cele trei intrebari. "Cred ca acum, mai mult ca niciodata, au avut cistig de cauza cei care au indraznit si sperat pina in ultima secunda a ultimului meci. Franta este exemplul cel mai elocvent: s-a impus in prelungiri atit in semifinale, cit si in finala. Portugalia a fost alta pilda de abnegatie si tarie. Din pacate, noi n-am jucat fotbal cu adevarat curajos decit intr-un singur meci, cu Anglia. De aceea am si ratat sansa unei semifinale", crede Poenaru. Fostul arbitru dezavueaza ideea vehiculata de selectionerul Ienei, a unui complot al puterilor fotbalistice impotriva tarilor mici: "Am urmarit cu atentie intreaga competitie din Belgia si Olanda. Dupa cum au evoluat lucrurile, cred ca arbitrii au fost instruiti sa lase jocul cit mai liber. Din acest motiv noi am avut mult de suferit, mai ales ca fotbalistii nostri s-au complacut adesea intr-un stil ambiguu. Multe cartonase le-am luat complet gratuit, pentru proteste sau simulari. Din acest motiv, in loc sa ne vedem de treaba, am avut de patimit, pentru ca toti ne-au luat la ochi. Desigur, au fost si greseli de arbitraj, pentru ca asa ceva este inevitabil, dar sint sigur ca n-au fost intentionate. Nu s-au purtat simbetele echipelor mici". Poenaru l-a laudat pe fostul sau coleg, Nicolae Grigorescu. "Nicu a fost de-a dreptul extraordinar in meciurile la care a oficiat. Merita cu prisosinta o semifinala. A dat dovada de corectitudine, personalitate si profesionalism. Din pacate, UEFA n-a tinut cont, la delegarea arbitrilor, decit de forma lor de moment". Relativ la posibilitatea ca Romania sa aiba in viitor si un arbitru de centru la marile competitii, Poenaru a fost categoric: "Nu se va mai intimpla niciodata acest lucru. Ai nostri n-au cum sa creasca. Una este sa arbitrezi in fata a o mie de spectatori, si alta sa o faci pe un stadion cu 50.000 de suflete". MATEI UDREA Ca sa nu moara de foame in cantonament, Fotbalistii de la Inter Sibiu au primit din partea prefectului un porc si o vaca Fosta divizionara A, echipa de fotbal de pe Cibin, FC Inter Sibiu, se confrunta, in ultima vreme, cu mari probleme de ordin financiar. In conditiile in care se inregistreaza mari restante la plata salariilor pentru jucatori, iar negocierile cu patronul firmei bucurestene Danco, Ionica Anghel, pentru preluarea gruparii "alb-albastre" se afla in impas, clubul nu poate sa suporte nici macar efectuarea unei pregatiri centralizate, la o aruncatura de bat, in statiunea Paltinis. Fostul "boss" al fotbalului sibian, Emilian Patru (zis Milucu), a anuntat ieri ca va sponsoriza cantonamentul fotbalistilor, urmind ca pentru cele 12 zile sa plateasca peste 100 de milioane de lei. Pentru ca jucatorilor sa nu le fie foame in timpul pregatirii centralizate si in perioada ramasa pina la inceputul campionatului Diviziei B, prefectul de Sibiu, Lucian Calin, a facut ieri publica donatia de care beneficiaza, din partea domniei sale, echipa-fanion a orasului: un porc, in greutate de 250 de kilograme, si o vaca! ION GIRNOD Effenberg s-ar urca iarasi pe turela Stefan Effenberg, controversatul mijlocas al echipei Bayern München, se gindeste ca ar putea sa revina in nationala de fotbal a Germaniei ca urmare a numirii fostului international Rudi Voller in functia de director sportiv la "Mannschaft". Intr-un interviu acordat cotidianului "Express", Effenberg a spus ca, "acum, situatia la Federatia Germana de Fotbal e complet diferita fata de trecut. Schimbarile facute sint bine venite si erau absolut necesare. Il cunosc pe Voller de cind juca in echipa nationala si intotdeauna ne-am inteles bine impreuna". Intrebat daca ar putea fi un indiciu cu privire la o eventuala revenire in activitatea internationala, Effenberg, care este accidentat deocamdata, a replicat: "Lasati-ma sa ma refac. Apoi voi incepe pregatirile cu Bayern si, dupa asta, va fi suficient timp sa iau o decizie finala. N-am renuntat la ideea de a nu mai juca vreodata pentru nationala, dar e posibil sa-mi schimb convingerile in functie de circumstante". MARGARIT BANUTA CALDURA MARE, MONSER! Florin Marin a facut insolatie Universitatea Craiova s-a antrenat ieri dimineata la ora 8.00, atunci cind termometrul arata 35 de grade C. Jucatorii nascuti in Craiova nu prea au avut probleme, cei mai afectati au fost nou-venitii, toropiti de canicula existenta. Surpriza a constituit-o tehnicianul Florin Marin, care s-a pricopsit cu o insolatie capatata la sedintele de pregatire din zilele trecute. Antrenorul oltean s-a vaitat in cursul zilei de ieri de o durere insuportabila de cap. Astazi, delegatia Universitatii Craiova va pleca in Olanda, cartierul general urmind sa se stabileasca in orasul Sittard, acelasi ca si in turneul efectuat asta-iarna. MARIO MORCOV Fotbalistii Astrei au baut doua masini de apa Astra Ploiesti se afla in cantonament la Sinaia pentru 12 zile, dar ideea ca la munte ar fi mai racoare ramine doar o iluzie. Canicula care a "topit" Romania in ultimele zile nu a ocolit nici "Perla Carpatilor", iar Ion Marin conduce doua antrenamente zilnic, la o temperatura de 35-36 de grade Celsius, considerata totusi "acceptabila" de fotbalistii ploiesteni. Pentru a mai atenua suferintele jucatorilor, conducatorii Astrei le-au pus la dispozitie insetatilor doua masini pline cu baxuri de apa plata si minerala, consumate in primele trei zile ale stagiului. Conducerea clubului din cartierul "9 Mai" anunta ca lotul pe care il are la dispozitie este bine structurat si ca, in principiu, nu vor mai achizitiona nici un jucator. Singurul absent de la pregatiri este Daniel Baston, care a fost trimis sa-si caute echipa, fiindca Astra nu mai are nevoie de serviciile sale. Atacantul moldovean poate pleca oriunde contra unei sume modice. Programul "astralilor" prevede un meci cu FC National, duminica, la Brasov, pe stadionul Metrom, iar in urma discutiilor cu Gabi Stan se mai intentioneaza perfectarea unui alt amical, miercuri, cu FC Brasov. BOGDAN GHEORGHE FC Brasov a epuizat 130 de baxuri de apa minerala! Aflata in cantonament la Tirgu- Secuiesc, FC Brasov, echipa pregatita de Gabi Stan, nu resimte chiar asa de tare canicula din aceste zile. "Aici nu este chiar asa de cald, dar baietii au epuizat cele 130 de baxuri de apa minerala la un litru jumatate. Antrenamentele sint dimineata la ora 9.00 si seara la ora 18.00 pentru a putea depasi caldura excesiva din aceste zile", ne-a spus "Gabello", care isi mentine elevii intr-un ritm de pregatire destul de puternic. Directorul executiv Romica Pascu s-a deplasat in cursul diminetii de ieri la Bucuresti pentru a realiza schimbul Isaila - M. Dascalescu, stiindu-se afinitatea dintre tehnicianul Gabi Stan si atacantul aflat in sezonul trecut sub bagheta lui Mircea Lucescu. Patronii celor doua cluburi, Ioan Nicolae si George Copos, au ajuns la un acord in privinta lui Constantinovici, jucatorul urmind sa evolueze sub culorile visinii. DANIEL NAZARE Turul Ciclist al Romaniei contribuie din plin la seceta din Baragan Canicula a lovit din plin si in Turul Ciclist al Romaniei. Miercuri, in etapa a patra, sportivii refuzasera sa iasa pe traseu, speriati de caldura criminala. Pina la urma, distanta Braila - Buzau a fost acoperita, insa nu de toti ciclistii, pentru ca echipa Bulgariei s-a retras din competitie. Motivul invocat a fost lipsa de pregatire, insa toata lumea vorbea de o veritabila teama a conducatorilor delegatiei bulgare pentru sanatatea sportivilor. Cu chiu, cu vai, caravana a pornit, insa media orara a fost mai degraba una dintr-un concurs pe trotinete, principalul obiectiv al rutierilor fiind acela de a ajunge in viata la finis. S-au consumat cantitati enorme de apa, fie primita de la organizatori, fie de la locuitorii satelor strabatute. Acestia din urma au contribuit din plin la succesul competitiei, aruncind nenumarate galeti de apa asupra ciclistilor, in detrimentul recoltei din gospodariile proprii. Potrivit zvonurilor, in satul Bilhacu o fintina a secat ca urmare a numarului mare de sportivi care au solicitat asistenta din partea localnicilor. Cum canicula nu a cedat, etapa de ieri, Buzau - Sfintu Gheorghe, care, cu 188 de kilometri, era cel mai lung traseu al competitiei, a fost scurtata cu aproximativ 70 de kilometri. HORIA HASNAS Germania va organiza Campionatul Mondial de fotbal din 2006 Germania va fi tara care va organiza editia din 2006 a Cupei Mondiale de fotbal. Anuntul a fost facut ieri, la Zürich, de Joseph Blatter, presedintele FIFA. Germania, reprezentata de Franz Beckenbauer, a cistigat, dupa trei tururi, alegerile la care au mai participat Africa de Sud, Anglia si Maroc. La capatul primului tur de scrutin, Marocul a obtinut doar 3 voturi si a pierdut cursa. Dupa al doilea tur, si Anglia (2 voturi) a trebuit sa-si recunoasca neputinta. Intre nemti si sud-africani s-a consemnat egalitatea perfecta, fiecare tara avind cite 11 voturi. In final, in turul al treilea, Germania s-a desprins la un singur vot in fata Africii de Sud, 12-11. Dosarul solid prezentat de cistigatori miercuri dupa-amiaza a lasat o buna impresie asupra membrilor Comitetului Executiv al FIFA, in ciuda faptului ca jocurile pareau facute in favoarea Africii de Sud. Candidatura germana pentru 2006 a fost prezentata de "ambasadorul" Franz Beckenbauer si cancelarul federal Gerhard Schröder (a carui sosire-surpriza la Zürich a inclinat mult balanta in favoarea tarii sale) sub semnul "unui stat deschis lumii, ospitalier si reunificat". MARGARIT BANUTA Flick-flack Vladimir Voltcikov, bomba din Belarus Astazi se vor disputa semifinalele masculine ale turneului de la Wimbledon. Andre Agassi il va intilni pe australianul Patrick Rafter, iar Pete Sampras se va confrunta cu Vladimir Voltcikov, din Belarus, tenisman care reprezinta revelatia competitiei. Voltcikov, in virsta de 22 de ani, a ajuns in penultima faza a intrecerii de simplu venind din calificari. Cistigator al turneului de juniori de la Wimbledon acum patru ani, Voltcikov este singurul jucator care a reusit sa se califice in semifinale, dupa ce a jucat calificarile, din 1977, cind acelasi lucru l-a realizat americanul John McEnroe. Dupa ce l-a depasit cu 7-6 (2), 7-6 (2), 6-4 pe Byron Black, din Zimbabwe, Vladimir Voltcikov se va confrunta astazi cu principalul favorit, americanul Pete Sampras, care l-a invins in sferturi, cu 6-4, 6-7 (4), 6-4, 6-4, pe compatriotul sau Jan-Michael Gambill. Sampras, detinator a sase titluri la Wimbledon, a apelat la acupunctura pentru a-si ameliora durerile cauzate de tendinita la piciorul sting. Tot astazi, surorile Williams vor juca si in finala turneului de dublu, dupa ce au facut-o ieri in cea de simplu. Venus si Serena, care au eliminat in sferturi cu 4-6, 6-2, 6-1 perechea Navratilova / De Swardt, se vor confrunta cu Anna Kurnikova si Natasa Zvereva.(R.J.) Stojkovici rivneste la functia lui Boskov Dragan Stojkovici, capitanul nationalei de fotbal a Iugoslaviei, l-a acuzat pe antrenorul Vujadin Boskov ca s-ar fi comportat tiranic pe intreaga durata a Europenelor. "Comportamentul sau era de o duritate de-a dreptul insuportabila. Ar fi trebuit sa-mi fac bagajul si sa plec acasa...". Stojkovici, care in ultimul deceniu a fost capitanul si jucatorul-emblema al "plavilor", si-a anuntat retragerea la sfirsitul anului. Mijlocasul in virsta de 35 de ani a surprins inca o data opinia publica, autopropunindu-se ca succesor al lui Boskov (69 de ani). "Este o mare provocare. Sint sigur insa ca m-as intelege cu jucatorii, iar aceasta este o conditie esentiala pentru un antrenor. Ma voi mai gindi la acest lucru in curind, dupa ce-mi voi atirna ghetele in cui".(V.M.) Gilca nu vrea sa fie coleg cu Filipescu Ramon Arasa, agentul internationalului roman Costel Gilca, a declarat ca nu a primit nici o oferta din partea formatiei Betis Sevilla, retrogradata in Segunda Division. "Probabil ca interes exista, dar nu am primit nici o oferta. Oricum, Costel Gilca nu va evolua intr-un esalon inferior", a declarat reprezentantul jucatorului roman. In acest moment, "Costellino" este cel mai curtat fotbalist al nationalei, insa pretentiile sale materiale sint extrem de ridicate, motiv pentru care ofertele vin mai greu. (D.N.) Beckham s-a dat cu fumatorii David Beckham, starul echipei de fotbal Manchester United, s-a aflat recent in centrul unui scandal iscat din pricina implicarii sale intr-o actiune publicitara. David a purtat o jacheta prin intermediul careia facea reclama pentru o marca de tigari. Militantii impotriva fumatului au fost foarte furiosi pentru ignoranta de care a dat dovada fotbalistul, considerind ca Beckham nu a facut altceva decit sa incurajeze tinerii sa aprinda tigara. Potrivit ziarului "Daily Star", Clive Bates (Smoking and Health), un cunoscut luptator impotriva fumatului, a tunat impotriva jucatorului din "Old Trafford", spunind ca "sint profund dezgustat, mai ales in calitate de fan al echipei si de mare admirator al lui Beckham. Unul dintre cei mai iubiti fotbalisti din lume s-a pus singur in spatele unui lucru care este, din start, opus activitatii sportive. Nu poti juca fotbal la nici un nivel competitional daca esti fumator. E cu atit mai socant gestul lui David, cu cit el a devenit, de curind, tata. Copiii sint de doua ori mai predispusi la fumat atunci cind parintii lor sint fumatori". Bates a incheiat pe acelasi ton: "Sint atit de suparat, incit s-ar putea sa devin fan al rivalilor de la Manchester City".(M.B.) Figo ar putea trece la Real Madrid Internationalul portughez al echipei FC Barcelona, Luis Figo, ar putea evolua din sezonul urmator la Real Madrid. Acest transfer de senzatie ar fi posibil insa numai in cazul in care presedintia clubului madrilen i-ar reveni lui Florentino Perez, unul dintre contracandidatii actualului presedinte, Lorenzo Sanz. Pe 16 iulie urmeaza sa aiba loc alegeri la Real, iar Perez, cu aceasta "bomba electorala", ar putea deveni noul conducator al celui mai aureolat club spaniol. Potrivit ziarelor iberice, releva AFP, exista deja un acord scris intre Florentino Perez si Luis Figo, primul angajindu-se fata de jucator ca, in cazul in care va deveni presedinte, ii va achita clauza de reziliere pe care o are cu clubul catalan, care se ridica la circa 60 de milioane de dolari. In plus, salariul jucatorului ar creste spectaculos, acesta fiind principalul motiv pentru care portughezul ar fi dispus sa paraseasca Barcelona. (H.H.) 