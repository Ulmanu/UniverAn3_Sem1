 Hold-up cu pistoale de jucarie la o casa de schimb valutar din Iasi Banditii au plecat cu valuta in valoare de peste 53 de milioane de lei Cel mai bine organizat jaf din istoria postdecembrista a orasului Iasi s-a inregistrat vineri, 4 august. O casa de schimb valutar a fost atacata de doi indivizi mascati cu cagule si cu pistoale in miini care au batut bestial vinzatorul si au golit in intregime vistieria. Complexul "Scala" din Iasi este unul foarte cunoscut si pozitionat strategic intre Politia Municipala si Tribunal. In jurul orei 6.30, vinzatorul de la casa de schimb valutar din incinta complexului, Eduard Constantin Sacaleanu, a parasit locul de munca cu intentia de a merge la grupul sanitar aflat la demisolul cladirii. Sacaleanu a incuiat usa de acces la casa de schimb valutar, dar nu a cuplat sistemul de alarma. Cind sa iasa de la toaleta, a fost acostat de doi indivizi mascati, cu cagule pe fata si care erau inarmati cu pistoale. In timp ce Eduard Constantin Sacaleanu era batut crunt cu pumnii si picioarele de unul dintre atacatori, celalalt a luat cheile si a descuiat casa de schimb valutar. Din seiful descuiat au luat lei si valuta in valoare totala de 53.917.000 de lei. Din cercetarile Serviciului Politiei Judiciare Iasi a rezultat faptul ca pistoalele folosite de atacatori nu erau decit niste jucarii din plastic, dar foarte asemanatoare cu arme adevarate. Nu exista inca nici un suspect, ancheta politistilor fiind ingreunata de faptul ca nu sint martori oculari si nici urme lasate la locul faptei. Eduard Constantin Sacaleanu a fost internat la Spitalul de Urgente, in urma traumatismelor suferite. CATALIN DUMITRESCU Justitia raporteaza inca o "victorie" Condamnat la inchisoare pentru ca a incercat sa fure trei scinduri Pavel Bujor din Baia-Mare trebuie sa stea un an si jumatate dupa gratii; Cu scindurile voia sa repare dusumeaua locuintei A devenit o practica aproape curenta ca justitia sa-i ocoleasca "delicat" pe marii infractori invocind tot felul de proceduri si paragrafe de lege. In schimb, ii loveste naprasnic pe amaritii care nu au in spate pe nimeni si nici bani sa plateasca o armata de avocati care sa-i apere. Este si cazul lui Pavel Bujor, un tinar din Baia-Mare, care va sta in puscarie pentru trei scinduri. Unde duce saracia Pavel Bujor locuieste cu familia sa in cartierul Ferneziu, din Baia-Mare si, de la o zi la alta, se asteapta sa fie dus la puscarie. Pina atunci, el inca mai lucreaza ca topitor la "Romplumb". In urma cu cinci ani s-a insurat, desi mama lui nu era de acord cu aceasta casatorie. Pentru ca soacra mare nu a fost de acord ca nora sa-i intre in casa, tinara familie a trebuit sa se mute intr-o anexa din gospodaria saracacioasa a parintilor fetei. N-a fost rau nici asa. Necazurile lui Pavel Bujor au inceput insa la mijlocul lunii iulie 1997 cind, vazind ca podeaua incaperii in care locuia se stricase, s-a gindit sa o repare. Nu i-ar fi trebuit decit vreo trei scinduri, pe care insa nu avea bani sa le cumpere. Linga locuinta lui functiona un gater, in curtea caruia se aflau stive intregi de cherestea, iar tinarul s-a gindit ca nu s-o face gaura in cer daca o sa-si ia de acolo citeva lemne. Nu s-ar fi imbogatit, dar astfel economisea ceva bani. Ghinionul ageamiului In toata viata lui, Bujor nu mai furase niciodata si parca nici acum nu prea avea curaj sa o faca. A discutat "problema" cu Ciprian Baban si Cristian Avram, doi amici care pe atunci inca nu implinisera 18 ani. Probabil ca, mai mult din spirit de aventura, acestia s-au decis sa-si ajute prietenul. Pe inserat au intrat toti trei in curtea gaterului si, de acolo, au aruncat peste gard citeva scinduri. Apoi au sarit si ei in strada. Dar au cazut exact in bratele paznicilor. Bujor si Avram au rupt-o la fuga, insa Baban a fost retinut de oamenii de paza care, dupa ce au aruncat cheresteaua inapoi in curte, l-au dus la sectia de politie. Bineinteles ca acolo nu a fost nevoie de prea multa putere de convingere pentru ca pustiul sa divulge numele celorlalti doi. Chiar si politistului i s-a facut mila Politistul care a preluat cazul a intocmit procesul-verbal, in care a mentionat corect ca paguba a fost recuperata in intregime. In zilele urmatoare, cei trei tineri au fost audiati si, pina la urma, li s-a intocmit dosar penal. Mai tirziu, vazind intorsatura dramatica pe care a luat-o situatia, pina si politistul si-a regretat intransigenta. "Mai bine le trageam o sfinta de bataie, de nu le mai trebuia in viata lor sa fure, dar n-ar fi ajuns pe mina justitiei", avea sa-i spuna el Anei Bujor, mama lui Pavel. Un an si jumatate de inchisoare cu suspendare Dosarul penal a ajuns la Judecatoria din Baia-Mare, iar cei trei au fost trimisi in fata instantei sub acuzatia de "furt calificat". In cursul procesului, magistratii au tinut cont ca Baban si Avram erau minori la data comiterii faptei si, prin sentinta nr. 1249/29 mai 1998, au dispus pedepsirea lor cu "mustrare". In privinta lui Balan, s-a dispus schimbarea incadrarii juridice a faptei in "tentativa de furt calificat", si condamnarea lui la un an si jumatate de inchisoare. In acelasi timp, judecatorii au tinut cont si de faptul ca inculpatul este la prima abatere, iar prejudiciul produs a fost recuperat in intregime si au decis suspendarea executarii pedepsei pentru o perioada de proba judiciara de trei ani. Parchetul, mai tare decit completul La fel cum s-a mai intimplat in multe alte cazuri asemanatoare, Parchetul s-a aratat nemultumit de solutia dosarului si a declarat mai intii apel si ulterior recurs impotriva acestei sentinte, cerind ca inculpatul sa-si execute pedeapsa in penitenciar. Apelul a fost respins, dar in faza de recurs, instanta a dat cistig de cauza Parchetului si a dispus trimiterea lui Pavel Bujor la puscarie. De asta-data, nimeni nu a mai vrut sa tina cont nici de faptul ca omul se afla la prima incalcare a legii, nici ca prejudiciul a fost recuperat integral. Nimeni nu s-a mai gindit ca, trimis la inchisoare, omul isi va pierde si locul de munca de pe urma caruia cistiga mai putin de un milion de lei pe luna si ca, in acelasi timp, isi lasa de izbeliste intreaga familie pe care o ingrijeste de unul singur. Disperarea unei mame Intre timp, Pavel Bujor s-a imbolnavit de hepatita si executarea pedepsei i-a fost aminata citeva luni, perioada care se apropie de sfirsit. A trimis mai multe memorii, in care si-a explicat situatia si a cerut clementa autoritatilor. Acum, fiind bolnav, el nu se mai poate deplasa. Din aceasta cauza, Ana Bujor, mama lui, umbla plina de speranta in locul lui, pe la diverse autoritati si urmareste traseul memoriilor depuse. Pe 22 mai 2000 a primit de la Ministerul de Justitie un simplu biletel cu numar de inregistrare. La cererea de gratiere adresata presedintiei a primit un alt bon pe care, alaturi de un numar de telefon era mentionata si o posibila promisiune: gratiere-4 luni. Presedintele a semnat intr-adevar, un decret de gratiere pentru 36 de condamnati, pe 21 iulie. Pavel Bujor nu se afla insa printre ei. VASILE SURCEL Ziaristii din vestul tarii, in pericol Plutonierul Garcea, detasat la Timisoara Un cameraman al Televiziunii Europa Nova, din Timisoara, a fost saltat de politie, in plina zi, in timp ce-si facea meseria pe o strada din orasul de pe Bega. Adrian Ionescu filma pentru o televiziune locala, la sfirsitul saptaminii trecute, stadiul lucrarilor de reamenajare a carosabilului pe Strada Timocului. In apropiere, un echipaj al Sectiei 2 Politie, din Timisoara, incarca intr-o duba mai multi comercianti care vindeau ilegal, pe strada, diferite produse. Adrian s-a grabit sa imortalizeze pe banda video scena. In acel moment s-a apropiat de el un plutonier de politie care, spune Adrian, i s-a adresat la Garcea: "De ce ma filmezi ma, nu vezi ca sint in timpul serviciului?". Cameramanul Adrian Ionescu a ajuns apoi la Sectia 2 Politie, dus de un echipaj special ca un borfas oarecare. Dupa acest episod, colegii de la televiziune au incercat in zadar sa-si recupereze cameramanul cu aparat de filmat cu tot. A fost nevoie de interventia comandantului IPJ Timis, col. Doru Spataru, pentru ca Adrian sa fie pus in libertate. SERGIU MIAT Fiica deputatului Pavelescu, la un pas de linsaj Aproape 300 de sateni din comuna Greceanca, judetul Buzau, au inconjurat amenintator, simbata seara, autoturismul marca Volkswagen Passat, cu numarul de inmatriculare B-94-SMG, implicat intr-un accident de circulatie mortal. Masina, condusa de Maria Dana (24 de ani), din Lehliu Gara, judetul Calarasi, fiica deputatului PNTCD, Costel Claudiu Pavelescu, a surprins o fetita de 7 ani, care intentiona sa traverseze drumul comunal Istrita - Breaza, prin spatele unui autoturism, fara sa se asigure. In urma impactului violent, minora Mihaela Boiangiu a fost proiectata pe asfalt si a murit pe loc. La scurt timp, jumatate din locuitorii satului Greceanca inconjurasera autoturismul implicat in accident, fiind pe punctul de a o linsa pe tinara aflata la volan. Activitatea politistilor care desfasurau cercetarile la locul producerii accidentului a fost ingreunata de catre localnicii care dadeau semne de nervozitate. Acestia nu numai ca nu au dorit sa dea relatii, ci au fost gata sa molesteze si un baiat de 12 ani, martor la accident, care a dat o declaratie. In urma anchetei s-a stabilit ca autoturismul Volkswagen Passat, fabricatie 1997, apartine Societatii Servomed Grup SRL Bucuresti. Putin timp dupa producerea tragediei, la fata locului a sosit Cornel Dinicu, din Breaza, prietenul Danei Pavelescu, insotit de doi cetateni. Cornel Dinicu se recomanda a fi consilier la Camera Deputatilor pe probleme de paza si securitate. Dinicu a iesait in evidenta in urma cu aproximativ doua luni, cind politistii buzoieni au descoperit in casa parintilor lui: sabii "Ninja" si arme de foc. El a mai fost retinut de catre Politia Prahova, in perioada 14 februarie - 14 martie, fiindca asupra sa s-au gasit o arma militara "Uzi" si munitie aferenta. Despre Dinicu se spune ca ar avea ceva legaturi cu operatiunea "Portbagajul", in care a fost implicat Mihai Bucurenciu, unul din oamenii lumii interlope din Bucuresti. MARIUS FAIFER Record insingerat, in weekend 14 morti si 35 de raniti pe soselele Romaniei Pe soselele Romaniei s-a inregistrat un numar record de morti, la sfirsitul saptaminii trecute. 14 persoane si-au pierdut viata, iar alte 35 au fost grav ranite in cele 44 de accidente care au avut loc de vineri pina duminica dimineata. Multe dintre acestea au fost cauzate de traficul aglomerat de pe principalele sosele. O masina a luat foc dupa ce s-a izbit de un camion rasturnat Unul dintre accidentele produse simbata dimineata, pe raza judetului Ilfov, s-a soldat cu ranirea grava a familiei Sapunci, din Voluntari. Stefan Sapunci, 35 de ani, sotia sa, Zoe, si fiul lor Gabriel, in virsta de 6 ani, au plecat spre mare. Pe DN 2- intre Bucuresti si Urziceni- in apropierea comunei Sindrilita, un camion apartinind IAS Odobesti, stationa pe partea dreapta, iar soferul Puiu Pastrama, 38 de ani, repara o pana la remorca. In jurul orei 5.15, un alt camion, condus de Gheorghe Tofan, 49 de ani, a acrosat vehiculul stationat si s-a rasturnat. In acel moment, dinspre Bucuresti venea Dacia condusa de Sapunci, care s-a izbit de camionul rasturnat si a luat foc. Stefan Sapunci si fiul sau au fost internati, in stare foarte grava, la sectia "Reanimare" a Spitalului de Urgenta "Floreasca", iar Zoe Sapunci a ajuns la sectia "Chirurgie" a aceluiasi spital. Masina cu bani a Banc Post s-a rasturnat dupa impactul cu o Dacie Tot simbata, in jurul orei 20.30, in apropierea comunei Snagov, judetul Ilfov, o masina a Banc Post s-a rasturnat in urma impactului violent cu un autoturism Dacia. Autoturismul cu numarul de inmatriculare B 10 GRT, condus de Florin Iordache, 23 de ani, se indrepta spre Bucuresti, pe banda intii a soselei. In masina se mai aflau trei persoane. La un moment dat, tinarul a virat brusc, incercind sa intoarca masina. Virajul Daciei l-a surprins pe soferul masinii blindate a Banc Post, marca Ford, cu numarul de inmatriculare B 54 BPT, care circula in acelasi sens, pe banda a doua. Soferul bancii, Dumitru Gagiu, 48 de ani, nu a mai putut evita impactul. Cele doua autovehicule s-au rasturnat provocind ranirea a opt persoane aflate in cele doua masini. Conform politiei, ranitii au primit ingrijiri medicale. Un slovac s-a rasturnat cu TIR-ul Aflat in tranzit prin Romania, slovacul Pavlo Kvasma, care conducea un TIR marca "Volvo", a adormit la volan, iar masina a iesit in afara carosabilului. Accidentul s-a petrecut vineri dupa-amiaza, pe raza comunei Savirsin, judetul Arad. Autovehiculul s-a rasturnat si s-a izbit de terasamentul caii ferate din apropiere. Soferul slovac si-a pierdut viata. O alta victima a accidentelor rutiere petrecute in acest weekend este Mihai Marin, soferul unei autospeciale apartinind SC "Carita" SA Slobozia. Camionul cu remorca condus de acesta s-a rasturnat intr-o prapastie, dupa ce soferul a pierdut controlul masinii intr-o panta, linga Piriul Rece, judetul Brasov. Mihai Marin a murit in urma accidentului. PETRISOR CANA DANIEL NEAMU Autosechestrare Echipajul cargoului "Star" refuza sa plece pe mare Cei 20 de marinari se tem ca CNM "Romline" SA nu le va mai da nici un ban Marinarii de pe cargoul romanesc "Star" de 8.700 tdw, ancorat de o saptamina in rada Portului Constanta, refuza sa plece in voiaj pina nu-si incaseaza drepturile banesti restante de aproape un an, in valoare totala de 80.000 USD. Nava "Star" este in proprietatea Companiei "Romline" SA si incarcase ciment din portul rusesc Novorosissk cu destinatia Republica Dominicana. Potrivit liderului sindical Aurel Stoica, conflictul a izbucnit in timpul escalei pe care nava a facut-o in rada Portului Constanta pentru aprovizionarea cu alimente. "Echipajul s-a speriat cind a vazut hrana in valoare de trei milioane de lei pentru un voiaj de peste 42 de zile", spune Aurel Stoica. Cei 20 de marinari cred ca "Romline" va da faliment si ca nu vor mai primi banii. Ei s-au autosechestrat la bordul navei si refuza sa continue voiajul, iar liderul sindicatului marinarilor, Aurel Stoica, spune: "Nu intrevad nici o posibilitate reala si imediata din partea marinarilor de a-si achita datoriile catre echipaj", in situatii similare aflindu-se marinarii de pe inca alte doua nave ale Romaniei. Potrivit ultimului bilant CNM "Romline" SA, ultima companie de navigatie romaneasca care are nave in proprietate detine inca o flotila de 16 cargouri, dintre care opt sint arestate in porturi straine pentru datorii. Compania, dupa cum a declarat recent presedintele FPS, Radu Sirbu, la Constanta, este in stare de faliment - nedeclarat, avind o datorie de 19 milioane UDS "in piata", din care peste un milion USD drepturi salariale catre echipaje, si inregistreaza pierderi lunare de peste 250 de milioane USD. DAN MIHAESCU 