 Trimitindu-si prin fax demisia din functia de presedinte al PNTCD, Andrei Marga se da batut dupa doar sase luni Andrei Marga si-a anuntat ieri, prin fax, demisia din functia de presedinte al PNTCD. Marga a trimis presedintelui Comitetului National de Conducere al PNTCD, Victor Ciorbea, o scrisoare prin care-si motiveaza gestul, anuntul oficial fiind facut intr-o conferinta de presa la Cluj. Motivele acestui gest radical ar fi neputinta de a reconstrui partidul, in conditiile in care anumiti oameni care pateaza imaginea partidului "nu au facut pasul inapoi", dupa cum se precizeaza in scrisoarea trimisa colegilor sai. Se poate spune ca la nici sase luni de la alegerea sa in aceasta functie, Marga a cedat. BNC urmeaza sa desemneze, prin vot secret, presedintele interimar, iar Delegatia Permanenta va hotari organizarea unui congres extraordinar in cadrul caruia sa fie ales noul presedinte. Constantin Dudu Ionescu: "Ma deranjeaza teribil aceasta dezertare, dupa ce s-a angajat in reconstructia partidului. Mai ales ca, daca a demisionat, ma asteptam sa o faca in cadrul BNC, nu sa trimita o scrisoare si sa anunte de la Cluj. Demisia este un act de vointa unilateral si daca a facut-o, nu am ce comenta. Ma deranjeaza si modul in care a facut-o. Acum capoteaza si invoca lucruri care sint la limita adevarului, ca sa nu zic neadevarate". Radu Sirbu: "Regret ca presedintele asociaza reconstructia partidului de retragerea a doi dintre colegii de partid. Denota o slaba intelegere a obligatiilor ce-i revin pentru a reconstrui partidul. A da vina pentru esecul sau pe doi vicepresedinti este un lucru foarte grav. Ar fi trebuit sa se rezume doar la primul motiv: neputinta de a reconstrui partidul, dupa cum a promis. Regret ca a ales faxul pentru a face acest anunt. Trebuia sa aiba demnitatea si barbatia de a ne comunica acest lucru in cadrul BNC". Calin Catalin Chirita: "Tot ce a realizat, a realizat foarte greu: noul statut, organizarea la nivel central si teritorial, crearea unui singur pol crestin-democrat care sa fie o alternativa viabila la polul social-democrat, care este bine cristalizat, ziarul "Dreptatea", buletinul informativ si altele. Andrei Marga este o persoana care doreste sa faca totul rapid si de buna-credinta. Tin minte cit s-a suparat cind se intrebau unii cum poate sa se ocupe de partid daca-i rector la Cluj. Nu erau intrebati cei care se ascund dupa fundatii in Bucuresti sau Ploiesti si nu au locuri de munca". MIHAELA CONSTANTINESCU Fostul presedinte va ramine simplu membru de partid "In 20 ianuarie 2001, cind am fost ales presedinte al PNTCD, am acceptat aceasta functie cu doua conditii. Prima a fost reconstructia partidului, iar cea de-a doua, pasul indarat al celor responsabili de esecul alegerilor locale si generale din anul 2000. Am crezut si cred ca Romania are nevoie de un partid al centrului politic sanatos care sa fie o alternativa morala si politica, reformatoare", ne-a declarat Andrei Marga. Fara a face referire directa la faptul ca anumiti lideri de frunte ai PNTCD au fost chemati la politie pentru a fi audiati in legatura cu diferite afaceri, rectorul Universitatii "Babes-Bolyai" sustine ca banii pot cumpara multe, dar ca nu se poate cumpara totul si tot timpul. "Nu are demisia mea nimic cu anchetarea lui Sorin Pantis si Radu Sirbu, precum si a altor lideri taranisti in privatizarea RomTelecom. La alegerea mea le-am cerut liderilor sa-si lamureasca situatia pentru a nu deteriora imaginea partidului". Andrei Marga a declarat ca decizia de a demisiona este una irevocabila si defitinitiva. "Daca e o decizie, e o decizie. Eu nu sint ca alti lideri politici pe care nu vreau sa-I numesc si care isi depun demisiile doar ca sa atraga atentia asupra lor sau ca sa isi impuna anumite ideii pe care altfel nu le-ar putea realiza". Presedintele demisionar sustine ca fiecare pas intreprins de noua conducere a PNTCD a cerut eforturi mai mari decit se inchipuie, initiativele politice fiind impiedicate din multe directii. In acest sens, Marga a dat exemplu elaborarii noului program al partidului care se voia unul care vine in sprijinul cetateanului: "S-au introdus atitea smecherii in discutii pina cind s-a ajuns la un program alternativ care nu a mai fost discutat niciodata". La capitolul realizari, enumera elaborarea si adoptarea statutului si fuziunea cu ANCD. Totodata, a inceput reorganizarea in profunzime a filialelor si punerea in miscare a organizatiilor locale. "Totusi, nu s-a putut pune de acord actiunea unora cu optiunea partidului pentru moralitate in viata publica si nu s-a putut depasi neincrederea cetatenilor fata de unii lideri ramasi neschimbati in urma esecului in alegeri. In orice judet, cetatenii ridica obiectii grave si ar trebui sa fie clar pentru oricine ca in rolurile publice nu doar actiunile ilegale atrag dezavuarea, ci si faptele imorale". Fostul presedinte al PNTCD a spus in incheiere ca demisioneaza pentru a deschide calea altor incercari de reconstructie si relansare, adaugind ca nu se va retrage din politica si ca prefera sa ramina doar un simplu membru al PNTCD. MIHAI SOICA (Cluj) PNTCD a ramas pe mina lui Victor Ciorbea Cel care i-ar fi putut tine locul presedintelui PNTCD, prim-vicepresedintele Vasile Lupu, spera inaintea sedintei BNC de ieri ca Andrei Marga sa nu plece din fruntea partidului si sa revina asupra demisiei. Vasile Lupu i-a anuntat pe colegii sai de partid ca Marga nu a putut fi contactat, deoarece se afla la Cluj, intr-o sedinta a rectorilor. La inceputul sedintei de ieri a conducerii taraniste, Lupu a declarat ca scrisoarea de demisie a lui Marga nu este o gluma, ci este strict autentica, BNC urmind sa ia in discutie "daca exista vreo cale de revenire". Reuniunea de urgenta a taranistilor a fost una furtunoasa, in care liderii partidului nu au admis ca Vasile Lupu sa asigure interimatul conducerii PNTCD. Lupu a parasit nervos BNC inainte de final, afirmind ca si-a dat la rindul sau demisia din functia de prim-vicepresedinte. Pina la urma, taranistii au ales ca Victor Ciorbea sa fie presedinte interimar al partidului, pina la congresul extraordinar care a fost stabilit pentru 14-16 decembrie. ( M.C. ) Guvernul redescopera campaniile anticoruptie Adrian Nastase a cerut prefectilor ca, pina in luna septembrie, sa trimita propuneri pentru elaborarea unui program de lupta impotriva coruptiei. El a precizat ieri ca guvernul nu vrea sa declanseze "o vinatoare de vrajitoare", dar a sustinut ca "exista o asteptare" la nivelul populatiei si al presei privind "o actiune mai energica" in combaterea coruptiei. ( M.C. ) Adrian Nastase e nemultumit de activitatea Ecaterinei Andronescu "Exista imaginea unei tari pline de copii handicapati, cind, de fapt, cei handicapati sint profesorii" Prima amenintare deschisa pentru o posibila remaniere ministeriala a facut-o Adrian Nastase ieri, in cadrul teleconferintei cu prefectii. Victima: Ecaterina Andronescu, ministrul educatiei si cercetarii. Motivul: mentinerea nejustificata in functii a prea multor cadre didactice in mediul rural, ajungindu-se la situatia ca "in scoli care mai au numai doi elevi, predau cite sapte profesori", Ministerul Educatiei mentinind aceste norme de profesor, in loc sa-i transporte pe elevi catre alte institutii de invatamint din localitati invecinate. Guvernul a si luat masuri in acest sens: a cumparat 100 de masini ARO pentru transportul elevilor din localitatile izolate catre scolile din comune. Numai ca, in prezent, nu are cui sa distribuie aceste masini. "Daca Ministerul Educatiei nu vrea sa se implice, putem pune pe altcineva", a aratat Nastase si a apreciat ca in acest minister exista "o comunitate" care nu vrea sa inteleaga necesitatea de a desfiinta normele din scolile "fara elevi, dar cu profesori". Nastase a explicat ca in urma unor cercetari s-a constatat ca exista "cu 8.000 de elevi mai putin, insa daca aceasta situatie ar fi cunoscuta, s-ar fi pierdut unele norme de profesori". "Exista imaginea unei tari pline de copii handicapati, cind, de fapt, cei handicapati sint profesorii", a concluzionat Nastase. MIHAELA CONSTANTINESCU Sustinind ca rascolirea dosarelor preotilor ar fi neconstitutionala, Iliescu pune bomboana pe coliva CNSAS Presedintele Romaniei a dovedit ieri ca sustine salvarea preotilor de la deconspirarea eventualei lor colaborari cu fosta politie politica din perioada dictaturii comuniste. Ion Iliescu este de parere ca Legea accesului la dosarele fostei Securitati a incalcat principiul constitutional al neamestecului statului in treburile Bisericii. Dupa o logica aparent valida, dar ciudata in esenta, presedintele a aratat ca Biserica nu face parte din structurile statului, separatia Bisericii de stat fiind "un principiu constitutional". Pentru a fi mai sesizabila atitudinea sa in favoarea preotimii, presedintele Iliescu a subliniat ca nici o institutie de stat "nu poate decide in materie de biserica". Plecind de la aceste consideratii, Iliescu a spus ca Legea Ticu "a gresit", adaugind ca observatiile sale se refera la legea "ca principiu". CRISTIAN OPREA Biserica cere sa fie mai presus de lege Pentru prima oara dupa decembrie 89, Sinodul Bisericii Ortodoxe Romane (BOR) a recunoscut oficial ca unii preoti "ar fi putut sa cedeze" la presiunile Securitatii pentru a colabora cu aceasta. Cu toate acestea, Sinodul BOR se opune vehement cercetarii dosarelor preotilor, sub scuza ca "Taina Spovedaniei trebuie aparata", si ca BOR este autonoma. Practic, BOR cere sa faca exceptie de la legea privind accesul la dosarele Securitatii. Or, Constitutia Romaniei insasi prevede ca nimeni nu e mai presus de lege. "Sfintul Sinod al Bisericii Ortodoxe Romane considera ca exceptarea preotilor de la Legea deconspirarii dosarelor intocmite de fosta Securitate este necesara pentru a apara Taina Spovedaniei. Sfintul Sinod admite ca un preot sau altul a putut sa cedeze presiunilor din perioada dictaturii comuniste si sa accepte sa devina informator al Securitatii, dar respinge categoric postulatul ca aceasta colaborare presupunea deconspirarea secretului spovedaniei. Cerind exceptarea preotilor de la Legea Ticu, Sfintul Sinod apara Taina Marturisirii ca institutie sacra si intangibila, precum si autonomia cultelor, care au propriile lor instante de judecata canonica si morala", se arata in comunicatul Bisericii Ortodoxe Romane, la incheierea sesiunii de lucrari a Sfintului Sinod. Decizia Sfintului Sinod era previzibila, mai ales dupa scrisoarea trimisa CNSAS de catre secretarul Sinodului, P.S.Vicentiu, in care se cerea stoparea accesului la dosarele preotilor, pe motiv ca Legea Ticu este anticonstitutionala. Insa, pentru prima data, Sinodul admite ca unii dintre preoti ar fi putut colabora cu Securitatea. In comunicat nu se mentioneaza faptul ca exista si ierarhi (persoane cu functii bisericesti importante - n.r.) care au facut acest lucru, nu numai simpli preoti. Trebuie amintit ca, fara consimtamintul ierarhului locului, nici un preot nu putea fi arestat. Or, la ordinul Securitatii, zeci de preoti au fost caterisiti sub tot felul de pretexte, doar pentru simplul motiv ca deranjau regimul comunist. Ciudata este si invocarea in comunicat a Tainei Spovedaniei. In repetate rinduri s-a solicitat accesul la dosarele preotilor si ierarhilor fara a se pune problema incalcarii Tainei Spovedaniei. Faptul ca Sinodul cere blocarea arhivelor Securitatii in cazul preotilor pentru "apararea Tainei Spovedaniei" seamana mai mult a diversiune. Pe de alta parte, autonomia bisericeasca la care se face referire in comunicat nu i-a luat-o nimeni BOR, din moment ce statul nu intervine in vreun fel in viata cultelor. Prin urmare, invocarea autonomiei bisericesti, pentru a obtine exceptari de la o lege, este un bluf. Pentru ca, atunci cind este nevoie de ajutorul statului, termenul de autonomie este imediat uitat. Este folosit in schimb cel de Biserica Nationala. FLORIAN BICHIR Bref Reintilnire in PSD Constantin Maierean, fost director al FPS Suceava, a ajuns consilier al biroului parlamentar al deputatului PSD - Sorin Cristian Dumitrescu, dupa cum a anuntat ieri acesta din urma. Maierean a mai fost sef al biroului parlamentar al lui Cristian Dumitrescu pe vremea in care acesta era senator si ambii erau in PD. Referitor la zestrea pe care o avea la biroul parlamentar de la PD, deputatul PSD a spus ca liderul judetean al democratilor, Vasile Ilie, a gresit cind a afirmat ca detinea doar un televizor si patru scaune din plastic. Acolo el mai detine, potrivit lui Dumitrescu, un copiator, un calculator si un fax, iar scaunele din plastic erau in numar de zece. ( T.A. ) Disparuti in Tara Cantoanelor Consulatul Romaniei la Berna este inchis intre 3 iulie si 20 august deoarece toata lumea este concediu. O romanca stabilita in Elvetia ne-a scris la redactie, indignata de faptul ca nu gaseste pe nimeni la consulat, iar ambasada nu a preluat indatoririle consulatului. "Romanii din Elvetia care au nevoie de un act consular in aceasta perioada sint privati de unele dintre drepturile lor. Singurele acte pe care ambasada accepta sa le elibereze sint pasaportul consular, in caz de pierdere a pasaportului ordinar, si acte legate de deces", se arata in scrisoarea primita la redactie de la Nagy Adina. In aceeasi scrisoare se arata ca "reprezentantii ambasadei prefera sa arunce responsabilitatea pentru aceasta situatie asupra Ministerului de Externe, care se pare ca nu a acceptat detasarea sau numirea unei alte persoane pentru a-l inlocui pe consulul plecat in concediu". ( T.G. ) Nastase ridica tonul la politisti Primul-ministru Adrian Nastase a declarat, ieri dimineata, in cadrul unei teleconferinte cu prefectii, ca adreseaza "un avertisment sever" sefilor Inspectoratelor de Politie din Bucuresti, Alba, Brasov si Gorj, pentru ca "nu stapinesc pe deplin problematica cadrelor din subordine", ceea ce a permis aparitia unor "evenimente grave, care afecteaza credibilitatea politiei". Nastase s-a referit la cei doi politisti de la Sectia 11 de politie care au fost prinsi in flagrant in timp ce luau mita, la cei doi subofiteri din Cugir implicati intr-un incident soldat cu decesul unei persoane, precum si la cetateanul italian batut la Brasov de Fortele Rapide de Interventie ale Politiei. ( C.C. ) Iliescu se ocupa si de supravegherea bancara Problemele Bancii Turco-Romane ar putea fi rezolvate dupa ce autoritatile turce au fost rugate de presedintele Iliescu sa faca ceva in acest sens. Dialogul cu autoritatile de la Ankara a avut loc cu ocazia recentei vizite in Romania a presedintelui Republicii Turce, Ahmet Necdet Sezer. Dupa cum a declarat ieri, Iliescu a primit deja o informare din partea guvernatorului BNR, conform careia guvernul turc a luat o decizie privind sprijinirea BTR. Seful statului este de parere ca nu s-au luat masuri suficiente pentru "echilibrarea" BTR, dar gestul executivului de la Ankara este "un prim pas". Consiliul de Administratie al BNR urmeaza sa decida luni daca va retrage autorizatia de functionare sau nu, BTR fiind obligata sa depuna pina la sfirsitul saptaminii curente 150 de miliarde de lei pentru constituirea fondurilor proprii si a capitalului social. ( C.O. ) [17][pl.dll?rid=expresro] 