 Rosii de rosii "Capitalismul" legumelor Nicaieri in lume, probabil, nu exista atitea solarii ca in comuna galateana Matca. Solarii cit vezi cu ochii. In orice curte - oricit de prapadita ar fi casa - solariile sint puse "la patru ace". Localitatea este la o aruncatura de bat de Tecuci si la aproximativ 100 de kilometri de Galati. E o comuna cu primar "penelist", un primar care nu suporta lenesii. Matcasii sint "capitalisti", renumiti in toata tara pentru rosiile si castravetii pe care ii cultiva. Rosiile lor sint "ecologice", nu au "strop" de ingrasamint chimic, sint rosii grase, dolofane si dulci. La Matca, totul pare sa mearga bine: cimpul arata ca in reclame, o scoala se afla in constructie, lumea isi vede de munca. Tinerii nu pleaca de aici. Ramin linga parinti, devin legumicultori, asa cum au invatat de la stramosii lor. Afaceri cu rosii, castraveti si vinete 13.000 de suflete traiesc in comuna Matca. In fiecare curte sint solarii. Nu exista matcas care sa nu fie legumicultor. Primaria a amenajat o piata in care matcasii vind legume clientilor care sosesc din toata tara. Acestia vin cu camioane pentru a cumpara angro. Rosiile au devenit celebre pentru ca sint "ecologice" si atunci sint vindute peste tot in tara cu "marca": "Rosii de Matca". Sa stie omul ca ceea ce cumpara e marfa de marfa. Munca incepe din noiembrie, cind sint adunate materialele. Insamintarea se face in preajma Craciunului, iar solariile sint incalzite cu rumegus. Dupa 1 februarie se trece la repicat. Fiecare fir e apoi plantat in pahare improvizate din folie si umplute cu pamint. Firele de rosii trebuie udate la 2-3 zile, ingrijite, pazite de fum, de frig, de ger, de viscol. Dupa 6 februarie se seamana pe cimp. In mai, ies rosiile timpurii - cele din sere. Rosii mari, frumoase, care sint vindute de la Galati la Bucuresti si pina in Ardeal. Fiecare familie are cel putin un ARO. In Matca sint circa 5.000 de masini. De aceea, in comuna exista chiar scoala de soferi la indemina. Polietilena e la mare cautare la Matca. Cu ea se acopera serele. Ionel Pohrib, primarul comunei, este proprietarul unei fabricute de folie. Familie cu 12 copii Vasile are 42 de ani, iar Mariana, sotia sa, are 39. Ei au 12 copii, cu virste intre 2 si 18 ani. Mirela are 17 ani si munceste pe rupte. Ea a facut opt clase, apoi a renuntat la scoala. A renuntat, de nevoie, pentru a-si ajuta parintii si pentru a-si creste fratii mai mici. Copiii trecuti de 4 ani muncesc cot la cot cu parintii. Familia Popa o duce greu cu atitea guri de hranit, dar e o familie harnica. In curtea lor se afla un solar de toata frumusetea. De cum invata sa mearga pe propriile picioare, copiii sint pusi la treaba. Ei invata la inceput lucrurile usoare. Totul incepe cu o joaca, dar, incet-incet, ei trec la munca grea de legumicultor. Nu vezi copii in drum, la joaca. Ei se duc la scoala si apoi isi ajuta parintii. La Matca, putine familii au doar doi copii. Cele mai multe au peste patru. Ecumenism La Matca e o adevarata patrie a ecumenismului. 20% din populatie este adventista. Prin 1940 s-au asezat la Matca primele familii de adventisti. Acestea si-au extins cultul si i-au atras si pe altii. I-au invatat ca nu e bine sa bei, sa furi, sa-ti urasti aproapele. Lucruri pe care ortodocsii le stiau prea bine - dovada ca bunele obiceiuri au prins. Oamenii spun ca adventistii ar fi inceput mai intii sa cultive rosii. Ca legumicultura a devenit o traditie de prin anii '60. Adventistii au construit la Matca doua biserici. Ortodocsii nu s-au suparat. Adventistii si ortodocsii traiesc intr-o comuniune de invidiat, si unii, si altii spun ca "nu religia e importanta, important e cum te porti in fata celorlalti. Dumnezeul din sufletul tau e important". ALINA COMSA-DURBACA Cumintirea vegetalelor obraznice Ministrul agriculturii, Ilie Sirbu, si Seful Delegatiei Comisiei Europene in Romania, Andre Lys, au inaugurat ieri, in apropiere de Baneasa, primul laborator specializat in controlul reziduurilor de pesticide in plante si produse vegetale. Infiintarea laboratorului a fost cofinantata de Uniunea Europeana cu 750.000 de euro (Phare) si de Guvernul Romaniei cu 160.000 de euro. Laboratorul are ca principal scop verificarea produselor alimentare de origine vegetala aflate pe piata, certificarea importurilor si exporturilor de fructe si legume. In curind, fructele si legumele nu vor mai putea intra pe piata fara un certificat de "garantie" din partea laboratorului, care sa ateste ca nu contin substante toxice organismului uman. "Atingerea unor standarde ridicate privind securitatea alimentelor trebuie sa fie o prioritate, atit in statele membre ale Uniunii, cit si in statele candidate - pentru ca se acorda o importanta deosebita protectiei si increderii consumatorului", a declarat ieri oficialul CE, Andre Lys. "Este un inceput bun" - a apreciat si ministrul agriculturii, Ilie Sirbu - care a recunoscut ieri ca "pina la lansarea acestui laborator testele privind toxicitatea vegetalelor aflate pe piata se faceau mai mult "empiric" sau nu se faceau deloc". El a precizat ca se impune aparitia unor astfel de laboratoare si in tara, dar ca acest lucru "depinde de sprijinul Comisiei Europene". NICOLETA BURTAN Finantele au batut palma cu Banca Mondiala pentru 50 milioane dolari Andrew Vorkink, directorul pentru Romania al Bancii Mondiale, si Mihai Tanasescu, ministrul finantelor, au semnat ieri acordul de imprumut destinat dezvoltarii sectorului social, in valoare de 50 milioane dolari. Banii din acest imprumut vor fi destinati dezvoltarii protectiei sociale, intaririi sistemului de asigurari sociale, dezvoltarii de microafaceri si sustinerii aplicarii noii legi privind asistenta sociala. 100.000 de someri pot spera la un loc de munca in urmatorii patru ani In intregul sau, programul sprijinit de acest imprumut va duce la infiintarea a 2.000 de microintreprinderi, la acordarea asistentei pentru 100.000 de someri in urmatorii patru ani. In plus, a spus Vorkink, vor aparea an de an noi locuri de munca si va fi sprijinit noul sistem de pensii, deci "principalii beneficiari sint romanii". Acest proiect "este destinat somerilor, saraciei. Este un proiect al oamenilor", a adaugat Vorkink. Valoarea totala a proiectului este de 77,7 milioane dolari, din care 21,5 milioane dolari vor fi alocati de guvernul roman, restul finantarii fiind asigurate de guvernele Canadei, Marii Britanii si din partea Uniunii Europene, a spus Tanasescu. Pentru componenta privind piata muncii vor fi alocate 32,7 milioane dolari, pentru angajarea si asistarea somerilor - 30,5 milioane dolari. Microcreditele vor fi alocate dintr-un fond de 12,2 milioane dolari. Pentru dezvoltarea asigurarilor sociale vor fi date 6,65 milioane dolari, pentru asistenta sociala 6,67 milioane dolari, iar pentru informatizarea activitatilor se vor aloca 6 milioane dolari. Se redeschide usa fondurilor private de pensii Una dintre destinatiile banilor din acest imprumut este reforma sistemului de pensii, inclusiv sprijinirea financiara a aparitiei fondurilor private de pensii, proiect mai vechi, dar aminat de autoritatile de la Bucuresti. In acest sens, din imprumutul obtinut, va putea fi sprijinita infiintarea institutiilor necesare pentru reglementarea-supravegherea viitorului sistem privat de pensii. Prin fixarea acestui obiectiv, Banca Mondiala atrage atentia asupra dificultatilor prin care trece sistemul actual de pensii, rezolvate temporar prin marirea taxelor pe venituri. Practic, banii vor veni in transe, pe masura ce proiectul se va derula, incepind din 1 octombrie 2001, pina la finalul anului 2005. LIDIA MOISE OVIDIU ZARA Privatizare cu clauze sociale Contractul de privatizare a combinatului siderurgic Galati, SIDEX, va cuprinde clauze sociale exprese pe care cumparatorul va fi obligat de statul roman sa le respecte, a declarat ieri, la intilnirea cu sindicatele din metalurgie, Marian Sirbu, ministrul muncii. El le-a promis sindicalistilor ca situatiile intilnite in alte intreprinderi privatizate - angajati concediati sau trecuti in somaj tehnic ca urmare a sistarii activitatii sau schimbarii obiectului de activitate nu se vor repeta la SIDEX. Intilnirea de ieri a avut drept subiecte de discutie, pe linga privatizarea SIDEX, si nelamuriri legate de aplicarea Legii pensiilor si cu modul de calcul al virstei de pensionare. Vechea legislatie incadra activitatea din metalurgie intr-o categorie sau alta de munca, care de la 1 aprilie au fost inlocuite cu alte sintagme: conditii deosebite de munca si conditii speciale. Ministrul muncii a dat asigurari si in privinta clarificarii virstei de pensionare in metalurgie si siderurgie, prin aparitia normelor de aplicare a Ordonantei 107, care a modificat Legea pensiilor. ( M.B. ) Paznic la bovine Delegat dupa boala vacii nebune "Romania nu poate lua decizia interzicerii importurilor de bovine si carne de vita din Bulgaria pina cind nu va primi, din partea Oficiului International de Epizootii, confirmarea ca aceasta tara a fost inclusa in lista statelor unde evolueaza encefalopatia bovina spongiforma (boala vacii nebune)", a declarat ieri Viorel Andronie, directorul Directiei Antiepizootice din cadrul Agentiei Nationale Sanitare Veterinare. Autoritatile de la Sofia au anuntat, joi, depistarea unei persoane suspecte de maladia Creutzfeld-Jakob - varianta umana a bolii vacii nebune - insa medicii bulgari nu au confirmat deocamdata acest diagnostic. "Romania nu a importat in ultimii ani carne de vita sau fainuri proteice decit in cantitati nesemnificative si din tarile care nu sint considerate suspecte. Din informatiile noastre insa, Bulgaria a importat masiv bovine vii si carne din tarile Uniunii Europene unde se stie ca evolueaza boala", a precizat Andronie. Autoritatile romane deruleaza in prezent un amplu program de supraveghere a bovinelor, pentru prevenirea aparitiei bolii vacii nebune pe teritoriul tarii noastre. "Din luna septembrie, Institutul de Diagnostic si Sanatate Animala va putea efectua teste rapide, al caror rezultat se va putea cunoaste in maximum 72 de ore, fata de 21-30 de zile cit dureaza in prezent un asemenea test", a afirmat oficialul ANSV. ( N.B. ) Toate lucrurile bune se fac in 9 luni Acordul PSAL 2 cu Banca Mondiala se tot coace Negociatorul-sef al Bancii Mondiale in relatia cu Romania, Andrew Vorkink, a declarat ieri ca "aprobarea programului PSAL 2 de catre board-ul BM in septembrie-octombrie apare ca realista". Oficialul BM a aratat ca in urmatoarele doua saptamini va sosi la Bucuresti o misiune tehnica a Bancii care va rezolva, impreuna cu membrii cabinetului Nastase, ultimele detalii ramase in discutie privind PSAL 2. Totodata, Vorkink a mai precizat ca la sfirsitul acestei luni intreaga echipa a BM va reveni la Bucuresti pentru a definitiva detaliile privitoare la imprumuturile de care tara noastra urmeaza sa beneficieze. Oficialul BM a aratat ca "s-a inregistrat un progres important in proiectele de imprumut si sint increzator ca vom ajunge la un acord in viitor". In replica la declaratiile lui Vorkink, Nastase s-a aratat satisfacut de faptul ca "negocierile cu Banca Mondiala se desfasoara intr-un mod pozitiv si amical". Nastase a mai aratat ca proiectul PSAL 2 este un "efort pe care trebuie sa-l facem" in vederea eliminarii pierderilor din sistemul economic. ( O.Z. ) Pumn in gura Curtii de Conturi Guvernul ingroapa pe furis gaurile de la Banca Agricola Guvernul Adrian Nastase a aprobat pe sest, in sedinta din 27 iunie a.c., o ordonanta de urgenta pentru finalizarea privatizarii Bancii Agricole (n.r. - proces ce trebuie incheiat pina pe 12 iulie), prin care pierderile acestei banci, in suma de 3.944 miliarde lei - prin emiterea de titluri de stat -, nu vor fi supuse controlului Curtii de Conturi. Astfel, prin aceasta manevra, guvernul acopera persoanele fizice si juridice care au contribuit la acumularea de pierderi de catre Banca Agricola. Ordonanta mai prevede ca Banca Agricola va fi scutita de orice obligatii fata de autoritatile administratiei publice centrale ale caror cauze sint anterioare datei semnarii contractului de privatizare cu Raiffeisen-Bank, altele decit cele aferente activitatii de recuperare a creditelor si dobinzilor pentru care au fost emise titluri de stat. Tototdata, angajamentele extrabilantiere ale BA vor fi garantate irevocabil si neconditionat de stat, in limita sumei de 4,2 miliarde lei si echivalentului a 8,7 milioane dolari si vor fi urmarite de banca. In plus, toate angajamentele bancii din afara conturilor de bilant, vor fi trecute la ORCB, cu conditia ca la data exigibilitatii lor devin creante neperformante. In contrapartida, activelor ce vor intra la ORCB, Banca Agricola va primi titluri de stat in lei sau valuta. De remarcat ca desi procesul de privatizare a Bancii Agricole rebuie finalizat pina joia viitoare, SIF-urile nu primisera de la APAS actiuni pentru a renunta la participarile la Banca Agricola. Astfel SIF-urile sint inca actionare la Banca Agricola, iar SIF Banat-Crisana nu si-a retras inca actiunea in instanta intentata impotriva majorarii capitalului social al Bancii Agricole de ultima AGA a bancii. OVIDIU ZARA Dobinzile la depozite au scazut cu 4% in iunie Sfirsitul lunii iunie a fost caracterizat printr-o reducere treptata a nivelului dobinzilor. Dobinzile pietei monetare interbancare au scazut pe fondul mentinerii excesului de lichiditate din piata. Rata medie zilnica a dobinzii la depozitele nou constituite a scazut cu 0,43% in ultima saptamina a lunii, trecind sub nivelul de 40%. Fata de luna precedenta, rata medie a dobinzii la depozitele nou constituite a scazut in iunie cu 4%, in timp ce volumul mediu zilnic al tranzactiilor s-a majorat de la 1.852,9 la 2.383,4 miliarde lei. Un alt fapt remarcabil inregistrat in iunie a fost scaderea dobinzilor la credite, pentru prima data in ultimii ani. Astfel, BCR a scazut dobinzile la creditele acordate persoanelor fizice si juridice cu 5%, BRD cu 6%, iar la inceputul acestei luni a anuntat scaderea dobinzilor la credite, cu 2%, si CEC-ul. Leul s-a depreciat cu 1,59% fata de dolar Piata valutara a avut o evolutie relativ calma pe parcursul intregii luni iunie. In general, cererea de valuta a avut un nivel superior celui al ofertei clientilor, ceea ce a determinat aparitia unui deficit valutar de 5,8 milioane dolari in ultima saptamina a lunii. Volumul mediu zilnic al tranzactiilor s-a majorat cu circa 15%. BNR a fost in aceasta perioada vinzator net de valuta. Deprecierea monedei nationale in raport cu dolarul a fost de 1,59% in iunie fata de mai. Scaderea dobinzilor la titlurile de stat reduce apetitul Pe piata primara a titlurilor de stat (adresate exclusiv populatiei) s-a derulat o singura emisiune (cu discount), efectuata prin metoda licitatiei, in valoare totala de 480,8 miliarde lei. Certificatele au scadenta la 3 luni si au fost destinate reinnoirii partiale a titlurilor scadente. Dobinda medie la care au fost adjudecate titlurile a fost de 37%. Ecartul dintre ratele dobinzilor la depozitele nou constituite pe piata monetara interbancara si dobinzile titlurilor de stat s-a incadrat intre 4 si 8 puncte procentuale, in ultima saptamina a lunii iunie. Ratele dobinzilor la certificatele de trezorerie au scazut in luna iunie cu 5,3%, pentru certificatele cu discount. ( G.T. ) Debitare directa cu ABN AMRO ABN AMRO a lansat un nou produs bancar pentru debitare directa - OfficeDirect Romania. Acesta asigura posibilitatea unor plati regulate, intr-o varianta atractiva. Prin OfficeDirect Romania, platile intre doi clienti ABN AMRO vor fi efectuate de catre banca, in numele platitorului. Serviciul poate fi utilizat pentru plati curente fixe sau variabile, chiar daca intervalul intre efectuarea platilor variaza. "OfficeDirect Romania completeaza deja serviciul nostru de plati electronice - OfficeNet Romania, colectarea de lichiditati si alte produse de management al fondurilor. Clientii nostri vor putea beneficia si de cele mai noi solutii financiare, puse la dispozitie de catre ABN AMRO pentru optimizarea alocarii fondurilor", a declarat Robert C. Rekkers, presedintele ABN AMRO Romania. Banca ofera servicii financiare integrate - produse bancare comerciale si de investitii -, pentru companii romanesti si internationale. ( D.E. ) Cum sa va cheltuiti banii Berea: "piinea lichida" cea de toate zilele Berea, ca si toate celelalte bauturi obtinute prin fermentatie, nu ajuta numai la potolirea setei, ci are o serie de alte calitati cu o deosebita importanta pentru organismul uman. Ca produs final al procesului de fermentatie, berea nu este altceva decit o bautura alcoolica nedistilata, cu o compozitie chimica foarte complexa. Astfel, berea contine, printre altele, o mare cantitate de apa (88 - 94a), glucide (maltoza, glucoza), substante proteice, glicerol, acizi, potasiu, calciu, fier, sodiu, vitamine. Pe linga acestea are un continut alcoolic care variaza de la 0,8-1,8a (berea caramel) pina la 6,6a (berea de tip Porter, de exemplu). Berea face parte dintre bauturile cu un continut alcoolic foarte scazut. Spre exemplu, la cosumul unei anumite cantitati de bere de 5,5 grade, concentratia alcoolului in singe (alcoolemia) este cu 20a mai mica fata de consumul unei cantitati echivalente de vin de 11 grade, cu o concentratie de alcool de 0,5 g/kg. Absorbtia alcoolului din bere, la nivelul organismului uman, se face relativ lent, si asta din cauza marii cantitati de apa pe care-o contine. Vifor Versescu, directorul Asociatiei Producatorilor de Bere din Romania, si prof. dr. Vladimir Iuliu Gusic afirma ca "berea este mai putin o bautura alcoolica si mai mult un factor alimentar cu importante insusiri trofice si chiar medicinale", aducind in sprijinul afirmatiei si un vechi proverb german conform caruia berea este "piine lichida" ("Revista Berarilor" apr. 1999). Ca aliment, berea este deosebit de importanta, fiind un produs integral natural, fara aditivi sintetici. Posibilitatea producerii unor tipuri diferite de bere, in functie de anumite afectiuni cronice, ii confera acesteia valoare de aliment-medicament. Astfel, berea hipo sau acalorica, este recomandata persoanelor cu diabet sau care sufera de obezitate, iar berea nealcoolizata este recomandata persoanelor cu diverse tipuri de afectiuni psihice, in curele de dezalcoolizare sau pentru persoanele cu probleme cardiace, cum ar fi hipertensiunea arteriala. Berea nealcoolizata trebuie sa o inlocuiasca obligatoriu pe cea alcoolizata in cazul conducatorilor auto si a participantilor la manifestari publice, cum ar fi meciuri sau concerte. Tipurile de bere cu gust mai pronuntat amarui sint recomandate pentru cresterea poftei de mincare si in cazul hipoaciditatii gastrice. Berea nefiltrata are un bogat continut de vitamine, enzime si drojdie, putind fi consumata de persoanele care doresc un surplus in aceste substante, cu recomandarea de a fi consumata rapid dupa fabricatie. Berea bruna este considerata o bere de desert, care se serveste la sfirsitul mesei datorita gustului sau. Ca produs secundar al berii, drojdia de bere foloseste in terapia constipatiilor cronice. Datorita tuturor acestor "calitati", berea trebuie privita ca un aliat al organismului in lupta acestuia impotriva bolilor, dar asta numai printr-o supraveghere foarte atenta a cantitatii consumate, excesul putind dauna intregului organism. BOGDAN OPREA Sortiment bere Magazin Pret (lei)/ 0,5L, nu include ambalajul Timisoreana - Premium Pils lux Bila 6.900 Carrefour 5.990 Timisoreana - Black Caprice Bila 8.900 Carrefour 7.500 Golden Brau - blonda Bila 7.200 Metro 6.456 Carrefour 6.490 Skol - blonda Bila 7.500 Metro 6.843 Carrefour 7.090 Ciuc - blonda Metro 7.485 Ciuc - bruna Bila 9.500 Metro 8.747 Carrefour 8.190 Silva original pils - blonda Bila 9.500 Metro 8.913 Carrefour 8.390 Silva strong dark beer Bila 9.900 Metro 9.223 Carrefour 8.790 Stella Artois - blonda Bila 13.500 Metro 12.555 Carrefour 12.290 Tuborg - blonda Bila 10.500 Metro 9.699 Carrefour 10.490 Ursus premium - blonda Metro 8.794 Carrefour 7.390 Ursus pils - blonda Metro 6.652 Carrefour 6.690 Ursus black Metro 9.270 Carrefour 8.690 Hopfen Konig - blonda Bila 9.500 Metro 8.794 Carrefour 8.990 Noroc - blonda Metro 5.385 Carrefour 5.390 Heineken - blonda (0,65L) Bila 77.900 Metro 73.768 Carrefour 62.890 Schlossgold - fara alcool Bila 12.900 Metro 11.365 In magazinele alimentare din Piata Salajan, Peste si margarina pastrate la 30 de grade Celsius Mare atentie cind va faceti cumparaturile Pestele comercializat de pescaria "SC Tramon SRL" din Piata Salajan este pastrat la aproximativ 30 de grade Celsius, au descoperit inspectorii Primariei Sectorului 3 si ai Oficiului pentru Protectia Consumatorului in timpul unui control organizat miercuri in zona. Desi controlul a fost anuntat, neregulile constatate in magazinele de pe raza pietei au fost numeroase si felurite. In pescarie, pestele nu numai ca era pastrat intr-o camera "frigorifica" la o temperatura echivalenta cu cea de afara, dar era depozitat si in saci asezati direct pe gresie. In spatele complexului alimentar din centrul pietei, depozitul era transformat intr-o adevarata groapa de gunoi. Mai mult, si pe acoperis erau "depozitate" mormane de deseuri. Vizita la fabrica de piine din piata a fost plina de surprize: in magazie, printre produse se afla si o cusca de ciine, in vestiar erau dosite produse de panificatie, faina folosita la prepararea aluatului nu era cernuta, iar margarina si brinza necesare pentru produsele de patiserie erau acre din cauza faptului ca erau pastrate, ca si pestele, la peste 30 de grade Celsius. Controlul din piata a cuprins si verificarea unui magazin cu haine second-hand, care, in mod normal, ar fi trebuit sa fie inchis. In urma cu o saptamina, magazinul mai fusese o data verificat si, pentru ca hainele nu erau etichetate conform normelor legislative, inspectorii OPC au decis inchiderea lui temporara. Cu toate acestea, ieri, vinzarea era in toi. In aceste conditii, primarul sectorului 3, Eugen Plesca, a decis sa sesizeze Parchetul. Controlul din Piata Salajan s-a soldat cu amenzi in valoare totala de peste 200 de milioane de lei si cu inchiderea temporara a magazinelor. IULIANA ANGHEL Cu casa in spate Daca vrei sa petreci citeva zile in mijlocul naturii, un rucsac iti poate rezolva problema bagajelor. Pe piata exista tot soiul de modele, care mai de care mai sofisticate. Unele sint "dotate" cu compartimente speciale pentru depozitarea termosului, altele sint foarte simple, dar incapatoare. Totusi nu criteriul estetic ar trebui sa va convinga sa va opriti la un anumit model. Alegeti-va mai curind rucsacul in functie de locul unde mergeti. Pentru drumetiile la munte, ideale sint asa-zisele rucsacuri "de camuflaj". "Acestea nu au cadru metalic si tocmai de aceea sint mult mai usoare", spune Gena Frasineanu, sef-serviciu la magazinul Gipo. Pescarii vor fi fericiti cind vor afla ca si ei pot folosi acest tip de rucsac deoarece este destul de spatios pentru "depozitarea" mulinetei si a unditei (bineinteles pe jumatate afara). Desi sint cu citeva zeci de mii mai scumpe decit rucsacurile normale, cele cu cadru metalic au avantajele lor. In primul rind materialul din care sint confectionate este impermeabil, adica nu permite patrunderea apei de ploaie sau a altor lichide. Specialistii il numesc PVC, producatorii "tesatura impregnata". In al doilea rind ofera o stabilitate mult mai mare pe drumurile periculoase de munte. MARINA ENE Inghetata 1) Mister cu ciocolata - 6.000 lei 2) Amicii cherry - 10.000 lei 3) Amiceli capsuni - 10.000 lei 4) Miss Amicii vanilie - 6.000 lei 5) Amicetti tort inghetata - 29.000 lei 6) Amicii cornet - 8.000 lei 7) Amicii vanilie - 6.000 lei 8) Amicii piersici - 24.00 lei Ulei Bunica Florina Com SRL str. Nicolae Pascu 1A 19.500 lei Family Serv SRL Sos. Oltenitei 24.700 lei Supermarket Kartier str. Izvorul Rece nr. 7 22.900 lei Supermarket Dumalex Sos. Giurgiului 26.000 lei Supermarket Sinbad str. Nerva Traian 12 23.900 lei Concediu 2001 Bran - concediu la coasa In aceasta perioada a anului, zona Branului se afla la concurenta cu litoralul si alte statiuni montane cu pretentii. Rucar, Moeciu, Magura, Pestera, Poarta, Fundata, Cheia, Sirnea, Drumul Carului sint doar citeva dintre satele presarate pe Culoarul Rucar-Bran, in bazinul ce se desfasoara intre masivele Bucegi si Piatra Craiului, cautate de turistii romani si straini. Turistii se simt atrasi de aceste locuri, pentru a-si petrece o vacanta mai speciala, hoinarind prin paduri si pe pasuni, incercind sa uite de agitatia oraselor, in catunele linistite din zona. Multi se dau in vint dupa un prinz sau o cina , in foisor. Gospodariile branenilor primesc oaspeti din toate colturile lumii. Multi dintre turisti, desi vin aici pentru odihna, se relaxeaza "jucindu-se" de-a taranii, schimbindu-si costumele elegante cu camasi usoare de in. Ei le cer gazdelor sa-i insoteasca la cositul ierbii, intorsul finului sau taiatul lemnelor. Printre acestia se gasesc adesea diplomati strani, oameni de afaceri sau artisti, care incearca aceste placeri rurale pentru prima oara in viata lor. Turistii care vor sa fie siguri ca vor beneficia de o vacanta la tara "ca la tara" pot apela insa la serviciile Asociatiei Nationale de Turism Rural Ecologic si Cultural (ANTREC), asociatie care are o oferta diversificata. Ei trebuie sa stie ca pensiunile turistice administrate de Antrec se clasifica dupa un sistem similar hotelurilor, doar ca in loc de stele gradul de confort este departajat prin margarete. Pensiunile cu patru margarete, cele mai multe, au garaj si parcare proprie. Dormitoarele sint dotate cu doua paturi si dispun de aer conditionat, sufrageria este dotata cu mobilier adecvat, de calitate superioara, dormitoarele au hol de primire mobilat si decorat traditional, iar bucatariile dispun de cuptor cu microunde, vase si ustensile din inox. La concurenta cu litoralul Incepind cu acest weekend, turistii s-au inghesuit la Bran, astfel ca aceasta statiune face concurenta litoralului. In Bran se practica si un turism de familie pentru ca aici vin in general cei care au copii. Micutii se pot juca in liniste, pot cunoaste si pot invata o multime de lucruri despre o gospodarie taraneasca. Ei pot vedea sau participa la adunatul oualor din cuibar, la mulsul vacilor sau oilor, la cositul si intoarcerea finului sau la prepararea brinzeturilor. 30 de dolari - la patru margarete In anii trecuti, dintre turistii straini cei mai multi au fost francezi, germani si elvetieni, in special diplomati sau oameni cu functii inalte. Preturile, stabilite in functie de gradul de confort, variaza intre 200.000 de lei si 30 de dolari. Cele mai ieftine camere, cu 200.000 de lei pe noapte, sint in pensiuni de doua stele cu baie si grup sanitar la comun. Pentru camerele care costa 350.000 de lei de persoana/noapte, turistii beneficiaza de baie si grup sanitar propriu. Pentru 30 de dolari, doritorii se pot caza la pensiuni de patru stele. Zona este atractiva si pentru ca nu este poluata, in apropiere neexistind nici macar o cale ferata. Din programul turistilor fac parte nu numai plimbarile si drumetiile, in trasuri trase de cai, sau vizitarea unor pesteri vestite din zona, dar si familiarizarea cu notiuni despre gospodarii. Ei sint invitati si in vizite la taranii care detin adevarate colectii artizanale sau la plimbari calare. La ferme, vizitatorii pot "gusta" pe saturate preparate specifice Branului: lapte proaspat, bulz, urda, cas, jindita, pastrama de oaie, miel la protap si alte bunatati. CAMELIA CSIKI Cairo - orasul fara oglinda retrovizoare Daca mi-ar fi spus cineva ca se poate circula cu masina fara sa existe reguli de circulatie, nu as fi crezut. Am vazut-o insa cu ochii mei in capitala Egiptului, Cairo. Si nu este vorba despre faptul ca nu se respecta regulile de circulatie. Pur si simplu nu exista reguli. Cairo este un oras cu aproximativ 16 milioane de locuitori. Mai mult de jumatate din populatia Romaniei. Conform statisticilor, in Cairo se naste un copil la doua secunde. O capitala africana in care ai ce vedea. Aeroportul este situat undeva in afara orasului. Microbuzul in care m-am urcat nu avea aer conditionat. Asa ca am mers cu geamurile si usa deschise. Pina atunci am crezut ca stiu ce inseamna trafic aglomerat. Traficul din Cairo este insa de necrezut: masinile merg bara la bara, cu aproximativ 60 de kilometri pe ora, fara reguli de circulatie. Soferul mi-a explicat (acolo aproape toata lumea intelege limba engleza) ca numai fata autovehiculului este importanta. Sa nu lovesti cu fata pe cineva. Spatele si laturile masinii tale trebuie sa fie ferite de restul participantilor la trafic. Nimeni nu se asigura in oglinzile retrovizoare. Nimeni nu da semnal la schimbarea directiei de mers. Cei din masina scot, pur si simplu, miinile pe geam si arata, la propriu, in ce parte vor sa mearga. Soselele sint insa impecabile, fara gropi. Sosele cu doua-trei benzi pe sens, suspendate. Intre sensurile de circulatie exista borduri inalte sa nu intri in depasire pe sensul celalalt. In scurt timp am intrat in Cairo. Aici dai imediat "piept" cu o serie de mirosuri combinate, de la dulcegele parfumuri orientale, la kebapul care se face pe strada, si pina la pubelele de gunoi. Mi s-a spus ca in oras nu exista canalizare, si totul se deverseaza in Nilul care traverseaza metropola. De aici mirosul. Si fiindca Nilul este foarte murdar, ghidul ne-a spus sa nu mincam sub nici o forma peste din riu. Pentru ca pestii contin paraziti care iti pot ataca ficatul. Egiptenii sint insa imuni la acesti paraziti. Europenii nu. Negocieri la poalele Sfinxului Tinta excursiei au fost, bineinteles, piramidele si Sfinxul. Complexul piramidelor si al Sfinxului se afla in apropierea orasului. Un drum asfaltat te conduce prin desert pina aproape de piramide. Nu le poti insa atinge. Am vazut cele trei celebre piramide de la o distanta de circa doi-trei kilometri. Locul de unde am avut perspectiva asupra lor se afla pe un platou. Un platou de pe care nu lipsesc citeva tarabe cu suveniruri pentru turisti. Sa cumperi suveniruri de la piramide este o adevarata aventura. Totul se negociaza. Nu exista un pret fix. Fie ca vrei o statueta, o bratara, o esarfa tipic arabeasca de pus pe cap, o moneda, un colier sau orice alt obiect, trebuie sa negociezi. Iar negocierea poate incepe de la o suta de lire egiptene, cit doreste vinzatorul sa obtina, si poate ajunge la 10, 20 de lire, pret de cumparare. Cursul de schimb este de 3,80 lire egiptene pentru un dolar american. Scaderea este deci semnificativa. Urcatul pe camila te costa o lira. Plimbarea cu camila depaseste 30 de lire, in functie de cum negociezi. O bratara cu un scarabeu, unul dintre simbolurile Egiptului, o poti negocia pina la cinci lire. Un colier, zece lire. O statueta de circa 15 centimetri inaltime, simbolizind fie sacalul egiptean, fie pe regina Cleopatra sau Tutankamon, costa 15-20 de lire egiptene. Dupa piramide a urmat Sfinxul, care se afla la distanta de ele. Aceleasi suveniruri, de aceasta data la vinzatori ambulanti. Vinzatori care m-au surprins deoarece mi s-au adresat in limba romana. Cunosteau cel putin cifrele din romana, pentru a-i ajuta la negociere. Cit te costa sa vezi piramidele O excursie in Egipt de 12 zile, organizata printr-o agentie de turism, costa in jur de opt sute de dolari. In suma intra vizitarea piramidelor, a Sfinxului, a complexului de la Luxor si o croaziera pe Nil. Pretul include doar masa. Bauturile, fie ele racoritoare, alcoolice sau, pur si simplu, apa, le platesti separat. La fel accesul la piramide sau muzee, aproximativ zece dolari fiecare obiectiv vizitat. LUCIAN PURCAREANU Relaxare de 10.000 de ori la Parcul Acvatic din Tokyo O posibila destinatie de vacanta, pentru cei cu bani, este Tara Soarelui Rasare. Japonezii dau insa un inteles propriu conceptului de relaxare. Sloganul "Veniti sa va relaxati impreuna cu prietenii!", care insoteste fotografia alaturata, ii invita pe turisti la Parcul Acvatic din Tokyo, "locul ideal pentru a scapa de stres si de presiunea specifica marilor orase". Indemnul este urmat zilnic de peste zece mii de turisti dornici de liniste si relaxare. (C.H.) [27][pl.dll?rid=expresro] 