 Cercetatorii britanici au stabilit ca Desteptii traiesc mai mult Persoanele care au un coeficient de inteligenta (CI) mai mare sint si mai longevive, arata un studiu realizat de cercetatori ai Universitatii Aberdeen in baza analizarii unui lot de peste 2.000 de subiecti din Marea Britanie. Concluzia a fost trasa in baza unui test de inteligenta la care au fost supusi 2.792 de elevi in virsta de 11 ani, in 1932, dintre care 2.230 au putut fi urmariti pina la data de 1 ianuarie 1997. Unul dintre autorii studiului, profesorul Lawrence Whalley, a descoperit astfel ca o persoana care are un CI de 85, avea doar 63 la suta sanse sa mai traiasca la data de referinta, comparativ cu o alta persoana cu un coeficient de inteligenta de 115. Influenta CI-ului din copilarie este semnificativ mai redusa la barbati decit la femei, dar acest aspect ar putea fi cauzat de impactul celui de-al doilea razboi mondial asupra ratei mortalitatii masculine, au apreciat cercetatorii, al caror studiu a fost publicat ieri in "British Medical Journal". CONSTANTIN VLAD Batuta cu smaralde, Cea mai scumpa rochie din lume - cumparata de o printesa orientala Cea mai scumpa rochie din lume, cu o valoare estimata la peste doua milioane de dolari, a fost prezentata ieri de modelul american Emma Booth, in cadrul unei parade organizate de Casa Elie Saab, la Londra, transmite Reuters. Publicul monden britanic, reunit in sala Muzeului National de Istorie din Londra, a putut admira extravaganta tinuta, croita din satin crem, pe care au fost brodate zeci de pietre pretioase, smaralde de peste 2.000 de carate in total si diamante de 400 de carate. Lunga pina in pamint si cu un decolteu larg, brodat cu smaralde si tivit cu material-creponat fantezie, rochia, creatie Elie Saab, a fost vedeta incontestabila a prezentarii. Potrivit sursei citate, la parada a participat si o printesa orientala, a carei identitate nu a fost dezvaluita. Aceasta s-a declarat incintata de vestimentatiile prezentate si absolut uimita de "surpriza serii", rochia cu pietre pretioase, pe care s-a si grabit sa o cumpere, platind, fara ezitari, fabulosul pret. DIANA EVANTIA BARCA PRO TV si ciinele lui Pavlov "Estee saptee si un sfeert!". "Estee saptee treizeeci!". "Estee saptee patrusciinci!". De fiecare data o voce din back anunta pe un ton si o linie melodica de "haideti, cucuiezii PRO TV-ului, ca se da potol prin telefon" startul concursului "Bani de buzunar". Imediat dupa strigare, un tiriit hipnotic de telefon se-ntinde pret de vreo 15 secunde. Evident, postului din Pache Protopopescu nu-i sint straine studiile lui Pavlov asupra procesului digestiv al ciinilor. Experimente fiziologice, banuim, aprofundate de cind cu debutul campaniei ham-ham. PRO TV incearca asadar reflexele conditionate ale telespectatorului de tranzitie. Sistemul nervos al acestuia a ajuns sa asocieze clopotelul devenit tiriit de telefon cu milionul de lei in cazul unui raspuns corect. Si dupa cum ciinele lui Pavlov saliveaza, tot asa si PROspectatorului i se umezeste gindul la cistig. "Buna dimineata" in stil PRO este, altminteri, o emisiune de sucit mintile si incrucisat ochii. Un fel de multiplex in audiovizualul romanesc. Un program pe patru paliere, trei textuale si unul audiovideo, de nu stii unde sa te uiti intii. Totul urmeaza un traseu bine stabilit. Benzile, cea rosie (sus) si cea verde (jos), sint suporturi de informatii culturale, de tip magazin, sau promouri. Intre cele doua e un schimb continuu de pase , ceea ce face din "Buna dimineata" un mic Babel mediatic. RADU MEIROSU Prodi a dat note mici guvernului de la Budapesta Ungaria, corigenta la drepturile minoritatilor si libertatea presei Presedintele Comisiei Europene, Romano Prodi, a avertizat joi autoritatile ungare ca problema independentei mass-media si a respectarii drepturilor minoritatilor trebuie sa fie reglementate inainte de intrarea Ungariei in Uniunea Europeana, transmite AFP. Cele doua teme vor figura pe ordinea de zi a negocierilor pentru aderare, a subliniat Romano Prodi, la finalul unei intilniri cu membrii guvernului de la Budapesta. Declaratia survine pe fondul scandalului declansat de faptul ca partidele de opozitie ungare nu sint reprezentate in consiliile administrative ale televiziunii si postului de radio nationale, tratamentul minoritatii tiganilor devenind la rindul sau un subiect foarte sensibil dupa ce Franta a acordat azil politic unui numar de 15 tigani unguri care au sustinut ca sint victime ale persecutiilor in aceasta tara. "Este absolut necesara depunerea de eforturi sustinute in problema minoritatii rromilor, minoritatile trebuind sa fie tratate fara discriminari in viitoarea Europa unificata", a adaugat presedintele Comisiei Europene. Puterea de la Budapesta, acuzata ca pune presei pumnul in gura Partidul premierului ungar Viktor Orban si-a atras critici vehemente propunind o lege care risca, potrivit expertilor, sa constringa la tacere glasul critic al mass-media. Partidul FIDESZ a elaborat o propunere de lege care stipuleaza obligativitatea publicarii de mass-media a dezmintirilor si prevede plata unor amenzi drastice daca articolele sau opiniile publicate atrag obiectii din partea cuiva. "Libertatea presei si libertatea de opinie nu va dau dreptul de a incalca drepturile persoanei, demnitatea umana si buna reputatie", a declarat un deputat FIDESZ care se numara printre initiatorii proiectului de lege. El a adaugat ca "apararea drepturilor personale are prioritate asupra libertatii presei si a celei de gindire". Institutul International al Presei (IPI), cu sediul la Viena, a avertizat Budapesta ca "noua propunere de lege ungara contravine normelor UE" si ca "FIDESZ incearca sa exercite presiuni politice asupra presei scrise si vizuale si a plasat deja radioul si televiziunea sub controlul executivului". LIVIA CIMPOERU CAMELIA MUNTEAN Regele Bulgariei si-a facut partid Simeon al II-lea a lansat Miscarea Nationala Simeon al II-lea Regele Bulgariei, Simeon al II-lea, revenit in tara acum trei zile, si-a anuntat intrarea in viata politica cu doua luni inainte de organizarea, in aceasta tara, de alegeri parlamentare. Partidul sau, numit "Miscarea Nationala Simeon al II-lea", se va prezenta la scrutinul din 17 iunie oferind o lista de personalitati si lideri politici capabili sa scoata Bulgaria din criza, in cel mult 800 de zile. Fostul suveran a recunoscut succesele obtinute de Bulgaria, pina in toamna anului 2000, in politica externa si tendintele pozitive in dezvoltarea economica, tinind sa sublinieze insa ca aceste succese sint umbrite de "suferintele si indignarea crescinda a oamenilor": "Nu este nici moral nici justificabil in punct de vedere politic ca majoritatea oamenilor sa traiasca in mizerie, in timp ce unii politicieni demonstreaza o bunastare inexplicabila". Regele e cu poporul Fostul rege va propune noi solutii economice, noi idei si oameni noi. Miscarea "Simeon al II-lea" este constituita pe trei principii - o schimbare rapida a nivelului de trai, prin realizarea unei economii de piata functionale, in conformitate cu criteriile Uniunii Europene, si prin atragerea de investitii straine, ruperea cu politicianismul si unificarea natiunii bulgare, lichidarea, prin introducerea de reguli si institutii noi, a coruptiei care a devenit dusmanul principal al Bulgariei si principala cauza a saraciei. Noua Miscare nu se va afla in confruntare cu partidele si coalitiile existente, avind ca scop realizarea unui consens national privind reformele si lupta impotriva coruptiei. "Coalitia regala", prima in preferintele electoratului Simeon al II-lea va anunta lista de candidati ai partidului sau dupa ce va efectua un turneu in tara. Majoritatea candidatilor vor fi personalitati de frunte ale vietii stiintifice, economice si culturale. Vor fi invitati si politicieni competenti si nepatati. Miscarea va dispune de mecanisme care vor permite revocarea mandatului de deputat. Un sondaj de opinie arata ca o coalitie condusa de Simeon al II-lea va putea obtine, la urmatoarele alegeri parlamentare, 27,5 la suta din voturi, in timp ce pentru UFD ar vota 20,7 la suta, iar pentru fostii comunisti - 13,5 la suta. PETIO PETKOV (Sofia) In pat cu dusmanul O femeie-ofiter din trupele britanice KFOR s-a lasat sedusa de un ofiter rus de contrainformatii O femeie-ofiter din trupele britanice de mentinere a pacii din Kosovo a fost rechemata in tara dupa ce s-a lasat antrenata intr-o relatie amoroasa cu un spion militar rus, relateaza cotidianul britanic "The Sun". Capitanul Helen Molyneux, in virsta de 31 de ani, facea parte din Royal Signal, o unitate speciala care coordoneaza comunicatiile secrete ale contingentului britanic din cadrul KFOR. Seducatorul spion rus detasat in Kosovo servea, la rindul sau, in cadrul GRU, serviciul de spionaj al armatei ruse. Se banuieste ca tinara Helen Molyneux a fost aleasa in mod deliberat de catre chipesul locotenent-colonel rus, specializat in tehnici de seductie si membru al unui grup de spioni supranumit "Detasamentul Romeo", in cazul barbatilor, sau "Rindunicile", in cazul femeilor. Ministrul britanic al apararii a anuntat declansarea unei anchete pentru elucidarea cazului. In acelasi timp, oficialul britanic a dat asigurari ca aventura amoroasa a tinerei nu prezinta riscuri pentru securitatea fortelor britanice din Kosovo deoarece aceasta nu era implicata direct in procesul de colectare si transmitere a informatiilor secrete. Femeia a incercat sa se apere, asigurind ca, in ciuda pasiunii sale devastatoare, nu a dezvaluit niciodata secrete militare iubitului ei. Pe de alta parte, un expert in securitate al armatei britanice, Chris Dobson, a estimat ca tinara putea risca sa fie santajata, rusii fiind foarte interesati sa afle informatii despre redutabilul sistem digital de comunicatii al armatei britanice. ( L.C. ) Razboiul coloniilor in Orientul Mijlociu SUA cer guvernului Sharon sa puna capat extinderii implantarilor evreiesti Statele Unite au adoptat un ton foarte transant fata de guvernul israelian al premierului Ariel Sharon, cerindu-i sa puna capat spiralei violentelor in teritoriile ocupate, relateaza Reuters. Purtatorul de cuvint al Departamentului de stat american, Richard Boucher, a calificat drept "provocatoare" planurile israelienilor de a implanta noi colonii in teritoriile palestiniene, apreciind ca acest lucru "risca sa pericliteze si mai mult situatia fragila din regiune". Richard Boucher, care condamnase deja recent proiectele de extindere a coloniei israeliene din Ierusalimul de Est, a reiterat avertismentele cu ocazia unui apel de donatie pentru construirea a 780 de noi apartamente pentru coloni in Fisia Gaza, lucru ce a provocat un nou val de proteste de partea palestinienilor. Coloniile evreiesti, in tirul palestinian Pe fondul schimbarii de ton a Washingtonului, spirala ciocnirilor armate israelo-palestiniene se intensifica; palestinienii recurgind tot mai des la bombardarea coloniilor evreiesti, in ciuda represaliilor declansate de armata israeliana. Joi noapte, elicoptere ale armatei israeliene au bombardat patru posturi de securitate de linga tabara de refugiati Jabalya din Fisia Gaza, atacul soldindu-se cu ranirea a cinci palestinieni. Postul de politie din satul palestinian Beit Lahia, de linga granita, a fost distrus aproape in intregime in timpul atacului. Armata israeliana a anuntat ca bombardamentele constituie un raspuns fata de tirurile de obuze trase asupra mai multor sate israeliene. Ieri, cinci obuze au lovit coloniile evreiesti de la Nissani si Morag, din Fisia Gaza. Un tanc israelian a ripostat imediat tragind asupra pozitiilor palestiniene de unde au fost lansate tirurile de mortiera. Colonistii bombardeaza cu scutece folosite Schimbul de replici armate este dublat la nivel local de hartuieli sistematice intre colonii evrei si palestinienii din teritoriile autonome. O familie de palestinieni, invecinata cu enclava de coloni evrei din Sharabati, Cisiordania, a fost nevoita sa-si acopere curtea cu o plasa de sirma pentru a nu fi bombardata de zeci de proiectile, precum sticle sau pietre, aruncate vecinii lor. Ani la rindul, colonii evrei au aruncat cu pietre, oua, vopsea, fructe si scutece folosite peste zidul ce-i desparte de curtea familiei de palestinieni. LIVIA CIMPOERU Portavionul "Varyag" bintuie prin Marea Neagra Cazinoul plutitor n-are voie prin Bosfor Turcia a refuzat sa acorde Chinei permisiunea de a tranzita prin strimtoarea Bosfor, deja supraaglomerata, un gigantic portavion de productie sovietica transformat in cazino, a anuntat ministrul turc al Transporturilor. Decizia autoritatilor de la Ankara, survenita dupa mai multe luni de discutii cotradictorii cu Beijingul, va antrena dupa sine blocarea in apele Marii Negre a imensei nave "Varyag", cu o lungime de 300 de metri, care a fost cumparata la pretul de 20 de milioane de dolari de catre o companie chineza. Potrivit ministrului turc al Transporturilor, Ramazan Mirzaoglu, "Varyag" nu este o nava adevarata, ci o platforma plutitoare, care nu poate fi propulsata de propriile motoare. "Varyag" a fost proiectat in perioada sovietica, facind parte dintr-o noua clasa de portavioane menite sa concureze navele americane in largul oceanelor. Uniunea Sovietica s-a prabusit inainte ca motoarele si cirma sa fie instalate, iar guvernul ucrainean a mostenit un colos de metal cu greutatea de 55 de tone, costisitor si nefolositor in acelasi timp. Portavionul a fost scos de la naftalina de o companie chineza, care intentiona sa il transforme intr-un cazino plutitor. Dupa cuparare, Varyag a fost ancorat timp de un an in largul coastelor bulgare, controlat de remorchere chineze. Ankara a refuzat cererea de trecere motivind ca tranzitarea strimtorii de o nava de un asemenea gabarit pune in pericol navigatia. Expertii au avertizat ca remorcherele pot pierde oricind controlul portavionului, iar acesta se poate izbi de diguri, poduri sau de numeroasele palate si vile ridicate de-a lungul celor 25 de kilometri ale strimtorii. LIVIA CIMPOERU Monstrul de la Bastilia, condamnat pe viata Un criminal in serie francez, care si-a marturisit faptele - violarea si asasinarea a sapte tinere - a fost descris de acuzatie ca fiind "intruparea raului" si a fost condamnat la inchisoare pe viata, dintre care 22 de ani de arest intr-o inchisoare de maxima securitate. Psihiatrii au avertizat ca Guy George este un psihopat imposibil de vindecat de dorinta sa de a ucide si, daca ar fi eliberat, ar continua seria de orori. Crimele au fost comise in perioda 1991-1997, majoritatea atacurilor avind loc in vecinatatea Bastiliei. Magistratii nu au ordonat efectuarea de teste ADN, care au dus la punerea sub acuzare a lui Guy George, decit dupa comiterea celei de-a saptea crime. Un doctor l-a asemanat cu o felina, care prinde si omoara pasari din instinct. ISABELLA ALEXANDRESCU Flash Mori, premier un an si o zi Premierul japonez Yoshiro Mori a anuntat ieri in mod oficial ca a decis sa demisioneze, confirmind astfel zvonurile care circulau in ultimul timp, transmite Reuters. Mult-asteptatul anunt oficial survine la un an si o zi de la instalarea lui Mori in fruntea executivului nipon, pe fondul unei crize economice care ameninta sa destabilizeze situatia interna. Totodata, decizia lui Mori intervine a doua zi dupa decizia Partidului Liberal Democrat (PLD), aflat la putere, de a convoca alegeri la conducerea formatiunii conservatoare, la 24 aprilie. PLD este majoritar in parlament, iar presedintele partidului este numit in mod automat premier. Alegerile reprezinta o ocazie pentru fostul premier Ryutaro Hashimoto de a reveni in fruntea guvernului. ( L.C. ) Bulgaria restringe exporturile de arme Guvernul bulgar a decis, in urma cu o zi, sa interzica exportul de armament in 19 tari, decizie care este in conformitate cu rezolutiile Consiliului de Securitate al ONU si cu deciziile UE si OSCE. Decizia cabinetului de la Sofia priveste vinzarile si livrarile de armament si munitie, mijloace de transport militar si piese de schimb de productie bulgara. De asemenea, se interzice si acordarea de asistenta tehnica si instruirea personalului militar provenit din tarile aflate pe aceasta lista, in special fostele republici iugoslave si statele africane. Aceste tari sint Iugoslavia, Azerbaidjan, Angola, Armenia, Afganistan, Birmania, Bosnia-Hertegovina, Eritreea si Etiopia, Irak, Iran, Yemen, China, Congo, Liberia, Libia, Rwanda, Sierra Leone, Somalia si Sudan. ( I.A. ) Motanul familiei Bush a pus coada pe spinare Un iubit membru al familiei Bush, motanul Ernie, este dat disparut in California de citeva saptamini. Ernie a devenit celebru in timpul campaniei pentru alegerile prezidentiale din Statele Unite, cind George W. Bush a povestit cum l-a adoptat pe motanul vagabond dupa ce ciinele familiei, Spot, l-a facut sa se refugieze intr-un copac din curtea resedintei guvernatorului de Texas. Considerat prea independent si salbatic pentru traiul la Casa Alba, motanul Ernie a fost daruit unui foarte bun prieten al lui George W. Bush, republicanul Brad Freeman. Cotoiul parea sa se fi acomodat cu noul sau camin din Brentwood, statul California, insa de mai bine de trei saptamini a disparut fara urma, familia prezidentiala fiind foarte ingrijorata de soarta lui. ( L.C. ) "Galileo", euro-GPS Guvernele statelor membre ale Uniunii Europene s-au angajat sa aloce 100 de milioane de euro (90 milioane de dolari) pentru dezvoltarea unui nou sistem de navigatie prin satelit, despre care se spera ca va putea rivaliza cu Sistemul de Pozitionare Globala (GPS) creat de Statele Unite. Botezat "Galileo", ambitiosul proiect va costa in total aproximativ 3,25 miliarde de euro (aproximativ 3 miliarde de dolari), si este sprijinit indeosebi de Franta, Italia, Spania si Belgia. Germania, Marea Britanie si Olanda si-au exprimat temerea ca proiectul va avea nevoie de suplimentari bugetare masive, insistind sa se creeze din timp un plafon maximal. ( C.V. ) TELEOBIECTIV Gisca de escorta O gisca salbatica domesticita, devenita, inca de pe vremea cind era bobocel, "animal de casa" al unei familii americane din statul Dakota de Nord, s-a obisnuit sa-si insoteasca stapina, Donna Heley, in scurtele calatorii facute cu masina. Cel putin o data pe zi, Donna isi scoate prietena la plimbare, avind grija sa nu ruleze cu o viteza mai mare de 100 de kilometri pe ora, iar gisca zboara la joasa inaltime, tinindu-se "ca un catel" dupa masina stapinei. Pasarea domesticita a devenit o adevarata vedeta a locurilor, fiind urmarita cu mare interes de localnici sau de soferii de pe autostrada. ( L.C. ) Ghips XXL O femela de elefant de la Gradina Zoologica din Bangkok si-a rupt un picior in timpul unei plimbari si a fost transportata de urgenta la un spital veterinar din Nakhon Prathom unde specialistii, care se confrunta destul de rar cu astfel de cazuri, au incercat tot posibilul pentru a pune uriasul picior in ghips, transmite Reuters. Elefantica Plung Khum a stat cuminte cit i-au fost puse atelele, suportind cu stoicism sa fie "impachetata" in bandaje si ghips, insa specialistii se tem ca osul ar putea sa nu se refaca, caz in care piciorul trebuie amputat, animalul avind nevoie de o proteza speciala. ( D.B. ) Uzbecii au intimpinat sosirea primaverii ca in fiecare an, de la caderea comunismului, organizind traditionale lupte de cocosi. In capitala Taskent luptele au atras un numeros public, care a urmarit cu sufletul la gura "meciurile", in cursul carora stapinii orataniilor isi stropeau cocosii cu apa din gura pentru a-i intarita, astfel ca lupta sa fie cit mai apriga. ( A.R. ) Televitelul Un vitelus de numai 14 zile, botezat Chance (Norocosul), a fost cazat in subsolul casei stapinilor lui, dupa ce acestia au fost avertizati ca puiul nu va supravietui in grajd din cauza hipotermiei. La putin timp dupa ce a vazut lumina zilei in gospodaria unei familii din orasul american Hobart, vitelusul a devenit apatic. La sfatul veterinarului, stapinii l-au "cazat" pe Chance intr-o incapere din subsolul casei. Cea mai mare curiozitate pentru Chance o reprezinta televizorul, pe care il spala cu limba de fiecare data cind este in functiune. ( L.C. ) Salonul inventiilor trasnite Cea de-a 29-a editie anuala a Salonului International de Inventica de la Geneva si-a deschis portile miercuri, oferind vizitatorilor o gama extrem de variata de produse ale unor minti mai mult sau mai putin luminate, care incearca, pe de o parte, sa ne faca tuturor viata mai usoara, si - pe de alta parte - sa capteze interesul marilor industriasi, care le-ar putea introduce creatiile in fabricatia de serie. Multe dintre inventii - cum este racheta de tenis prevazuta cu cleste de ridicat mingile de jos - par inutile sau de-a dreptul ridicole pentru restul lumii, dar nu insa si pentru cei care le-au brevetat. Altele, dimpotriva, au o foarte mare utilitate practica, desi pot trece drept caraghioase. CONSTANTIN VLAD Superunghiera Inventatorul american de origine chineza Hee Un Lee a prezentat "UltraClip", un fel de "superunghiera" capabila sa "prinda" fragmentele de unghii care, altfel, taiate cu foarfecele speciale sau cu unghierele obisnuite, ar sari in toate directiile. Punga-masca de gaze Rusii Marina Bludian si Dimitri Felikson au creat ceea ce la prima vedere pare o simpla punga din plastic, dar fiind si actionind in fapt ca un agent absorbant si filtrant multistrat, mai bun decit o masca de gaze. Originala punga multifunctionala poate servi la protejarea capului si a cailor respiratorii de vaporii gazosi toxici in timpul evacuarii din zone in care s-au produs dezastre. Umbrela cu bentita Un alt rus, Evgheni Sobolev, propune un set de accesorii extrem de simplu, util persoanelor care trebuie sa iasa la cumparaturi pe timp de ploaie. "Trilens", cum se numeste inventia sa, consta intr-o bentita si alte citeva bucati de material elastic, cu care umbrela se poate fixa de cap si de corp, astfel incit miinile purtatorului sa ramina libere. Talpile antitranspiratie Taiwanezul Huey-Cheng Chu a creat un (alt) fel de talpi de incaltaminte cu autoventilatie, care, pe linga combaterea mirosului neplacut al transpiratiei picioarelor, mai este de un real folos pentru imbunatatirea circulatiei sanguine si poate chiar sa inlature ceva din kilogramele in plus ale purtatorului. In imagine, inventatorul taiwanez arata cum talpa cu autoventilatie aspira fumul unei tigari aprinse. NASA lanseaza astazi Odiseea spatiala 2001, aventura martiana Lansarea de catre NASA a sondei "2001 Mars Odyssey", programata a avea loc in cursul zilei de azi, marcheaza reluarea misiunilor catre Planeta Rosie, dupa doua esecuri rasunatoare ale americanilor inregistrate in anul 1999. "Mars Odyssey" se incadreaza intr-un plan ce prevede trimiterea a 20 de sonde care sa permita "intelegerea totala, completa" a planetei Marte, a subliniat directorul programului de explorare martiana al NASA, Scott Hubbard. Calificata drept "etapa esentiala a explorarii planetei Marte", "Mars Odyssey" va fi lansata la ora 17.02 (ora Romaniei; 11.02, ora locala) de la centrul spatial Kennedy, de linga Cape Canaveral, Florida. La capatul unei calatorii de 460 de milioane de kilometri, ea urmeaza a se instala pe orbita martiana in cursul lunii octombrie a.c. Invazie pe Planeta Rosie Acestei sonde ii va urma un val de aparate de explorare amanuntita a Planetei Rosii, conform unui plan revazut ca urmare a disparitiei misiunilor-robot Mars Climate Orbiter si Mars Polar Lander, din 1999, cauzata de "erori umane". NASA si-a intensificat eforturile si, partial, din cauza acerbei "competitii pentru Marte" in care s-au inscris deocamdata Japonia (care a trimis deja o sonda, ce va ajunge insa pe orbita martiana abia in 2003 sau 2004) si Marea Britanie (care va lansa o sonda-robot numita Beagle-2 in 2003). Din punctul de vedere al progresului stiintific, aceasta concurenta nu poate fi decit benefica, intrucit accelereaza ritmul explorarii spatiale. Americanii sint insa increzatori in reusita lor, apreciind ca actuala campanie "este fara egal in istorie". Potrivit planului revizuit al NASA, in urmatorii 20 ani, vor fi trimise catre Marte aproximativ 12 sonde (mai multe sau mai putine, functie de reusita fiecarei misiuni), iar in urmatorii patru ani bugetul anual consacrat Planetei Rosii va fi de 400 de milioane de dolari. In cautare de "pamint" si apa Misiunea "Mars Odyssey" este de a detecta si localiza apa (sub forma lichida sau solida) pe solul sau in subsolul martian. In 2003 debuteaza urmatoarea etapa a programului NASA, in care americanii vor mai trimite pe Marte doua sonde robotizate care sa analizeze rocile martiene. Incepind din 2005, "Mars Reconnaissance" ar trebui sa inceapa sa fotografieze in detaliu suprafata (obiecte cu dimensiuni intre 20 si 30 de centimetri), permitind stabilirea unor repere pentru viitoarele misiuni ce necesita asolizare pe Marte. In 2007, un "laborator stiintific mobil" va fi asezat pe Marte si va fi urmat de un altul care va lansa un balon sau un avion de observatie. Spre 2014 - 2016, in colaborare cu Franta, NASA va incerca sa aduca pe Pamint intre 200 si 500 de grame de sol martian. Trimiterea unui echipaj uman, pe care unii spera sa se poata realiza prin 2020, nu se afla deocamdata pe ordinea de zi. Pe termen mediu, prioritatea cercetatorilor americani este de a determina daca pe Marte exista vreo forma de viata, indiferent cit de rudimentara sau primitiva ar fi ea. Deocamdata insa, obiectivul principal este determinarea cu o certitudine absoluta a prezentei sau absentei pe Marte a apei, lichid vital existentei vietii, asa cum o cunoastem noi pe Terra. Marte, planeta cu vreme nebuna Supranumita "Planeta Rosie" datorita culorii solului sau bogat in oxizi de fier prezenti peste tot, Marte este de doua ori si ceva mai mica decit Pamintul, diametrul ei fiind de doar 6.800 de kilometri. Durata zilei martiene este de 24 de ore si 37 de minute. Temperaturile martiene sint scazute si extrem de fluctuante, putind evolua intr-o singura zi, in aceeasi zona, intre 22 si -73 de grade Celsius. Planeta este adesea strabatuta de vinturi violente (cu viteze de peste 200 de kilometri pe ora), care ridica furtuni de nisip. Atmosfera, de o densitate extrem de scazuta (doar un procent din presiunea atmosferica terestra), este alcatuita din 95,3a dioxid de carbon, 2,7a azot, 1,6a argon si urme vagi de oxigen, monoxid de carbon si vapori de apa. Relieful martian este impartit in cimpii foarte vaste si vulcani stinsi de dimensiuni impresionante - cel mai inalt, Mons Olympus, ajungind pina la 26 de kilometri altitudine, iar diametrul masurind 600 de kilometri. CONSTANTIN VLAD [31][pl.dll?rid=expresro] 