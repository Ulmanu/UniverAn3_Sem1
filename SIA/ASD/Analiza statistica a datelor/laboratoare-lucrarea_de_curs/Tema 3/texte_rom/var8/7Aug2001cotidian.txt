 Litoral 2001 Inca o duminica cu bulina la "Viva Duminica" O pereche de role pentru Miss Popularitate Caravana "Ev.Z." a poposit inca o data pe terasa "Castelului" din Mamaia, de unde s-a transmis in direct emisiunea "Viva Duminica". Aici, timp de patru ore, distractia a fost la mare inaltime: emisiunea "Viva Duminica" a avut prezentatori-surpriza, in persoanele celor doi circotasi, dar si invitati de marca, printre care s-au numarat Valahia, Bere Gratis, Vegas, Anda Adam, El Negro si Rustic. Terasa a fost luata cu asalt de zeci de turisti veniti in vacanta pe litoral care au ales sa petreaca alaturi de circotasi si de "bulinari". Acestia au cintat cu vedetele preferate, au dansat, s-au balacit in apa bazinului de la "Club Castel", intr-un cuvint s-au simtit bine. Ei nu s-au dat in laturi nici de la numeroasele concursuri organizate pe terasa sau in piscina. Cel mai "fierbinte" moment al dupa-amiezii a fost concursul "Miss Viva Duminica", avind ca miza excursia aferenta. Petrecaretii de la "Castel" au desemnat-o si pe "Miss Popularitate", rasplatita de membrii caravanei "Ev.Z". Este vorba despre constanteanca Mioara Peniu (17 ani), care este eleva a Grupului Scolar "I.N. Roman" din Constanta. Ea a fost "impinsa" sa participe la acest concurs de mama ei si de Irina de la New Style. "Sint foarte fericita ca am obtinut acest titlu, inseamna enorm pentru viitorul meu ca manechin, chiar daca doresc sa urmez facultatea de marketing", ne-a marturisit Mioara, "Miss Popularitate". Ea a fost premiata de "bulinari" cu o pereche de role de la Gipo Pescar si obiecte promotionale purtind marca "Evenimentul zilei". IULIANA ANGHEL "House Gauloise Hit Parade" a blocat circulatia in toate statiunile "Bulinarii", catarati pe masina, s-au intrecut in claxonat si fluierat Circulatia rutiera din statiunile de la mare a fost, la sfirsitul saptaminii trecute, blocata de caravana "House Gauloise Hit Parade", care a transformat litoralul in "mica Germanie". Tineri vopsiti in toate culorile au defilat in sunetele dezlantuite ale zecilor de boxe amplasate in camioanele de mare tonaj din cortegiul galagios. Turneul a fost aprobat de autoritatile de pe litoral, cadrele Politiei Rutiere Constanta asigurind fluenta traficului si deschiderea coloanei. Parada house a inceput in statiunea Olimp, multimea adunindu-se in fata discotecii "Space". Soseaua s-a umplut imediat de sute de tineri cu fluiere si, in haosul general al muzicii revarsate din miile de wati, caravana "House Gauloise Hit Parade" a demarat spre Neptun. "Sint surprins ce bine se distreaza romanii. Pot spune ca suvoiul de oameni cu parul viu colorat si zgomotul asurzitor al fluierelor ma fac sa ma simt in Germania, la petrecerea grandioasa care a tinut acolo trei zile. Admir autoritatile care, iata, reusesc sa descongestioneze celalalt fir de circulatie pentru a nu escalada totul in altercatii de proportii", a declarat Adrian Negrescu, redactor-sef al unui post de radio din Iasi, aflat la odihna pe litoral. In convoiul multicolor, masina "bulinarilor", vopsita intens in culorile distractiei, facea galagia cea mai mare. Fetele noastre imparteau copiilor si tinerilor care dansau baloane multicolore, tricouri si alte materiale promotionale. Zgomotul claxoanelor masinii "Evenimentului zilei" era acoperit de goarnele cu aer comprimat care s-au aflat in dotarea ziaristilor catarati pe autoturismul ARO. Parada house a colindat mai bine de trei ore toate statiunile, dupa care tinerii vopsiti au continuat distractia in discotecile de pe plaja. CATALIN AVRAM Class umple discotecile Fluierele au rasunat indelung ieri seara in Discoteca Mondy, din Jupiter. Spre miezul noptii, zeci de masini simandicoase au parcat in fata localului, in timp ce intrarea a fost asaltata de sute de tineri, amatori de muzica house si admiratori ai celor de la Class. "Uite-i, au venit!", striga cineva, in timp ce simpatica blondina Mihaela isi parca masina linga suratele ei, aranjate in fata discotecii, ca la Salonul auto. Pentru prima data o vedem pe Mihaela "singura", adica neinsotita de Piti, un catelus pitic, practic un bulgare de puf, de care este absolut nedespartita. "La fiecare sfirsit de saptamina cintam pe litoral. Au fost numai locatii excelente si ne simtim minunat. Cel mai bine a fost la Costinesti, in Ring. E superb sa vezi mii de tineri distrindu-se atit de bine", spune Mihaela. In discoteca, multimea fremata. Apa curge pe pereti si pe fetele dansatorilor, boxele bubuie, iar timpanele vibreaza amenintator. DIANA EVANTIA BARCA "Rusticele" au facut o gafa de 1.000 de dolari Cele trei fete iubitoare de folclor de la Rustic au fost invitate, impreuna cu formatia Ro-mania, la emisiunea "Totul va fi bine" (Antena 1). Dupa ce au aratat cu totii ce pot - cintind cu spor - si au raspuns la intrebarile spectatorilor de pe terasa discotecii Paparazzi, Loredana, bruneta tepoasa, a facut o gluma si l-a impins in piscina pe Mita de la HI-Q. De ce nu, doar si baietii de la Ro-mania facusera baie imbracati. Singura diferenta este ca Mihai nu isi scosese inca lavaliera si emitatorul, echipament in valoare de aproximativ 1.000 de dolari. Si cum inainte de intrarea in emisie trupele semneaza un contract prin care se angajeaza, printre altele, ca nu se arunca in apa cu aparatura, formatia Rustic, din cauza gafei Loredanei, este buna de plata. OTILIA MIHAILOV Comert cu poante Vinzatorii ambulanti si alti mici intreprinzatori de pe litoral se intrec in acest an mai abitir ca niciodata in a gasi "sloganuri publicitare" care sa aiba "cirlig" la clienti Au iesit din top, surprinzator, "pozarii" de pe plaja, care in alti ani s-au dovedit a fi cei mai inventivi Ramine bine cotat refrenul "vesnic tinar" al vinzatorilor de porumb fiert: "Arde, frige si n-are gura sa strige!" In Costinesti, tinerii graficieni care fac portrete pe loc s-au inspirat din reclama la liniile erotice: unul dintre acestia, care promite ca-ti face portretul in zece minute, ofera "Primele cinci secunde gratuite" In Olimp, un mucalit care ofera spre vinzare siraguri de scoici si alte "lucrari de arta" din melcisori, isi lauda marfa sustinind ca vinde "coliere frumoase pentru fete urite" Pe linga plaja de "la Steaguri" din Neptun, un vinzator de tigari cu alura de mexican batrin respecta legislatia romaneasca si europeana in domeniul tutunului, in pofida aerului sau cam suspect, reclama sa la "cuiele de cosgiuc" pe care le vinde fiind insotita si de avertismentul regulamentar: "Medicamente pentru plamini! Interzis minorilor!" Exemplele pot continua, dar concluzia ramine aceeasi: gaselnitele in materie de reclama ale micului intreprinzator intrec de multe ori ca ingeniozitate sloganele publicitare pentru care marile companii de profil incaseaza bani grei. ( ALF ) Nebunii la Melody Timp de cinci saptamini, in fiecare weekend, Ciuc Premium a tinut sus pinzele petrecerii cu Ibiza Summer Groove. Citiva dintre cei mai tari DJ ai momentului, adunati de pe toate meleagurile, au facut sa se cutremure plaja Melody din Mamaia. Dupa ora 22.00, petrecerea a fost purtata de vint in Club OXXO. Dupa DJ Taylor&Flow, veniti din Viena, saptamina trecuta, urmeaza punctul culminant. Vineri, trena chefului va fi purtata de DJ Santos, un specialist al muzicii house care nu mai are nevoie de nici o prezentare. ( M. I. ) Caravana impotriva manelelor O echipa numeroasa, formata din aproximativ 20 de trubaduri, adunati din toate judetele Moldovei, a format o trupa ad-hoc si cinta in toate locurile aglomerate. Cintaretii, care au dorit un anonimat relativ, refuzind fotografierea, creeaza prin cintece de moda veche, interpretate la chitara rece si muzicute, o atmosfera destinsa. "Dorim sa-i reinvatam pe romani sa se distreze, cum faceau pe timpuri. Este pacat ca multi dintre noi au uitat cintecele din jurul focului de tabara care faceau deliciul concediilor. Acum, se multumesc cu manele date la maximum si inghesuiala din discoteci. Dorim sa le reamintim "Trec tiganii, trec" sau "Asa beu oamenii buni" si focul de tabara. Cred ca s-au saturat de amestecatura oriental-greco-tiganeasca", a declarat Florin Avasiloaie din Piatra-Neamt. "Caravana impotriva manelelor", cum ei insisi au intitulat actiunea inceputa ieri in Olimp, se desfasoara la toate receptiile hotelurilor, pe plaja, iar seara, in fiecare statiune fac foc de tabara. Tinerii artisti, unii studenti la Conservatorul Iasi, altii la Liceul de Arta din Suceava, doresc sa sensibilizeze populatia in ceea ce priveste muzica autentica si eliminarea imposturii culturale. CATALIN AVRAM Razboiul audientelor Ispitele isi fac treaba Pentru inca o saptamina, "Vara ispitelor" e mai cu mot in topul audientelor. Bineinteles, cota maxima a fost atinsa simbata, finala stringind 9,10 procente, spre deosebire de cele 8,50 procente de acum doua saptamini. Pe locul 2 in lupta pentru audienta se afla tot "Vara ispitelor", cea de duminica, cu 8,90%. Acum doua duminici, aceeasi emisiune inregistrase un procent mai scazut, 6,70%. "Bravo, Bravissimo" (TVR) si Dan Bittman sufla in continuare in ceafa PRO TV-ului, ocupind pozitia a 3-a cu 5,60%. Locul patru este ocupat de Florin Calinescu cu a sa in reluare - "Vineri seara ne distram cu..." -, (5,20%). In sfirsit, "Vara ispitelor", editia de vineri, a inregistrat o audienta de 5,10%. Film "Harley si Marlboro", de la ora 20, de pe PRO TV, a inregistrat saptamina trecuta cea mai mare audienta, 11,7% (02/08/01) Stiri "Observator", jurnalul de stiri de pe Antena 1, a fost cel mai urmarit grupaj informativ de saptamina trecuta, avind o audienta de 12,4% (30/07/01) Monitorizare AGB Data Research 10 minute de "Cerb" pe zi De luni pina vineri, de la ora 19.50, pe Romania 1, Geanina Corondan va prezenta in stilu-i caracteristic "Nopti albe la Biserica Neagra" - o istorie neconventionala a Festivalului International "Cerbul de Aur". Emisiunea dureaza 10 minute, se difuzeaza inainte de Jurnal si este preluata in direct de Canalul Romania International. Vor putea fi vazute in premiera, dupa mai bine de 30 de ani, imagini de la deschiderea primei editii a festivalului, secvente din recitalurile vedetelor internationale invitate (festivalul era considerat "singurul din Est ca-n Vest"!), precum si concurentii romani din fiecare an. OTILIA MIHAILOV La "Bravo Bravissimo", "Neata" ia tot Duminica, la emisiunea lui Dan Bittman a cistigat un alt membru al grupului umoristic "'Neata". Cosmin Natanticu a reluat sirul victoriilor pe care il abandonase colegul sau, Marius Coanda, cistigator la cinci editii. Natanticu, care si-a facut aparitia in uniforma de puscarias, a cistigat toate sectiunile concursului (teatru, muzica, dans etc.) si a luat toti banii. El l-a folosit, pe scena, ca partener de detentie, pe cel de-al treilea membru al grupului "Neata", care s-ar putea sa apara si el, curind, in calitate de protagonist al concursului. ( M.I. ) Mitica TV Dupa o vacanta nu mai lunga decit o repriza de blat, au reinceput si show-rile TV de fotbal. Schimbari, nu prea. Eventual, poate noua recuzita de compensat lipsa aerului conditionat: un geam deschis pentru aerisire, zgomot de fond, muste TV si tintaru' de serviciu. Insectele, invidioase rau. Dar nu pe "ascensiunea" mercurului din termometre, ci mai degraba pe invitatii din platou. Care invitati, la vremuri noi, tot ei. Aceleasi figuri, metehne idem. Bunaoara, modul de adresare. Oamenii, ca fratii. Vorbesc intre ei ca la circiuma lu' "nea Mitica". "Nea" pe toata linia: "nea Ovidiu", "nea Gigi", "nea Viorel", "nea Cornel", "nea Vasile" etc., etc.. Nu tu respect fata de organizator, fata de moderator, dar mai ales fata de telespectator. Te si intrebi, cum de nu inteleg celebrii nostri fara voie ca dincolo de reflectoare sau camere de luat vederi stau mii de perechi de ochi. Poate ca nu le pasa si gata! Pai cum sa le pese cind, insusi "nea Mitica", zis si Corleone, isi regleaza, in direct si la miez de noapte, conturile cu ziaristii. "Derbedeii din presa", asa cum ii numeste el. Aproape ca n-a fost emisiune in care mai-marele peste fotbalul romanesc sa nu improaste noroi pe ecranul televizorului. "Pai voi cum scrieti de mine", este replica sa TV. Care va sa zica, ziaristii ar trebui sa scrie despre ei insisi. Sau despre cine vrea Mitica Dragomir. Ehee, ar putea spune un confrate PRM al primului fotbalist al tarii, ce-ar mai trebui desfiintata presa asta...Sau, daca nu, macar imblinzita. Dupa modelul enuntat de insusi seful LPF, tot la TV: "Sa scrie, dom'le, de mine, un Vadim Tudor, un Adrian Paunescu, da' nu voooi...!". Noi care, sinceri sa fim, ne-am cam lamurit de mult ce vrea Mitica Dragomir de la presa: sa nu scrie de rau ca in rest are el grija de toate. Interesant e ca boala nu l-a lovit doar pe Mitica Dragomir. Destui dintre cei care se autoin tituleaza "sefi de club" sint contaminati cu virusul-antiziarist. "Ziarul dvs. m-a desfiintat", spunea duminica noaptea unul dintre ei. "Scrieti numai inventii", vocifera un altul, mai grasan, cu ceva timp in urma. Ai putea trage concluzia ca singura problema pe care oamenii acestia o au de rezolvat este cea cu presa. In rest, le-au rezolvat pe toate. In general, cam toti au ceva de reprosat. Ca au, nu-i bai. Ca vin la televizor sa-si verse veninul, asta nu mai este in regula. Nici fata de telespectatori, nici fata de cititori. Si unii si altii asteapta altceva de la "vedetele" TV ale fotbalului romanesc. De ce? Pentru simplul motiv ca oamenii nu se uita nici la "Mitica TV", nici la "Dragomir TV", nici la "Corleone TV" LAURENTIU CIOCAZEANU La Braila, Odiseea 2001 a luat sfirsit Dupa un periplu de doua luni prin porturi din Franta, Spania, Maroc, Algeria, Italia, Croatia, Muntenegru, Albania si Grecia, Odiseea 2001 a luat sfirsit, ieri, la Braila. Manifestatia a fost cel mai important program al Teatrului Bulandra pe anul acesta. Regia spectacolului a fost semnata de Catalina Buzoianu, decorurile i-au apartinut lui Horatiu Malaele, iar in distributie au aparut, alaturi de nume de renume ale teatrului romnesc, si citiva studenti. Ultima reprezentatie a facut parte dintr-o serie de evenimente organizate de Teatrul "Maria Filotti", din Braila, cu sprijinul primariei locale, reunite sub titlul "Dunarea - brat al Mediteranei". ( M.I. ) Brenciu nocturn Antena 1 s-a pus serios pe schimbari. Dupa ce, in urma cu citeva saptamini, a fost angajat pe post de prezentator de stiri de dimineata, Flaviu Crisan nu este deloc multumit de pozitia sa acolo. Nu-i vorba, ca nici el nu este foarte iubit. Surse din Antena ne-au spus ca tot timpul aduce vorba despre "ce bine era la Pro tv", "ce profesionisti erau acolo" si alte amabilitati. Nu se poate acomoda sub nici o forma, fapt ce nu a scapat sefilor, care ii cauta alta ocupatie... O tinara cu studii pe-afara se tot invirte prin televiziunea sus-amintita, avind sanse mari sa-i sufle postul nemultumitului Flaviu. El deja se pregateste sufleteste, lucrind de zor la un proiect de emisiune, foarte asemanatoare cu cea de dimineata de la Pro Tv. Si lui Horia Brenciu i se pregateste ceva. Colegii lui spun ca din toamna nu se va mai trezi cu noaptea-n cap, urmind sa prezinte o emisiune nocturna… L-am sunat sa-i cerem amanunte, dar ne-a spus: "Conduc cu 120 km/ora si nu pot vorbi". Numai Dalia va fi ferice, deoarece va scapa de Brenciu si de fitele lui. Biata fata ar fi chinuita rau de colegul ei care se crede de fapt "seful" ei, pentru ca tipa la ea constant, o jigneste si o ridica de pe scaunul de la machiaj ori de cite ori are el chef. Daca a venit Brenciu, toata lumea trebuie sa stea drepti! MONICA STANI S-au afisat listele cu casele nationalizate care vor fi retrocedate Pelerinajul revendicatorilor la Primaria Capitalei Primaria Capitalei a fost luata ieri cu asalt de sute de romani dornici sa afle daca se regasesc pe listele revendicatorilor de case nationalizate. Asa cum s-a anuntat, in urma dispozitiei date de primarul general Traian Basescu, la parterul primariei municipale au fost afisate, ieri, dupa ora 12.00, listele celor peste 10.000 de revendicari de imobile sau terenuri nationalizate care au fost primite pina in prezent de municipalitate. Inca de la primele ore ale diminetii, sute de persoane au venit la sediul primarie sa afle daca dosarele lor au ajuns la reprezentantii municipalitatii. Multi au fost nevoti sa astepte ore in sir aparitia listelor, care au fost expuse treptat, pe sectoare. Dupa-amiaza, listele erau aproape complete: mai mult de 80 la suta din dosarele revendicatorilor au fost inscrise in peste o suta de tabele. Spre seara, cautarea pe liste era in toi. Inghesuiala din holul primariei s-a prelungit pina tirziu. "Am venit sa vad daca sint si eu pe lista. Si m-am regasit, fapt care mai imi da o speranta. Poate ca dupa zeci de ani de asteptare imi recuperez dreptul", ne-a marturisit un bucurestean intre doua virste, Tiberiu Valeriu. In aceeasi situatie se aflau majoritatea celor care s-au inghesuit ieri pe holul primariei: dorinta lor cea mai aprinsa era ca aceste liste sa nu fie o alta amagire pentru ca nu mai au multa putere de lupta. "Acum parca am totusi mai multa speranta. Avocatii au luat prea mult si tot n-au rezolvat nimic, iar eu m-am saturat sa tot dau bani, ani de-a rindul", ne-a spus Gheorghe Atanasiu. Nu toti au avut insa acelasi noroc. "De opt ani ne tot zbatem sa luam inapoi casa parintilor. Fara nici un succes. Stiam ca dosarul a ajuns in faza de executoriu judecatoresc, dar se pare ca s-a oprit aici, pentru ca nu ne regasim pe liste. Deci, notificarea dosarului nostru nu a ajuns la primarie. Dar nu ne pierdem speranta", ne-a declarat si Maria Popescu. Interesant este faptul ca afisarea "listelor lui Basescu" a atras spre primarie nu numai revendicatori, ci si bucuresteni care locuiesc in case nationalizate. Reprezentantii Primariei Capitalei anunta ca se vor afisa, treptat, listele cu notificarile ulterioare care vor ajunge de la notari la municipalitate. IULIANA ANGHEL Bila alba/Bila neagra Tenismanul Andrei Pavel Tenismanul roman Andrei Pavel, component de baza a echipei noastre de Cupa Davis, reinnoada traditia deschisa, in anii ‘60-'70, de cuplul Tiriac-Nastase. Pavel a cistigat turneul de la Montreal, din cadrul circuitului Masters Series, invingindu-l in finala pe australianul Peter Rafter, nimeni altul decit finalistul ultimei editii de la Wimbledon. Afectat de infringere, Rafter, unul dintre cei mai valorosi jucatori ai momentului, si-a anuntat retragerea. De la Ilie Nastase incoace, este pentru prima data cind un tenisman roman cistiga un turneu de o asemenea anvergura. Victoria i-a adus lui Pavel un cec de 400.000 de dolari si l-a propulsat printre cei mai buni 20 de jucatori din lume. Ioan Rus, prefect de Alba Prefectul de Alba, Ioan Rus, a emis o dispozitie potrivit careia retrocedarile de terenuri, in baza Legii Lupu, ar urma sa se efectueze in functie de numarul de credinciosi ai fiecarui cult. Decizia este respinsa vehement de catre Biserica Greco-Catolica, ai carei conducatori afirma ca vor refuza sa inainteze listele cu credinciosi solicitate de prefect. Dincolo de absurdul ideii de a lega dreptul de proprietate nu de actele doveditoare, ci de numarul membrilor unei organizatii, dispozitia prefectului risca sa aduca un nou element de tensiune intre Biserica Greco-Catolica si cea Ortodoxa, aceasta din urma profilindu-se drept marele cistigator al retrocedarilor. Atitudinea prefectului de Alba pune sub semnul intrebarii sinceritatea declaratiilor liderilor PSD privind respectarea dreptului de proprietate. In comuna Voluntari, judetul Ilfov Spinzurat inviat Un barbat din comuna ilfoveana Voluntari a revenit la viata dupa ce si-a pus streangul de git. Crezut mort initial de catre rude, Gheorghe Ioan, 55 de ani, si-a revenit la scurt timp dupa ce politia locala a fost anuntata despre "moartea" lui Gheorghe. Cind legistii au fost anuntati sa vina sa ridice "cadavrul", "mortul" a inviat Intimplarea avut loc duminica dupa-amiaza. In jurul orei 12.00, Gheorghe Ioan a fost gasit spinzurat intr-una dintre incaperile casei. Trupul barbatului atirna inert, cu gitul strangulat de o sfoara agatata de grinda. Speriata de imaginea pe care o avea in fata ochilor, femeia a strigat disperata la fiul ei. Baiatul a taiat sfoara si, impreuna cu mama sa, l-a dat jos pe sinucigas. Acesta nu mai respira, avea fata vinata si parea mort de-a binelea. Apoi, femeia a inceput sa plinga. Strigatele ei au fost auzite si de vecini, care s-au grabit sa vina in curtea casei situate pe strada Caporal Musat, la nr. 26. Cei mai multi l-au crezut mort pe Gheorghe. A fost sesizata Politia. Au fost anuntati si medicii legisti sa vina sa ridice cadavrul. Cu toate acestea, la scurt timp barbatul a revenit la viata. Buimaciti, cei strinsi in jurul "mortului" au chemat Salvarea. Personalul de pe ambulanta a observat ca Gheorghe are puls si l-a transportat la Spitalul "Sf. Pantelimon". De acolo, Gheorghe Ioan a fost transferat la Spitalul de Urgenta "Prof. Dr. Dimitrie Bagdasar" cu politraumatism, coliziune traumatica cervicala si coliziune cerebrala. Starea barbatului s-a mai ameliorat, dar este inca in stare grava internat la Sectia "Reanimare" a spitalului. Dupa ce au auzit de aceasta intimplare, o buna parte dintre localnicii din Voluntari sint convinsi ca in comuna lor s-a intimplat o minune. "N-a vrut Dumnezeu sa il lase sa se duca in iad, pacatosul de el", a oftat o batrina auzind de intimplare. PETRISOR CANA Pe scurt Un spaniol si un arab, in calea dezastrelor Comisia de Aparare impotriva Dezastrelor constituita la nivelul comunei sucevene Ostra numara 14 membri, intre care se afla un arab si un spaniol. Petele de culoare sint spaniolul Jaume Caus Soler si arabul Lamouche Habib. Cei doi sint singurii investitori straini din Ostra. Spaniolul patroneaza un gater la care au fost angajati aproximativ 100 de oameni, in timp ce arabul detine o instalatie similara la care lucreaza zeci de localnici. ( T.A. ) Furturi de milioane la un centru de plasament Conducerea Centrului de Plasament "Radu Negru", din Galati, a fost destituita, impotriva ei fiind depuse si plingeri penale la Parchet, pentru comiterea unor abuzuri si fraude care au provocat un prejudiciu de peste 71 de milioane de lei. Sefului Centrului "Radu Negru", Adrian Nitan, i-au fost imputate peste 56 de milioane de lei, impotriva lui fiind luata masura suspendarii din functie si sesizarea Parchetului de pe linga Judecatoria Galati in legatura cu comiterea infractiunii de abuz in serviciu contra intereselor publice. ( A.C.D. ) Gaura la Spitalul Judetean Suceava Contul Spitalului Judetean Suceava s-a subtiat cu aproape un miliard de lei dupa ce societatea de utilitati ACET a luat suma respectiva pentru penalitati de intirziere la plata serviciilor furnizate in perioada 97-'98. Directorul principalei unitati spitalicesti din judetul Suceava, doctor Sorin Hincu, spune ca ACET are o atitudine dusmanoasa intrucit, dintre toti datornicii, doar spitalul a fost pus intr-o asemenea situatie. Directorul Sorin Hincu mai spune ca retragerea din cont a celor 940 de milioane de lei a facut ca spitalul sa nu poata achita la timp datoriile catre diversi furnizori. ( T.A. ) Fotbalistul Apachitei se cere la poligraf Fotbalistul iesean Vasile Apachitei, acuzat de viol, le-a cerut ieri procurorilor sa fie supus unui test la detectorul de minciuni. El sustine in continuare ca este nevinovat si ca fata cu care a intretinut raporturi sexuale anale nu a fost agresata, ci a facut-o de bunavoie. Reamintim ca fotbalistul de la SC Politehnica Iasi este acuzat ca a agresat sexual o studenta ucraineana de la Facultatea de Medicina Iasi. Procurorii il acuza pe fotbalistul iesean ca a supus studenta la perversiuni anale pe holul Teatrului Luceafarul din Iasi. Violul a fost reclamat dupa doua zile de familia victimei, iar Vasile Apachitei s-a sustras urmaririi penale aproape o luna. ( C.D. ) Inlesniri pentru datornicii CNAS Firmele datoare la fondul asigurarilor sociale de sanatate isi pot plati esalonat atit contributiile, ca si majorarile de intirziere, se arata in Ordinul 332/2001 al presedintelui Casei Nationale de Asigurari de Sanatate. Esalonarile se pot acorda pe o perioada de maximum cinci ani, care poate incepe cu un termen de gratie de pina la sase luni, in timp ce aminarile vor fi acordate pentru cel mult sase luni. Inlesnirile se acorda in baza a sase criterii. Inlesnirile se pot acorda pentru sumele neachitate la termenele de plata, iar debitorii care vor sa solicite inlesniri trebuie sa depuna cereri motivate insotite de documente justificative la casele de asigurari de sanatate in a caror evidenta se afla. ( T.D. ) Patru persoane au murit trasnite sub un brad Patru persoane din judetul Neamt au murit trasnite, ieri, iar o fata de 13 ani a suferit arsuri, dupa ce s-au adapostit sub un brad pentru a se apara de ploaie, transmite Mediafax. Sotii Mihai (32 de ani) si Lacramioara Caraza (28 de ani), impreuna cu sotii Neculai (33 de ani) si Mariana Mutu (29 de ani), din comuna nemteana Farcasa, plecasera de dimineata, la cules de zmeura. Aflati pe islazul Plopesti, cei patru s-au adapostit sub un brad cind a inceput furtuna. Impreuna cu ei, sub acelasi brad, s-a adapostit si Lacramioara Furtuna (13 ani), singura care a scapat cu viata dupa ce au fost loviti de trasnet. Fata a fost salvata de mama ei, care, in momentul producerii descarcarii electrice, se indrepta spre acelasi brad. Femeia a sapat o groapa, unde a introdus-o pe fata si a acoperit-o cu pamint. Lacramioara Furtuna este internata, in prezent, in Spitalul Judetean Neamt. In aceeasi zi, pe islazul Bitca, apartinind aceleiasi comune, 70 de oi au murit lovite de trasnet. ( D.B.T ) Cei mai buni elevi ai Colegiului National de Informatica "Tudor Vianu", in vacanta la Paris Pentru rezultatele deosebite pe care le-au avut in anul scolar recent incheiat, Grupul de distributie Carrefour, Compania Microsoft si Grupul McCann-Erickson ofera celor mai buni elevi ai Colegiului National de Informatica "Tudor Vianu" din Bucuresti o excursie la Paris. Astfel, 23 de elevi din clasa a X-a si doi absolventi ai Colegiului se afla, pentru 12 zile, in Franta. Transportul a fost asigurat de Ministerul Transportului, prin SNCFR. Pe durata sederii la Paris, copiii vor cunoaste cele mai interesante si atractive aspecte ale vietii culturale si turistice franceze, prin programele care le-au fost special pregatite. Vizitarea Notre Dame, a Panteonului sau a Centrului Pompidou, a Turnului Eiffel sau Sacre Coeur, o zi de distractie la Disneyland, urmata de o plimbare pe Sena, sint doar citeva dintre surprizele care ii asteapta. Ion Cristinoiu, internat de urgenta cu hemoragie digestiva Duminica seara, la Amara, a avut loc Gala Laureatilor celei de a 34-a editii a festivalului de muzica usoara "Trofeul Tineretii". Toti membrii trupelor prezente, Double D, Blondy si Voltaj, s-au aratat incintati de felul in care au fost primiti de public, in schimb au fost foarte dezamagiti de instalatia de sunet a celor de la Migas Real Compact. "Sunetul a fost foarte slab. Ne-am invatat minte, data viitoare vom veni cu propriul nostru sunetist", ne-au declarat cei de la Double D. "Nu stim ce s-a intimplat cu sunetul. Spre final a cazut de tot. Norocul nostru a fost ca am avut un public minunat, care ne-a sustinut", au spus si cei de la Voltaj. Un alt incident neplacut a venit sa tulbure "Trofeul Tineretii" Amara. Ion Cristinoiu, presedintele juriului, a fost dus de urgenta la Spitalul de Urgenta din Bucuresti, in noaptea de simbata spre duminica, fiind internat cu hemoragie digestiva. ALIN RADU Un iesean a cazut 30 de metri de pe o creasta din Muntii Fagaras El a sunat la politie de pe telefonul mobil si a fost recuperat, ieri, cu elicopterul SMURD de la Tirgu-Mures Un tinar s-a accidentat duminica pe creasta Fagarasului, in aceeasi zi in care un bucurestean a cazut pe stinci, incercind sa prinda un rucsac. Ionut Sava, 22 de ani, din Iasi, a cazut de pe creasta aproximativ 30 de metri. Operatiunea de salvare a durat toata noaptea. Grupul din care facea parte tinarul iesean se deplasa pe creasta Fagarasului si ajunsese pe versantul sudic al virfului Negoiu, in zona numita Custura Saratii. In acest segment, creasta este foarte ingusta, iar la ora producerii accidentului ploua. Ionut Sava a alunecat si a cazut 30 de metri, rupindu-si gamba piciorului drept. Pina cind tovarasii sai au ajuns in locul in care se afla, Ionut sunase deja de pe telefonul mobil la politie. Pentru ca se afla pe versantul sudic al Fagarasilor, apelul sau a fost receptionat de Politia Judetului Vilcea, care a sesizat Serviciul Salvamont din Sibiu. Patrula de pe creasta a reusit sa ajunga la Ionut Sava, la miezul noptii, in mai putin de sase ore de la accident. Pentru ca distanta era prea mare, salvamontistii de la Sibiu i-au cerut ajutorul doctorului Raed Arafat de la Tirgu-Mures, care a ajuns ieri dimineata cu un elicopter SMURD pe creasta, de unde l-a transportat pe accidentat la Tirgu-Mures. FELIX DAMIAN Editia de Transilvania Criza de rosii in judetul Mures Directorul general Liviu Timar, de la Directia Agricola Mures, ne-a declarat ieri ca mana a distrus aproape in totalitate recolta de rosii din judetul Mures. "Nu mai exista rosii decit pentru aproximativ o saptamina, asa ca nu o sa avem cu ce ne face bulionul", a declarat Liviu Timar. In aceste conditii, rosiile au ajuns o delicatesa pentru oamenii cu venituri modeste. De mentionat ca, daca in Cluj un kilogram de rosii costa 8.000 de lei, iar in Craiova 3.500, in Tirgu-Mures nu se pot cumpara rosii cu mai putin de 13.000 de lei kilogramul. ADRIANA MACSUT Fiul unui deputat UDMR a cazut in prapastie Robert Pecsi (32 de ani), fiul deputatului UDMR de Satu Mare Francisc Pecsi, a cazut duminica de pe creasta Fagarasului, in zona Bilea Lac. Robert incercase sa prinda un rucsac care alunecase intr-o prapastie, dar a cazut si el peste stinci. Initial, numele accidentatului nu a fost dat publicitatii. Ieri am aflat insa ca este vorba despre Robert Pecsi. Tatal acestuia, deputatul Francisc Pecsi, ne-a declarat ca fiul sau nu a suferit leziuni grave si ca a fost deja externat. "Multumesc lui Dumnezeu ca nu a patit ceva mai rau", ne-a spus deputatul UDMR. FELIX DAMIAN CRISTIAN OPREA Epure a evadat dintr-un birou al politiei Un tinar de 18 ani a evadat ieri dupa-amiaza din sediul Politiei Municipiului Timisoara in timp ce se afla la audieri. Mircea Epure era anchetat, intr-un birou al Politiei Municipale, pentru comiterea a 47 de furturi din autoturisme si al unui calculator de la o societate din Timisoara. La un moment dat, conform declaratiilor sefului Politiei Municipiului, mr. Gheorghe Moldovan, tinarul a cerut sa fie lasat la toaleta. El nu avea catuse la miini si in tot acest timp a fost nesupravegheat. Profitind astfel de neatentia politistilor, tinarul a reusit sa se strecoare afara si a iesit din sediul politiei chiar de sub nasul anchetatorilor. Mircea Epure are fata alungita, inaltimea intre 1,65 si 1,70 m, ochii caprui, ten deschis, pometi proeminenti si mai multe cicatrice pe cap. El era imbracat cu un tricou kaki, bermude portocalii, iar in picioare avea slapi rosii. Comandantul Politiei Timis, colonelul Dorel Andras, a declarat in exclusivitate pentru "Evenimentul zilei" ca cele intimplate ramin ca o neglijenta din partea oamenilor din subordine si ca "se dovedeste inca o data, prin aceasta evadare, lipsa acuta a spatiilor la Politia Municipiului Timisoara, unde anchetatorii sint practic obligati sa lucreze in timpul anchetelor cu cite doi, trei si chiar patru detinuti in birouri". Mircea Epure fusese retinut in luna mai, pentru furt, si de atunci se afla in arestul Politiei Municipiului Timisoara. Ieri seara, intreaga politie era in alerta. Dupa ce vor prinde infractorul, politistii care il supravegheau vor face obiectul unei anchete interne administrative, urmind a li se aplica o pedeapsa. AMIRA DAMIAN GEORGETA PETROVICI "Dracula Land", in toate limbile Proiectul national "Dracula Land", care are ca termen de finalizare luna martie 2003 si necesita o investitie totala de 40 milioane euro, a fost intens mediatizat in ultima vreme de numeroase publicatii din intreaga lume, informeaza Rompres. Ministerul Turismului anunta ca ziarele nipone "Tokyo Shinbun", "Mainichi Shinbun" si "Daily Yomiuri", salutind initiativa construirii parcului de distractii, au publicat o serie de articole referitoare la acesta, evidentiind originalitatea proiectului si importanta acestuia in atragerea turistilor straini. Aceeasi semnificatie a proiectului este prezentata si in presa ceha, cotidianele "Lidove Noviny" si "Mlada Fronta" considerind ca viitorul parc de distractii va avea un impact pozitiv asupra turismului romanesc. "Dracula Land" este, probabil, primul proiect al turismului romanesc care, de la lansarea sa, a atras in mod constant atentia at"t a unor publicatii bine cunoscute, precum "Financial Times", cit si a unor ziare din zone indepartate, cum ar fi "Tallahassee Democratic", din Tallahhassee, un cotidian local dintr-un oras mediu din Florida. Potrivit presei straine, autoritatile romane au acum misiunea dificila de a echilibra legenda contelui vampir cu imaginea eroului roman real, care a stat la baza povestii despre Vlad Tepes. Legenda lui Dracula a dus la crearea a 250 de filme, 1.000 de romane si nuvele, mii de articole in presa, existind si 4.000 de cluburi Dracula in intreaga lume. Conform studiului de fezabilitate, acest proiect, care va fi gata in 2003, va crea in zona 3.000 de locuri de munca, va aduce anual aproximativ un milion de turisti si va genera o miscare de capital de 20 milioane euro, ceea ce va permite si dezvoltarea activitatilor conexe. Pentru finantare vor fi utilizate investitii directe, atrase de primaria orasului, o emisiune de obligatiuni corporatiste ale SC Fondul pentru Dezvoltare Turistica Sighisoara SA, efectuata de Banca Comerciala Romana, impreuna cu fonduri de investitii si doua banci partenere si din investitii ale agentilor economici privati. ( D.B.T. ) Vasile Dancu mai are un copil La Clinica de Obstetrica-Ginecologie "Dominic Stanca" din Cluj-Napoca, sotia ministrului informatiei publice a dat nastere ieri dimineata unui baietel. Noul membru al familiei Dancu, Adrian Sebastian, are 3,400 kilograme si 0,61 cm. Nasterea a decurs normal poate si datorita faptului ca sotia ministrului se afla la a doua "performanta" - Vasile Dancu (36 de ani) fiind si tatal unei fetite de opt ani. O data cu nasterea lui Adrian Sebastian, familia Dancu a mai cistigat o sursa de venit: alocatia de 120.000 de lei acordata de statul roman. RAHAN CONSTANTINESCU Un pui de tigan a fost botezat Judet Secundar Din datele oferite de medicii de la Sectia de nou-nascuti a Spitalului Judetean din Zalau am aflat ca aici s-au nascut in ultimele zile copii frumosi si sanatosi care poarta nume dintre cele mai ciudate si mai neverosimile. Astfel, un bebelus din Salaj a primit prenumele Judet Secundar. Tot pe meleagurile Salajului le poti intilni pe Omida Lugojana, Zina, Mindra, Bumbusca si Crucita, sau pe baietelul Leustean. Pe de alta parte, telenovelele si filmele difuzate de diferite televiziuni au influentat parintii, personaje ca Natalia, Esmeralda, Kelly, Rosalinda, Adnana, Geanina, Bellana, Leonarda, Casandra, Dulcineea, Pamela sau Arnold, Antonio si Bobby facindu-si simtita prezenta si printre salajeni. CAMELIA BUHASCHI Sugar sufocat cu o perna Un copil de opt luni din localitatea aradeana Draut a murit sufocat cu o perna. Filip Buitariu a fost culcat in patut, simbata, de parinti. In jurul orei 14.00, micutul a fost gasit insa in pat, fara viata, cu o perna peste el. Concluzia examenului medico-legal a fost ca decesul nu prezinta suspiciuni si a fost cauzat de asfixierea copilului cu o perna. SORIN TROCAN Pietele agroalimentare vor fi inchise Seful Directiei Agricole Cluj, Ilarie Ivan, a anuntat ieri ca pietele agroalimentare din Cluj vor fi inchise din cauza conditiilor improprii de vinzare a produselor de origine animala, in special laptele, produsele lactate si carnea. Reprezentantii Directiei Agricole, ai Directiei Sanitar-Veterinare si ai Oficiului pentru Protectia Consumatorului au atras atentia primariei de mai multe saptamini, in repetate rinduri, ca starea de igiena din piete si lipsa conditiilor de pastrare la rece a produselor reprezinta focare de infectie si un atentat la sanatatea clujenilor. MIHAI BACALU Cu baroasele pe Trabanturi Satenii dornici de distractie s-au strins la cea de-a doua editie a "Zilelor Comunei Cetariu". Cea mai spectaculoasa proba, care a strins cei mai multi spectatori, a fost concursul de demolare a Trabantului, in care, in numai cinci minute, doua echipe au trebuit sa dezmembreze cu baroasele cite un Trabant. ( D.B.T. ) Poluarea cu metale grele pe Tisa, neconfirmata La nivelul Comandamentului National de Protectie Civila, precum si la Apele Romane s-a dat alarma ieri dimineata, in urma unor informatii privind o posibila poluare cu metale grele in riul Tisa, inainte de confluenta cu Muresul, pe o raza de aproximativ 40 de kilometri. Comandantul Inspectoratului de Protectie Civila Timis, Constantin Caraivan, ne-a asigurat ieri dupa-amiaza ca poluarea nu se confirma. De asemenea, autoritatile maghiare contactate de partea romana au negat orice fel de poluare. Totul a pornit de la un comunicat al autoritatilor iugoslave, care semnalau prezenta metalelor grele in riul Tisa, la varsarea in Dunare. GEORGETA PETROVICI Mistretii din Salaj, haituiti de straini Deoarece in aceasta luna s-a deschis sezonul de vinatoare si la mistreti (dupa ce, din 15 mai, a fost permisa vinarea capriorilor), zeci de turisti din Spania, Portugalia, Germania si Italia si-au anuntat intentia de a porni, la fel ca si in anii trecuti, in hasisurile padurilor salajene pentru a impusca animale salbatice. In prezent, Directia Silvica Salaj lucreaza la definitivarea contractelor cu acestia, spaniolii, portughezii si germanii intentionind "sa se deai la mistreti, in timp ce italienii prefera vinatul mic (fazani, prepelite si iepuri). De mentionat faptul ca, in perioada de prohibitie, pe terenurile de vinatoare ale Directiei Silvice Salaj nu au fost semnalate acte de braconaj. CAMELIA BUHASCHI Teiul din Bistrita La inceputul lunii iunie, o pensionara din Bistrita a vazut intr-unul din cei trei tei din piateta de linga casa ei imaginea lui IIisus Hristos. Ulterior, si alti oameni, au vazut chipul Mintuitorului in tei, pe locul de unde se taiase o creanga. De atunci, aproape o treime din populatia orasului a trecut cel putin o data prin apropierea pomului in care s-a revelat chipul sfint. Multi dintre ei sint marcati de aceasta minune. Rafila Basa are 68 de ani si, in urma cu sase luni, a ramas singura pe lume. Venea de la cimitir, pe 12 iunie, cind a vazut pentru prima oara chipul lui Iisus Hristos, suprapus peste ciotul unei crengi, intr-unul dintre cei trei tei care umbresc piateta din apropierea casei in care locuieste de mai bine de 23 de ani. In prima clipa s-a bucurat nespus si s-a oprit din plins, apoi s-a gindit ca poate viseaza ori i se pare, dar faptul ca vecina ei, Onita, pensionara si ea, se uita la aceeasi imagine si se minuna i-a dat curaj si incredere. In acea seara, multi vecini s-au perindat prin apropierea teiului. De atunci, Rafila nu s-a mai simtit singura si n-a mai plins dupa sotul ei. In noaptea care a urmat a dormit bine si l-a visat pentru prima oara pe raposatul. "Altii spun ca vad chipul Fecioarei Maria acolo unde eu L-am vazut pe cel al Mintuitorului. "Vin femei de la penticostali si ma cearta ca eu as fi inventat ceea ce se intimpla, dar eu n-am facut decit sa vad ceea ce vad si altii, eu n-am nici o vina ca ele nu vad nimic. Poate credinta lor nu-i de ajuns ori poate ca inima e de vina", spune Rafila Basa. Protopopul Bistritei a cerut ca teiul sa fie protejat De cum se insereaza, oamenii trec prin Piata Mica sa vada ce se mai intimpla in preajma teiului. Multi dintre ei au mai fost. De curind, la o luna de la momentul aparitiei imaginii, protopopul ortodox al Bistritei a cerut primariei sa asigure protectia teiului. FLORICA DURA Ultima ora: parcare in Piata Mica La inceputul acestei saptamini vor debuta lucrarile de modernizare a pietei Calea Moldovei si desfiintare a Pietei Mici. Potrivit viceprimarului Ioan Botis, Piata Mica nu figureaza ca piata in actele primariei si nu aduce venituri, asa ca pe locul acesteia se va construi o parcare pentru a degaja circulatia in zona. Orasul bintuit de firme-fantoma Camera de Comert si Industrie (CCI) Salaj a trimis adrese la 752 de societati comerciale pe actiuni si cu raspundere limitata, adrese de instiintare pentru ca acestea sa-si majoreze capitalul social. Multe dintre ele au sedii fictive, dovada faptul ca si corespondenta noastra a primit o astfel de "instiintare" prin care a fost anuntata ca este "administratorul" SC Prod Com Dafin SRL, care are sediul chiar in apartamentul in care locuieste. Conform Legii privind reglementarea situatiei unor societati comerciale, termenul-limita de majorare a capitalului social este data de 26 august a.c. Pina in prezent, dupa cum afirma conducerea CCI Salaj, numarul celor care si-au majorat capitalul social (minimum doua milioane lei pentru SRL si 25 milioane pentru SA - n.r.) este nesemnificativ, iar dupa depasirea termenului, acestea sint dizolvate si vor intra in lichidare. Lichidarea societatilor comerciale se face cel mai tirziu in termen de sase luni de la data intrarii in vigoare a legii. Pe data lichidarii, firmele se radiaza din oficiu de la Registrul Comertului. CAMELIA BUHASCHI Patronul firmei Pelgrom & Reynolds, arestat la Arad Unul dintre cei doi patroni ai firmei Pelgrom&Reynolds, care a fraierit mii de persoane cu iluzia unor vacante de vis, a fost inchis la Arad. Hans Pelgrom, cetatean englez, care era cercetat de politie, a fost prins in toamna trecuta de unguri dupa ce a trecut ilegal frontiera in zona localitatii Turnuel avind interdictie de a parasi Romania. Pelgrom a fost returnat partii romane si a fost cercetat si judecat pentru trecere ilegala a frontierei de stat. A primit o condamnare de 10 luni inchisoare. Pentru ca nu s-a prezentat sa faca puscarie, a fost dat in urmarire de politie. Hans Pelgrom, care avea, in continuare, interdictie de a parasi Aradul, s-a prezentat la finele saptaminii trecute la Parchet pentru a solicita ridicarea interdictiei. Parchetul a sesizat politia, care l-a retinut pe englez pentru efectuarea mandatului de 10 luni de inchisoare. Patronii firmei Pelgrom&Reynolds mai sint cercetati si pentru faptul ca au inselat statul cu aproximativ 5 miliarde de lei plus alte peste 2 miliarde de lei, daune aduse unor persoane care s-au lasat pacalite de aura vacantelor de vis pe tarimuri exotice. SORIN TROCAN Pietonii, obligati sa se plimbe cu 50 km/h Consiliul Local al municipiului Deva imprejmuieste cu limitatoare de viteza locurile unde se lucreaza la refacerea tronsoanelor pietonale din fata sediului Inspectoratului de Cultura. Daca ar fi sa se ia dupa aceste indicatoare, pietonii din Deva ar trebui sa reduca viteza prin fata Inspectoratului de Cultura, la 50 de kilometri pe ora. Mai mult, indicatorul "obligatoriu stinga" ii pune in imposibilitatea de a evita contactul cu cultura. Dupa cum se vede din fotografie, Inspectoratul de Cultura isi asteapta vizitatorii cu portile larg deschise. VLADIMIR BOLDUR Casa Faenza, pentru copiii autisti La Timisoara a fost inaugurata ieri Casa Faenza, un centru de zi pentru tratarea copiilor suferinzi de autism. Incepind de astazi, citiva dintre cei 15 copii, cu virstele cuprinse intre 8 si 15 ani, vor fi deja ingrijiti de un personal de specialitate. Casa Faenza s-a nascut ca un exemplu de colaborare si sprijin acordate de orasul italian Faenza, cu care Timisoara este infratita. Proiectul a fost lansat de primarul orasului italian, dr. Enrico de Giovanni. In luna octombrie a anului 2000, cladirea a fost terminata, iar acum, dupa numai citeva luni, sediul este capabil sa primeasca primii pacienti. Micutii adusi aici fac parte dintre cei evidentiati la Clinica de Neuropsihiatrie Infantila Timisoara, de unde statisticile arata ca in orasul de pe Bega sint aproape 100 de minori care sufera de acest handicap. Micutii autisti vor sta in cadrul centrului Casa Faenza opt ore pe zi, timp in care vor primi, pe linga asistenta medicala si psihiatrica, o gustare, asigurindu-le de asemenea, si transportul de acasa la centru si retur. Dorina Balaban, directorul Casei Faenza, ne-a declarat: "Scopul nostru este cresterea calitatii vietii si imbunatatirea acesteia pentru copiii autistii. Bugetul centrului de zi este asigurat, in parteneriat, de Consiliul Local Timisoara si de Primaria din Faenza, ridicindu-se, dupa primele estimari, la aproximativ 1,5 miliarde lei pe an. Partea italiana participa cu o donatie de cinci milioane de lire, salariile personalului si celelalte cheltuieli fiind asigurate de Consiliul local Timisoara. GEORGETA PETROVICI Oras pe dos Pliantul editat cu ocazia aniversarii a 675 de ani de atestare documentara prezinta taman pe dos centrul vechi al municipiului Sighetul Marmatiei. Dintr-o "greseala" de tehnoredactare, in imagine apare un alt oras, cu o intersectie pe centru, iar reperele de baza, biserica reformata si cea catolica sint inversate. VASILE TIVADAR Copii rataciti in padure Un grup format din 30 de elevi din Constanta, veniti in tabara scolara de la Vila Klaus, judetul Caras-Severin, a plecat duminica intr-o excursie pe muntele Semenic, impreuna cu trei cadre didactice. La intoarcere, grupul a dorit sa vina pe o scurtatura, dar s-a ratacit, fapt ce a facut ca elevii sa-si petreaca noaptea in padure, informeaza Rompres. Alertati, lucratori ai Inspectoratului de Politie, impreuna cu silvicultorii din zona au inceput cautarile. In cele din urma, acestia au fost gasiti si readusi in tabara, in conditii bune, astfel incit toti copiii se afla in afara oricarui pericol. ( D.B.T. ) Judetul din Zona 11 Conform Legii 351/iulie 2001, judetul Salaj se incadreaza in Zona 11, lipsita de orase si slab populata, din cauza celor 27 de comune in care s-a inregistrat o scadere a populatiei de pina la 50a si a celor sase comune unde scaderea populatiei e chiar mai mare. Potrivit legii, comunele Carastelec, Cuzaplac, Dragu, Lozna, Zalha si Zimbor necesita actiuni de sprijin si revitalizare. CAMELIA BUHASCHI Comuna plina de Cetateni de Onoare Prefectul si subprefectul de Sibiu, presedintele si vicepresedintii Consiliului Judetean au primit simbata, la Tirnava, titlul de Cetatean de Onoare al comunei, la festivitatea care a marcat 670 de ani de atestare documentara a localitatii. Evenimentul se constituie intr-un record al Consiliului local si al primarului Valerian Stanescu deoarece intr-o singura zi a acordat acest titlu de 17 ori. Intre cei care se numara acum printre personalitatile comunei Tirnava se afla si regele rromilor, Florin Cioaba, doi directori greci de la Sometra Copsa Mica, dar si sase sasi care locuiesc acum in Germania. Primarul Valerian Stanescu spune ca motivul pentru care a convins consilierii sa isi dea votul in favoarea acestui proiect este ca toti cei 17 au contribuit substantial la dezvoltarea economica si culturala a comunitatii. FELIX DAMIAN Dealul Feleacului va fi ocolit Comitetul Operativ al judetului Cluj, intrunit intr-o sedinta de urgenta, a decis ieri inceperea inca din luna septembrie a lucrarilor la centura ocolitoare a Clujului pentru traficul auto. Ingrijorati de numarul tot mai mare de accidente de pe Calea Turzii, membrii comitetului au hotarit obtinerea autorizatiilor in procedura de urgenta, avind in vedere ca un proiect in aceasta directie este deja intocmit de Institutul Search, in colaborare cu Autoritatea Nationala a Drumurilor. Clujul va construi o portiune de 9 km, din dreptul cartierului Manastur, prin zona de agrement Faget, pina in DN1 - E60, inainte de Turda. Portiunea la care se va lucra din toamna va costa 20 de miliarde de lei, bani care vor proveni din alte directii. Primarul Gheorghe Funar, care prefera varianta unui tunel pe sub Feleac, a lipsit de la sedinta Comitetului Operativ, fiind plecat in concediu la mare. MIHAI BACALU Ambasada SUA anunta ca romanii pot participa la Loteria Vizelor 2003 Ambasada americana la Bucuresti a comunicat ieri ca Romania participa din nou, in 2003, la programul Diversity Visa Lottery (DV-2003). Scrisorile de participare pentru program vor fi acceptate (la destinatar) intre ora 12.00 a zilei de luni, 1 octombrie 2001, si ora 12.00 ale zilei de miercuri, 31 octombrie 2001. Persoanele care doresc sa participe la DV-2003 pot obtine o copie a instructiunilor de la ambasada americana la telefon (01) 210-4042, int. 316 sau 415, ori le pot ridica direct de la Sectia Consulara a ambasadei, de luni pina vineri, intre 8.00 si 17.00. Sectia Consulara se afla pe strada Nicolae Filipescu, nr. 26, in Bucuresti. Instructiunile in romana si in engleza pot fi gasite si pe pagina de Internet a ambasadei, la adresa http://www.usembassy.ro. Nu exista un format special pentru scrisoarea de participare, dar este important sa furnizati toate datele solicitate. In plus, participantul trebuie sa se fi nascut intr-o tara cu drept de participare la acest program si trebuie sa indeplineasca fie conditiile referitoare la studii, fie conditiile referitoare la specializare cerute de programul Diversity Visa. Baza de date on-line a Departamentului Muncii al SUA (www.onecenter.org) poate fi utilizata pentru determinarea nivelului experientei de munca. Participantul trebuie sa foloseasca o foaie alba de hirtie si sa dactilografieze sau sa scrie cu litere de tipar in alfabetul englez (roman) toate informatiile solicitate. In cazul in care nu sint furnizate toate informatiile de mai jos, scrisoarea sa de participare va fi descalificata. 1. NUMELE COMPLET: (Numele de familie trebuie subliniat) EXEMPLU: Ionescu, Maria Andreea (sau) Georgescu, Vasile Cristian 2. DATA SI LOCUL NASTERII: (Data: ziua, luna, anul) EXEMPLU: 15 November 1961 Locul nasterii: (Orasul/satul, sectorul/judetul/provincia, tara; in aceasta ordine) EXEMPLU: Baia Mare, Maramures, Romania Numele tarii trebuie sa fie numele care se foloseste in prezent pentru regiunea unde s-a nascut participantul (de exemplu: Slovenia, in loc de Iugoslavia; Kazahstan, in loc de Uniunea Sovietica). 3. TARA DE ORIGINE A PARTICIPANTULUI, DACA DIFERA DE TARA DE NASTERE: Daca participantul face apel pentru nativitate la alta tara decit cea in care s-a nascut, acest lucru trebuie precizat clar in scrisoarea de participare. Aceasta informatie trebuie sa coincida cu ceea ce este scris in coltul din stinga sus al plicului folosit pentru expedierea scrisorii de participare. (Vezi paragraful referitor la adresa postala, de mai jos). Daca un participant face apel la nativitatea sotului/sotiei sau a unuia dintre parinti, va rugam sa indicati acest lucru in scrisoarea de participare. (Vezi sectiunea "CERINTE" din cadrul pachetului complet de instructiuni). 4. NUMELE, DATA SI LOCUL NASTERII SOTULUI/SOTIEI PARTICIPANTULUI, ALE TUTUROR COPIILOR NATURALI, CA SI ALE CELOR ADOPTATI IN MOD LEGAL, PRECUM SI COPIII VITREGI, CARE SINT NECASATORITI, SI AU VIRSTE SUB 21 ANI, CHIAR DACA NU MAI SINTETI LEGAL CASATORIT CU CELALALT PARINTE AL COPILULUI SI CHIAR DACA IN PREZENT COPILUL NU MAI LOCUIESTE CU DVS. SI/SAU NU VA IMIGRA IMPREUNA CU DVS. Va rugam sa retineti ca toti copiii casatoriti, sau cei cu virsta de peste 21 ani, nu se califica pentru programul Diversity Visa. 5. ADRESA POSTALA COMPLETA: Aceasta trebuie sa fie clara si completa, intrucit toata corespondenta ulterioara va fi expediata la acea adresa. Numarul de telefon este optional, dar poate fi folositor. 6. FOTOGRAFIE: Va rugam sa atasati fotografii recente ale participantului, ale sotului/sotiei si ale tuturor copiilor. Scrieti de tipar numele si data nasterii fiecarui membru de familie pe spatele fiecarei fotografii. 7. SEMNATURA: Participantul trebuie sa semneze personal scrisoarea de participare, folosind semnatura sa obisnuita, asa cum apare in pasaport sau in alte documente oficiale sau obligatii contractuale. Mai multe cerinte din scrisoarea de participare s-au schimbat in acest an, si de aceea se recomanda ca persoanele care doresc sa participe sa citeasca instructiunile si sa adreseze eventualele intrebari Sectiei Consulare. O scrisoare de participare este descalificata in cazul in care: (1) au fost primite mai multe cereri de participare din partea aceleiasi persoane, indiferent cine le-a trimis; (2) daca cererea de participare nu este semnata PERSONAL de catre participant, cu semnatura sa obisnuita, in alfabetul nativ, asa cum apare in pasaport sau in alte documente oficiale sau obligatii contractuale, sau (3) daca toate fotografiile solicitate, inclusiv fotografia participantului, a sotului/sotiei, sau a fiecarui copil (legal, adoptat sau vitreg) nu sint atasate. Mai multe detalii despre aceste criterii de descalificare se gasesc in cadrul pachetului de instructiuni complete. Scrisorile de participare pentru programul DV - 2003 trebuie trimise la adresa Centrului Consular Kentucky de mai jos, in timpul perioadei de expediere indicate. Scrisorile trimise la o adresa gresita sau primite dupa perioada de expediere vor fi descalificate indiferent de data postei de pe plic. DV-2001 Program Kentucky Consular Center 3003 Visa Crest Migrate, KY 41903-3000, U.S.A. Va rugam sa retineti ca nu exista nici o taxa de participare in programul DV-2003. Guvernul Statelor Unite nu utilizeaza serviciile nici unui consultant din afara sau servicii private de posta pentru derularea programului Diversity Visa. Nici un intermediar sau persoana care ofera ajutor in pregatirea scrisorii de participare pentru candidati nu are autorizatia sau acceptul guvernului american. Folosirea oricarui intermediar sau ajutor in pregatirea scrisorii de participare la programul DV-2003 este in intregime la latitudinea participantilor. O scrisoare de participare care se califica si care a fost primita direct de la participantul la loterie are sanse egale de a fi selectata de calculatorul de la Centrul Consular Kentucky ca si o alta scrisoare de participare trimisa printr-un intermediar platit, care completeaza scrisoarea in numele participantului. Trimiterea mai devreme sau dintr-un anumit loc a scrisorii de participare nu constituie un avantaj. Fiecare scrisoare primita in perioada de expediere indicata va avea o sansa egala de a fi selectata, in cadrul regiunii de care apartine. Totusi, daca se expediaza mai mult de o scrisoare de participare din partea unei persoane, aceasta va fi descalificata, indiferent de sursa celorlalte scrisori. Numai candidatii cistigatori vor fi anuntati de catre Centrul Consular Kentucky la adresa postala indicata in scrisoarea de participare. Anunturile vor fi trimise in perioada aprilie-iunie 2002, impreuna cu instructiunile legate de solicitarea vizei de imigrare. Solicitantii de viza trebuie sa indeplineasca toate criteriile de eligibilitate din cadrul legii americane pentru a li se elibera viza. N.R.: Acestea au fost toate informatiile trimise de Ambasada SUA pe adresa redactiei. Va rugam sa solicitati detalii suplimentare la adresele/telefoanele indicate chiar de ambasada. Din intrebarile utilizatorilor GSM catre operatorii Serviciului Clienti: "Domnisoara! Vorbesc la telefon din cada! Ma curentez?" Serviciul de relatii cu clientii, existent in cadrul oricarei companii de telefonie mobila, a fost creat cu scopul de a-i ajuta pe utilizatori sa se descurce in "menu"-uri sau sa afle diferite informatii despre retea, facilitati etc.. Exista insa multi clienti care au cu totul alte intrebari de pus operatorilor. In plus, acestia au de-a face cu tot felul de "ciudati": obsedati sexual, plictisiti de viata, sau, pur si simplu, idioti. Despre ce le este dat sa auda operatorilor de la serviciile de telefonie mobila va invitam sa va faceti singuri o idee citind urmatoarele conversatii. "Pot sa folosesc mobilul pe post de telecomanda la masina, sa deschid usile?" "Pot, la codul pentru mesageria vocala, sa pun numarul de la bustul sotiei? Ca sa nu-l uit!" "Dom'le, am un mobil cu detector de alcool: daca sint baut, scade semnalul" "Sint pe cale sa ma sinucid". Operatorul: "De ce!?" Clientul: "N-ai sa afli niciodata, prietene!" "Daca va rog, puteti sa-mi spuneti scorul Otelul - Brasov?" "Va rog, trimiteti imediat pe cineva aici. Vecinul de sus, care e abonat la dvs., implanteaza unde electromagnetice. E turbulent, bea si e nebun. Si in masina si-a implantat unde!" "Pot sa incarc o cartela de 12 dolari pe trei telefoane - cite patru dolari la fiecare telefon?" "Ce pret are un baril de petrol azi?" "Va rog sa ma scuzati, poate vi se pare bizar, dar v-as ruga sa-mi spuneti ce ora este, in ce zi sintem, luna si an..." "Doamna informatoare, spuneti-mi ce se intimpla... Sa-mi bag piciorul, cred ca s-au bagat niste anticristi din aia de-ai lui Iliescu, la noi la Galati aici, ca cum adica dvs. sa-mi trimiteti factura detaliata, iar astia de la telefonul fix nu-mi spune convorbirile?" "Vreau sa vad ce limbi imi ofera telefonul, ca nu stiu cite limbi imi da..." "Domnisoara, daca vorbesc la telefon din cada, ma curentez?" "Unde gasesc numere de la bordeluri cu blonde?" "Pina la ce inaltime am semnal? Vreau sa sar cu parasuta si..." "Doamna, aveti idee cit costa o baterie care sa-mi dea drumul la vibrator?..." "Ce se intimpla cu telefonul meu daca a stat o ora in masina de spalat automata?" "Am facut si eu abonament si imi apar doar numerele de la politie, Salvare etc... Numerele prietenilor mei cind apar in agenda?" "Ma suna unul, Missed Call, e agent secret sau ceva..." "Aoleu! Imi pare rau, n-am sunat... sint la vinatoare de iepuri si eram prin tufisuri, s-o fi apasat ceva si...!" "Am un ciine Doberman care mi-a inghitit telefonul... problema e ca, atunci cind suna, ciinele devine foarte nervos... Sa merg cu el la veterinar sau sa astept sa faca treaba mare?" "Domnisoara, factura de telefon e pentru mine ca ciclul, cum nu vine, cum incep sa ma ingrijorez". TATIANA DABIJA Atlantida din Ardeal In prima duminica a lunii august, peste o suta de persoane cu ochii inlacrimati si imbracati in negru se roaga, de unsprezece ani, pe malul unui lac. La prima vedere pare un ritual arhaic agricol. Dar nu este asa. Din lac, iese semeata turla unei biserici si se vad bucati de tencuiala. Oamenii sint locuitori ai satului muresean Bezidul Nou, a carui vatra, veche de patru secole, a fost acoperita de ape din ordinul autoritatilor comuniste, spre a opri - spuneau acestea - viiturile. Lucrarile de amenajare a lacului de acumulare pe locasul satului muresean Bezidul Nou, atestat documentar din 1602, au inceput in anii '80. Autoritatile comuniste spuneau ca, astfel, vor diminua efectele inundatiilor. Activistii si securistii au incercat sa-i mute pe oamenii cu vorba buna, dar nu au reusit, asa ca, in 1989, i-au stramutat cu forta. Majoritatea au primit drept compensatie, in locul gospodariilor frumoase si spatioase, cite o garsoniera mica si insalubra in Singeorgiu de Padure. Locuitorii garsonierelor isi amintesc de vremurile frumoase, cind traiau in case cu gradina si animale. Din 1990, Sukosd Arpad, in virsta de 40 de ani, organizeaza pe malul lacului de acumulare care a acoperit satul, intilnirea fiilor acestuia: "Venim aici in fiecare an. Pur si simplu, comunistii mi-au furat copilaria". Sukosd a ajuns comerciant bogat la Viena, dar nu a uitat de unde a plecat, amenajind un monument in memoria satului scufundat abuziv. Apele au acoperit cele o suta optzeci de case in vara lui 1989 si, de curind, sase batrini au murit de inima rea. Szasz Imola (75 de ani) sta acum in Ungaria cu copiii, dar vine aici sa plinga in fiecare an: "Am de toate, dar nu ca la Bezid. Nu am gradina si animalele, si casa mea. Nu stiu cu ce am gresit. Traiam aici, in intelegere, romani, unguri, nemti, tigani, de diferite credinte: romano-catolici, greco-catolici, unitarieni, sabatarieni si tosi eram ardeleni". Tirgumuresenii vin aici sa se racoreasca de canicula, dar putini stiu povestea trista a Atlantidei din Ardeal. Autoritatile muresene nu i-au onorat cu prezenta in acest an pe fiii satului de sub ape. ADRIANA MACSUT [43][pl.dll?rid=expresro] 