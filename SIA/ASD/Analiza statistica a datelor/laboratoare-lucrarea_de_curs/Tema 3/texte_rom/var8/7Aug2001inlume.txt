 Serviciile secrete israeliene fac previziuni sumbre pentru statul evreu Razboi in 2002 Serviciile secrete ale armatei israeliene au emis un raport in care avertizeaza asupra probabilitatii foarte ridicate privind izbucnirea unui razboi regional in 2002, relateaza in editia sa de ieri publicatia "World Tribune", citind surse militare ale statului evreu. Raportul arata ca razboiul ar putea fi declansat fie de o ofensiva israeliana asupra Autoritatii Palestiniene, fie de escaladarea tensiunilor de-a lungul frontierei cu Libanul. Este pentru prima oara cind un raport militar israelian ridica problema izbucnirii unui razboi in urmatorul an. Rapoartele anterioare ale serviciilor secrete israeliene sustineau ca tari precum Egiptul sau Iordania vor depune eforturi pentru a opri planurile arabe de incepere a Jihadului. Pe de alta parte, actualul raport arata ca, in cazul unui razboi israeliano-palestinian, Egiptul si Iordania ar rupe relatiile diplomatice cu Israelul si ar fi constrinse de populatie sa declare razboi impotriva statului evreu. Raportul mai arata ca presedintele Autoritatii Nationale Palestiniene, Yasser Arafat, isi mentine controlul asupra populatiei palestiniene si intentioneaza sa continue conflictul declansat cu zece luni in urma, pina cind va cistiga un capital politic semnificativ. In paralel, cotidianul "Jerusalem Post" a relatat in editia de duminica faptul ca Statele Unite au fost de acord sa puna in aplicare un mecanism de monitorizare a tehnologiei militare folosite de Egipt si a colaborarii acestui stat cu Coreea de Nord, in domeniul rachetelor. LIVIA CIMPOERU "Lista neagra" a teroristilor palestinieni, data publicitatii Ministerul israelian al Apararii a publicat duminica o lista ce contine numele a sapte "teroristi palestinieni", cei mai cautati, la numai citeva ore de la uciderea, in Cisiordania, a unui activist islamist din miscarea radicala Hamas. In comunicat se arata ca numele teroristilor au fost transmise anterior si Autoritatii Palestiniene pentru a proceda la arestarea lor, dar ca "acest lucru nu s-a intimplat". "Teroristii si-au continuat atacurile", se mai arata in document, adaugindu-se ca aceasta nu este decit o lista partiala. Primul pe lista in cauza este Raad Mohammed Raaf Karmi, 27 de ani, activist al Fatah, miscarea presedintelui Yasser Arafat, acuzat de uciderea, pe 18 iunie, a doi israelieni la Tulkarem, in nordul Cisiordaniei. Urmatorul este Tabet Azmi Sleimane Mardaoui, 25 de ani, activist in Jihadul islamic si implicat in atentatul sinucigas de la Hadera, din nordul Tel Avivului, din 25 mai (45 de raniti) si, de asemenea, in alt atentat din aceeasi regiune, soldat cu doi morti si opt raniti. Lista continua cu Mahmoud Ahmed Mohammed Taoualbeh (membru Jihad, acuzat de implicare in doua atentate), Kamel Najib Amine Abou Waar - membru al "Fortei 17" (garda lui Arafat), Ahmed Youssef Moussa Alameh (lider al Frontului Popular de Eliberare din Palestina, implicat in doua atentate), Moussa Mohammed Hussein Kouleyb (Hamas, autor al unor tiruri de mortiere impotriva coloniilor si pozitiilor militare israeliene) si Nabil Hassan Salem Al-Charii (membru al Jihad, implicat in doua tentative de atentate sinucigase). ALEXANDRA RARES Ingrijorate de perspectiva declansarii unui razboi, autoritatile israeliene au creat un campus de antrenament in cadrul bazei militare Sde Boker din Desertul Negev destinat evreilor din afara Israelului care doresc sa intre in rindurile armatei israeliene. Tinerii participanti urmeaza un antrenament de doua luni, rastimp in care invata cum sa minuiasca pustile automate M-16, fac trageri la tinta, urmeaza cursuri de navigatie, acorda primul ajutor si invata istoria religioasa a Israelului. ( L.C. ) Noi amanunte despre tinarul asasinat in Irlanda "Romanul din geamantan" lucra in constructii Anchetatorii irlandezi fac progrese in elucidarea asasinarii unui roman de 21 de ani, al carui cadavru a fost indesat intr-un geamantan si aruncat intr-un canal din nordul capitalei Dublin luna trecuta, relateaza publicatia "The Irish Times". Citeva urme de singe, care ar putea fi legate de crima, au fost descoperite intr-un apartament al unui bloc din sudul orasului de catre echipa de legisti a politiei. Singele este analizat pentru a se afla daca provine de la victima. Tinarul, originar din Romania, locuise in trecut in acelasi bloc. El fusese identificat de alti trei romani, dupa ce politia a prezentat, intr-o conferinta de presa, fotografii ale victimei si o descriere a imbracamintii acesteia. Politia a verificat un apartament din Dublin, unde se presupunea ca a trait romanul, descoperind documente care au confirmat informatiile oferite de conationalii sai. Detaliile privind identitatea victimei nu vor fi date publicitatii pina cind nu va fi verificata si fisa dentara din Romania, procurata prin Interpol, urmind apoi sa fie anuntata familia. Politia irlandeza crede ca barbatul a fost ucis cu 10 pina la 12 zile inainte sa fie descoperit in canal si ca a stat in apa cel putin 5 zile. Tinarul a murit din cauza ranilor grave provocate de un obiect contondent. El emigrase in Irlanda in 1999 si a lucrat de atunci pe mai multe santiere de constructii. ( L.C. ) Sub mai multe forme "mutante", mai periculoase ca originalul, "Codul rosu" se intoarce Expertii americani si britanici au tras un semnal de alarma luni dupa aparitia unor variante ale "viermelui" informatic numit "Codul Rosu", variante si mai periculoase decit prima versiune, care a reusit sa atace site-urile de pe Internet ale Casei Albe si ale Pentagonului. "Stim ca cel putin doua variante ale "viermelui'" actioneaza in prezent", a declarat Debbie Weierman, purtatorul de cuvint al Centrului de protectie al infrastructurii nationale din FBI. Noile variante au aparut la sfirsitul saptaminii trecute, iar in prezent specialistii fac evaluari ale situatiei. Symantec AntiVirus Reserch Center, companie producatoare de programe antivirus, a depistat pina in prezent doar "Codul Rosu. C", o varianta a "Codului Rosu" care atacase sistemele de operare Windows NT si Windows 2000. Specialistii afirma ca noile variante sint si mai periculoase decit prima pentru ca nu se rezuma doar la "bruierea" unei locatii Internet, ci instaleaza un "cal troian" care ofera hackerilor acces complet la calculatoarele afectate. ALEXANDRA RARES Mici traficanti romani, "vamuiti" de marfa Vamesii bulgari de la punctul de frontiera Malko Tirnovo, la granita cu Turcia, au retinut, ieri dimineata, doi romani care au incercat sa introduca in Bulgaria marfuri nedeclarate in valoare de peste 10.000 DM. Un roman a ascuns 10 baloturi de stofa intr-o ascunzatoare aflata sub scaunul soferului unui autocar marca Mercedes, marfa care nu a fost declarata la intrarea in Bulgaria. La scurt timp, vamesii bulgari de la acelasi punct de frontiera au descoperit 1,2 kg de bijuterii din argint ascunse in bagajul unui alt cetatean roman, care se intorcea din Turcia. Marfa nedeclarata a fost confiscata, iar cei doi romani au fost amendati pentru nerespectarea regimului de vama bulgaresc. ( M.F. ) "WC"-ul care face de mincare Agentia Spatiala Europeana (ESA) are in curs de dezvoltare un sistem de reciclare care sa converteasca excretiile si dejectiile astronautilor in... mincare, oxigen si apa, scrie "New Scientist". Botezat MELISSA (Micro-Ecological Life Support Alternative), sistemul poate permite echipajelor umane sa se angajeze in misiuni de lunga durata (de ex. dus-intors pe Marte) si ar putea constitui un element vital al viitoarelor baze create de om pe alte planete. "Daca nu putem realiza asa ceva, n-o sa ajungem prea departe de Pamint", declara Michael Dixon, de la Universitatea Guelph, din Canada, implicata in proiect. Ecosistemul miniatural este divizat in cinci compartimente interconectate. Primele trei, dezvoltate in Europa, urmaresc descompunerea excretiilor printr-un laborios procedeu de fermentare. Al patrulea, dezvoltat la Universitatea Guelph, contine plante si alge, care cresc si produc din materia descompusa oxigen, apa si hrana. In cel de-al cincilea compartiment vor trai astronautii, care le alimenteaza pe primele trei, completind un ciclul care, teoretic, ar trebui sa se autointretina o perioada lunga de timp. CONSTANTIN VLAD Conserve catre NATO Draga NATO, Iti scriem in numele Asociatiei "Anonimskaia Konserva", din dorinta legitima de a face cunoscut si punctul nostru de vedere. Noi, "conservele", sintem ingrijorate si foarte-foarte derutate. De cind viitorul luminos al intregii omeniri a redevenit capitalismul, se dovedeste ca lupta noastra cu burghezo-mosierimea s-a terminat cu un fiasco total. Noi, acum, cu cine mai luptam, cu cine mai "votam"? Dar cea mai mare bataie de cap ne-o da extinderea NATO spre Est. De cite ori vine vorba despre integrare euroatlantica, un frison trece prin popoarele-candidate si din neant se striga periodic lozinca: "Deschideti dosarele lor!". Si, desi sint nominalizati turnatorii si informatorii de duzina, ei vor de fapt sa deschida dosarele noastre. Cum poti cuceri un cimp de mine antipersonal? Intr-un singur fel: pas cu pas, dezamorsindu-le una cite una. Si, uite asa, de 11 ani o tinem tot intr-un stres. La inceput, au fost Germania si Comisia lui Joachim Gauck. A urmat prapadul de la STASI: "Hans" a cazut la datorie, iar "Franz" a trecut cu "gogosari" cu tot de partea cealalta. A venit rindul Poloniei si Cehiei. Dar aici vinzoleala a fost moderata. Ungurii au fost de-a dreptul pragmatici. Eficienta a trecut in fata oricarui alt criteriu si asa a ramas "Janos" pe postul lui de la guvern. In Romania, am reusit pe deplin. Proiectul Legii Ticu a intrat "informator" in parlament acum vreo cinci ani si, dupa dezbateri si medieri, a iesit "patriot". Iar initiatorul, ca rasplata, a fost dat afara din partid cu onoare si "autosuspendare". Ultima oara cind am vorbit cu "Petr" la Sofia se linistise de tot. Si pe strada lui rasare soarele, de la Apus. Noul prim-ministru, Maiestatea sa, a lasat sa se inteleaga ca nu e de acord cu deschiderea dosarelor fostei Securitati. "Trebuie sa privim spre viitor si nu spre trecut". Bun baiat - noblesse oblige! Sa tot votezi monarhia de drag. Deci, in conditiile date, intelegem ca se reasaza sferele de influenta si ca noi sintem, vrem - nu vrem, cu contract sau fara, parte a acestui razboi tacut, subversiv, malefic, dar banos. Pricepem si de unde bate acum vintul. Si dorim sa evitam pagubele colaterale atit pentru buzunarele mai marilor si mai tarilor, cit si pentru ale noastre. Asa ca sintem deschise unor negocieri multilaterale, nepartinitoare si fara prejudecati. Daca e extindere, extindere sa fie. Dar sa avem si noi partea noastra. Poate ca a venit momentul tranzitiei si pentru o anumita parte dintre noi. Un grup de Konserve de bine POLIANA MARDARI Penisul "ucigas" O tinara din Nigeria a intentat proces de divort proaspatului ei sot, pe motiv ca acesta are penisul incredibil de mare, relateaza "The Sun". Lami Gwarma'u, in virsta de 20 de ani, sustine ca penisul sotului ei este atit de mare incit ar ucide-o daca ar face sex impreuna. In fata tribunalului din orasul Zamfara, tinara a declarat ca doreste sa se desparta de sotul ei deoarece nu au reusit sa aiba raporturi sexuale pina in prezent, desi sint casatoriti de trei luni. Inculpatul, Gwarma'u Chiwake, a negat insa ca ar fi posesorul unui penis gigantic si s-a plins ca tinara sa sotie vrea doar sa-i terfeleasca imaginea. Pus in mare incurcatura din cauza imposibilitatii ca piritul sa prezinte proba in instanta, judecatorul i-a trimis pe cei doi la un spital local pentru a fi examinati de specialisti. ( L.C. ) Romanii din Ucraina spun pina unde au ajuns amenintarile la adresa identitatii lor nationale: Turnul Cetatii Chilia - W.C. public Autoritatile romane, impasibile la drama conationalilor de peste granita Zinaida Pinteac, in virsta de 48 de ani, romanca din Sudul Basarabiei (regiunea Odessa-Ucraina), este profesoara de biologie la scoala medie din satul Staroselie (Frumusica Veche, dupa vechea denumire). Zinaida a fost directoarea acestei scoli pina in ianuarie 2000, cind a fost destituita de autoritatile ucrainene. "Incepind cu anul scolar 1998-1999, administratia regiunii Odessa a inceput sa exercite o presiune din ce in ce mai mare asupra directorilor celor 18 scoli romanesti din Sudul Basarabiei, cerindu-le sa foloseasca in programa scolara numele de "limba moldoveneasca" in loc de "limba romana"", ne-a povestit Zinaida Pinteac. Cu toate amenintarile autoritatilor, Zinaida a refuzat sa modifice numele materiei. Seful Directiei Regionale de Invatamint din Odessa, Dimitri Mihailovici Demcenko, a amenintat-o ca, daca nu se dezice de limba romana, va fi data afara. Autoritatile au trimis inspectii la scoala, care au testat elevii intr-un ritm infernal, 8 examene in doua zile, formulindu-se concluzii nefavorabile asupra nivelului de cunostinte ale copiilor. Pe baza acestor concluzii, Zinaida a fost destituita, desi cu numai un an inainte primise o diploma de excelenta din partea autoritatilor locale, iar in 1995 primise titlul de invatator emerit al Ucrainei. Cazul a ajuns la tribunalul local, care a decis local, care a confirmat masura autoritatilor. La instanta superioara insa Zinaidei i s-a dat dreptate, cazul fiind trimis inapoi, spre rejudecare. Zinaida afirma ca de la inceperea ostilitatilor, telefonul ii este supravegheat si corespondenta violata. Ea crede ca este tratata astfel si din cauza functiei de prim-vicepresedinte al Aliantei Crestin Democrate a Romanilor (ACDR) din Ucraina, cu sediul la Cernauti si filiale in regiunile locuite de romani. Oficial, in regiunea Odessa traiesc 160.000 de etnici romani, dar statisticile ACDR evidentiaza peste 600.000. Stefan Pinteac: "Un adevarat genocid cultural" Sotul Zinaidei, Stefan Pinteac, 52 ani, si el concediat, ne-a vizitat la redactie. "Ucrainenii fac un adevarat genocid cultural intre romanii din Basarabia. Este o bataie de joc, ei vor sa faca, dupa modelul american al rezervatiilor de indieni, rezervatii de romani pe teritoriu romanesc", afirma Stefan Pinteac. El a lucrat ca agronom, sef de sector in gospodaria sateasca, dar in 1999 a fost dat afara, sub pretextul unui concediu medical nejustificat. "Dar, de fapt, seful gospodariei, rusofon declarat, a vrut sa ma pedepseasca pentru ca mi-am sustinut sotia in apararea limbii romane. Am un proces cu autoritatile pentru reincadrare in munca. In instanta a fost prezentata o adresa a Militiei din Sarata, in care se spunea ca in perioada concediului medical am fost in Romania. Asta denota ca sintem urmariti informativ de organele de militie", spune Pinteac. Concedierea lui ar putea avea si o a doua cauza. In 1995, pe vremea cind era deputat in Sovietul raional din Sarata, Stefan Pinteac a cerut desfiintarea poligonului militar din raionul Tarutino, din apropierea satului Frumusica Veche. "Eu am cerut refacerea celor 4 sate romanesti, Frumusica Noua, Zurum, Cantemir si Rosia, care au existat pe locul poligonului, si restituirea paminturilor urmasilor romanilor din acele sate. In trecut, in poligon s-au testat arme chimice, si in satele romanesti din zona se nasc copii distrofici, iar boli precum cancerul sau leucemia afecteaza jumatate din populatia locala", ne-a declarat Pinteac. Bucurestiul nu-i sprijina pe romanii din Odessa Stefan Pinteac a venit la Bucuresti in audienta la secretarul de stat Doru Ionescu, seful Departamentului pentru Romanii de Pretutindeni, din cadrul Ministerului Informatiilor Publice, pentru a cere organizarea unor programe pentru copiii romani din regiunea Odessa. El spune ca pina in anul 2000, Presedintia si Parlamentul Romaniei au avut grija de copiii din Sarata, numai in 2000 fiind trimisi 200 in vacanta in Romania. "Insa noua putere nu mai face nimic. In afara de promisiuni, n-am obtinut nimic. Acum sintem supusi propagandei ucrainenilor, care sustin ca moldovenii sint, de fapt, o ramura a popoarelor slave. Ucrainenii distrug sistematic orice urma istorica romaneasca. Cel mai bun exemplu este Cetatea Chilia, construita de Stefan cel Mare. Turnul care a mai ramas din biserica cetatii a fost transformat in wc public, in loc sa fie protejat ca monument istoric", a mai spus Pinteac. Am incercat de mai multe ori sa luam legatura cu secretarul de stat Doru Ionescu. Prin intermediul secretarei sale, i-am transmis intrebari referitoare la chestiunile ridicate de Stefan Pinteac. N-am primit nici un raspuns. Tacerea nu rezolva insa problemele romanilor din regiunea Odessa. SORIN CEHAN [23][pl.dll?rid=expresro] 