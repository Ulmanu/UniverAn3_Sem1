 Gisele ia 345 de dolari pentru un pas Manechinul Gisele Bundchen, in virsta de 20 de ani, a fost vedeta incontestabila a prezentarilor prilejuite de Saptamina Modei la Sao Paolo. Desi a avut numai patru iesiri pe podium, cu o colectie de bikini, Gisele a primit 80.000 de dolari, ceea ce inseamna ca fiecare pas executat de frumoasa braziliana pe podium valoreaza cam 345 de dolari. Admitind ca este un onorariu fabulos, reprezentantii companiei Cia Maritima au precizat ca Gisele este extraordinara si merita banii pina la ultimul cent. DIANA EVANTIA BARCA Politist roman din Kosovo, acuzat de trafic cu femei Politia ONU din Kosovo (MINUK) a deschis o ancheta in urma acuzatiilor potrivit carora trei membri ai sai, dintre care doi politisti americani si unul roman, sint implicati in traficul de prostituate din provincie, relateaza Reuters. Ancheta a fost lansata dupa ce seful MINUK a formulat aceste acuzatii intr-un raport intern, in care recomanda efectuarea unei investigatii. Extrase din acest raport, date publicitatii de catre o sursa a MINUK, arata ca trei reprezentanti ai fortelor ONU in Kosovo, aflati in continuare in misiune in provincie, au facut mai multe servicii unui patron de bordel din zona. Ofiterul roman este acuzat ca l-a alertat pe patronul bordelului cu privire la planurile politiei ONU de a-l aresta. De asemenea, unul dintre ofiterii americani ar fi primit cite 500 de marci si servicii sexuale gratuite pentru fiecare transport de prostituate "livrat" bordelului. Ofiterul, imbracat in uniforma si conducind o masina a fortelor ONU, prelua femeile de la granita dintre Kosovo si Serbia. Initial, acestuia i se oferea doar cite o partida gratuita de sex. Al doilea ofiter american implicat in aceasta afacere este acuzat ca l-a avertizat pe patronul bordelului cu privire la efectuarea unor investigatii asupra activitatii sale, fapt ce i-a permis acestuia sa scape. Acelasi ofiter mai este acuzat ca a divulgat informatii referitoare la operatiunile de trafic cu carne vie si prostitutie. Potrivit expertilor, traficul cu carne vie si prostitutia au luat amploare in Kosovo dupa razboiul din 1999, mai ales din pricina cresterii numarului de muncitori si soldati straini veniti in regiune. Agentiile internationale care se ocupa de acest fenomen afirma ca majoritatea femeilor care lucreaza in bordelurile din Kosovo provin din fostele republici sovietice, in special Moldova, fiind ademenite cu clasica promisiune a unui loc de munca cinstit si bine platit. LIVIA CIMPOERU Parlamentul European, atent la Romania, Bulgaria si Ungaria Libertatea presei, in pericol Matti Wuori, raportorul pentru drepturile omului al Parlamentului Europei, sustine ca in mai multe tari candidate, intre care au fost numite Bulgaria, Cehia, Romania si Ungaria, libertatea presei este in pericol. Intr-un interviu acordat cotidianului maghiar "Nepszabadsag", Wuori afirma ca in tarile mentionate a renascut mecanismul manipularilor politice din regimul trecut, la care s-ar adauga concentrarea si spiritul concurential dur prezent in mijloacele de informare in masa comerciale. "In cazul citorva tari candidate la integrarea europeana, sintem ingrijorati de situatia libertatii de exprimare si de libertatea presei", a spus el. In opinia sa, pentru ca o tara sa devina membra a UE, trebuie sa asigure independenta presei nu doar pe hirtie, ci printr-o informare transparenta si multilaterala, prin reglementari noi, prin institutii echilibrate, deci prin functionarea perfecta a acestora. ( Rompres ) Ultima moda singaporeza: proba de agatat-viteza In Singapore se bucura de un succes enorm un joc inedit, in care participantii de sex opus sint pusi sa discute doi cite doi pentru o perioada limitata, de exact sapte minute, dupa care, la sunetul gongului, trebuie sa schimbe partenerul de discutie, transmite Ananova, citind cotidianul "Straits Times". Jocul, patronat de guvernul singaporez, s-a dovedit atit de popular, incit organizatorii planuiesc o calatorie pentru cei 300 de membri pina la Bangkok, in care vor schimba partenerii la fiecare sapte minute. In momentul in care toti participantii vor fi ajuns sa se cunoasca, fiecare jucator va nominaliza cite o persoana de sex opus pe care intentioneaza sa o cunoasca mai bine. In cazul in care numele se potrivesc intr-un cuplu, fiecare persoana va trimite, in limita a trei zile, detalii personale pentru stabilirea unei intilniri. Potrivit regulamentului concursului, jucatorii trebuie sa evite, in timpul intilnirilor-fulger, intrebari referitoare la virsta, locul de munca, relatia anterioara si alte caracteristici esentiale ale partenerului de dialog. In general, este recomandat ca discutia sa fie deschisa de intrebari de genul: "Care este cea mai importanta persoana pe care ai intilnit-o si de ce?". LIVIA CIMPOERU La ultima petrecere scolara, Sex in grup cu profesoara Justitia franceza a decis deschiderea unei anchete in legatura cu o orgie, ai carei eroi au fost o tinara profesoara si sase dintre elevii sai, care au intretinut relatii sexuale in timpul unei petreceri date la locuinta unuia dintre minori, releva AFP. Cei cinci elevi, cu virste de 15 si 16 ani, de la liceul de stat Couhe, din regiunea Poitiers, au fost audiati joi de un judecator, ca urmare a unei plingeri pentru viol, depuse cu trei zile in urma de profesoara, in virsta de 30 de ani. Faptele s-au produs la sfirsitul saptaminii trecute, in noaptea de simbata spre duminica, la domiciliul unuia dintre elevi. Tinara si draguta profesoara, cunoscuta pentru relatiile apropiate cu elevii sai, a participat la aceasta petrecere de sfirsit de an scolar. Ea era singurul cadru didactic prezent. Ancheta urmeaza sa stabileasca daca a fost vorba de un viol colectiv sau, dimpotriva, profesoara se face vinovata de corupere de minori. "Relatiile sexuale au avut loc, in cadrul unei petreceri cu caracter privat, intre un grup de adolescenti si o persoana adulta apartinind corpului profesoral, in circumstante controversate, pe care ancheta judiciara deschisa astazi urmeaza sa le clarifice", se arata intr-un comunicat al Parchetului din Poitiers. Un parinte, care a observat faptul ca fiul sau se afla intr-o stare psihica proasta, a fost in audienta la directorul liceului pentru a afla ce s-a intimplat in seara petrecerii. Dupa serbarea respectiva, elevii au fost auziti laudindu-se: "Am facut-o pe profa...". Un reprezentant al tribunalului a admis ca "este o problema extrem de delicata", dar nu a oferit nici un indiciu privind identitatea protagonistilor. LIVIA CIMPOERU Profesia: goala pe trotuar O tinara activista a organizatiei pentru protectia animalelor PETA isi petrece "ziua de munca" intr-o cusca plasata direct pe trotuar, intr-una din cele mai aglomerate intersectii din Beverly Hills. Kristie Phelps, in virsta de 23 de ani, infrunta cu stoicism soarele arzator al dupa-amiezii, imbracata doar in chiloti si pictata pe tot corpul, aratind ca un tigru. Prin gestul ei, tinara vrea sa atraga atentia oamenilor asupra tratamentului inuman la care sint supuse animalele. In decursul ultimului an, Kristie Phelps a fost arestata de cinci ori in timp ce demonstra impotriva a doua circuri din California. Tinara crede ca o femeie aproape dezbracata care traieste intr-o cusca atrage mai mult atentia decit banalele brosuri impartite trecatorilor si spera ca oamenii care se holbeaza la trupul ei sa discute totusi mai tirziu despre problema animalelor. LIVIA CIMPOERU Copil pe comanda Sperma poate fi "filtrata" pentru a face baiat sau fata Oamenii de stiinta au dezvaluit ca aproape 200 de cupluri, inclusiv unul din Marea Britanie, au conceput copii al caror sex l-au ales pe criterii pur sociale, gratie tehnicii dezvoltate de specialistii unei clinici americane, scrie in editia sa de joi cotidianul britanic "The Times". Sofisticata procedura de "sortare a sexului" se face cu o masina care "filtreaza" lichidul seminal donat de tati, crescind probabilitatea de obtinere a sexului dorit pina la 92 la suta in cazul fetelor, respectiv pina la 72 la suta in cel al baietilor. Acest procentaj este de departe mai mare decit oricare alta tehnica menita a influenta sexul fatului. Sistemul, botezat "MicroSort", a fost folosit experimental de Institutul pentru Genetica si Fertilizare In Vitro din Fairfax, Virginia, introducerea sa pe scara larga fiind legala in absolut toate tarile occidentale. Pina la finele lunii trecute, specialistii americani au ajutat la conceperea, cu ajutorul "MicroSort", a 306 copii, dintre care 200 s-au nascut deja. Tratarea spermei tatalui cu aceasta masinarie nu este deloc scumpa, raportat la costul altor tehnici similare si mai putin performante, depasind doar cu putin suma de 2.000 de dolari. Dintre toate cuplurile care au recurs la clinica din Fairfax, 80 la suta au ales sexul copilului lor pe motiv de "echilibrare familiala", restul fiind constrinsi s-o faca pentru a preveni transmiterea unor maladii ereditare intilnite numai la baieti. Noua tehnica a stirnit o vie controversa Contra revolutionarului procedeu s-au ridicat o serie de voci critice - indeosebi din partea asociatiilor de lupta impotriva avorturilor, care-l considera "nedrept si discriminatoriu fata de copii". Citiva geneticieni profesionisti au pus si ei sub semnul intrebarii siguranta procedurii, din temerea ca ea sa nu dea nastere unor copii cu grave deficiente genetice. Dar Stern sustine ca nici el, nici colegii sai de la clinica din Fairfax, nu au detectat vreo anomalie genetica la vreunul dintre copiii conceputi cu ajutorul "MicroSort". CONSTANTIN VLAD Flash Caldura mare si cura de racoare Pentru moscoviti, temperaturile de 30-32 de grade Celsius, inregistrate in ultimele zile, se cheama deja canicula, ei fiind mai degraba obisnuiti cu gerurile naprasnice ale iernii. Cum putini dintre rusii de rind isi permit instalatii de aer conditionat - fie sa le cumpere, fie sa le mentina in functiune, oamenii ies pe strazile umbrite si, eventual, "dotate" cu fintini arteziene. Astfel de locuri sint extrem de apreciate indeosebi de tineri, care racesc in apa si apoi consuma una sau mai multe beri, in timp ce apa ii uda din cap pina in picioare, lucru care pare sa-i bucure, asa cum se poate observa din instantaneul alaturat. ( M.S. ) Marele castel de nisip O echipa de 60 de sculptori in nisip lucreaza de zor in aceste zile pentru a ridica cea mai inalta constructie artistica de acest gen din intreaga lume. Lucrarea urmeaza sa devina punctul central al deja faimosului Parc al Sculpturilor in Nisip din localitatea olandeza Almere, creatorii sai sperind sa intre in Cartea Recordurilor. Sculptura va avea o inaltime de 20 de metri si reprezinta un castel cu tot felul de personaje de basm, tema din acest an a parcului fiind "Plaja povestilor". ( L.C. ) Canapeaua de bani Designerul american Johnny Swing, renumit pentru creatiile sale neobisnuite in domeniul artei decorative pentru interior, a realizat recent o canapea din monede. El a folosit pentru aceasta 6.400 de monede de cinci centi, din nichel, pe care le-a lipit intre ele, confectionind o interesanta piesa de mobilier. Nemultumit probabil de materialele traditionale din care se fabrica decoratiunile interioare, Swing a realizat de-a lungul carierei sale inedite piese de mobilier din motoare de tot felul, parbrize sau distribuitoare de sucuri facute bucati. ( C.M. ) Batrina si marea Helen Tew, o britanica de 89 de ani, a incheiat joi traversarea Atlanticului cu un velier proiectat cu 60 de ani in urma de sotul sau, acum decedat. Cu un zimbet fericit pe buze si parul alb fluturindu-i in vint, femeia a aruncat ea insasi ancora la intoarcerea int-un port din regiunea Hampshire, dupa o calatorie de 14.400 de kilometri. Donald, fiul sau cel mare in virsta de 60 de ani, a insotit-o in tot acest periplu, inceput pe 1 august anul trecut, fiul cel mai mic, James, alaturindu-li-se in insulele Bermude pentru finalul calatoriei. ( C.M. ) Romance fortate sa se prostitueze in Slovenia 21 de persoane au fost inculpate saptamina aceasta in Slovenia ca urmare a unei operatiuni a politiei in localitatea Postojna, care a avut drept scop dezmembrarea a trei bande de infractori. Unul dintre grupuri, acuzat de trafic cu carne vie, prostitutie si trafic cu arme, aducea in Slovenia femei din Europa de est, care erau obligate sa munceasca in baruri din Ljubljana. Aceste femei erau cumparate din Europa de est, tinute sa lucreze o perioada in capitala slovaca, dupa care erau vindute in statele Europei occidentale. Banda avea legaturi in Iugoslavia, Romania, Bulgaria, Ungaria si Moldova, de unde provenea "marfa" pentru bordeluri. ( C.M. ) Ziua cea mai lunga Elevii de la o scoala din orasul Apeldoorn, Olanda, au petrecut 29 de ore in clasa pentru a dobori vechiul record in materie de cursuri nonstop, inclus in Cartea Recordurilor si care era de doar 24 de ore, relateaza Ananova. Adolescentii, cu virste cuprinse intre 16 si 18 ani, au declarat ca cel mai greu le-a fost sa se mentina treji la lectiile de matematica si filozofie. In timpul pauzelor dintre ore, elevii s-au hranit cu supa, alimente usoare si fructe. Dupa efortul lor deosebit elevii au primit cite un buchet de flori si cite un stilou special creat in memoria acestui eveniment. ( L.C. ) Fuga in scaunul cu rotile Un handicapat german a fost retinut de politie, dupa ce a fugit de la locul unei infractiuni minore, bagind viteza in scaunul cu rotile, in care este imobilizat de multa vreme. Sexagenarul se plimba intr-un scaun cu rotile cu motor electric, cind s-a ciocnit de o motocicleta parcata, pe care a rasturnat-o, a anuntat politia din Cottbus, estul Germaniei. Pentru a nu plati stricaciunile produse, el a fugit de la locul faptei, marind viteza caruciorului. Martorii au alertat politia care l-a imobilizat debransindu-i cablul electric al scaunului. Barbatul avea o alcoolemie de trei la suta si a fost plasat in detentie provizorie, pentru ca un scaun rulant electric este considerat un vehicul. ( C.M. ) "Loft Story" incinge telespectatorii Celebrul bulevard Champs Elysee, din Paris, a fost blocat noaptea trecuta de mii de fani ai jocului televizat "Loft Story", (varianta franceza a jocului Big Brother, transmis de M6), care au iesit in strada sa sarbatoreasca triumful a doi dintre cei mai populari concurenti. Dupa ce si-au urmarit cu sufletul la gura preferatii pe durata celor 70 de zile de "captivitate", telespectatorii au sarbatorit in strada, intr-o manifestare amintind de victoria Frantei la Cupa Mondiala din 1998. ( D.E.B. ) Viagra de furnici macinate Un tinar de 23 de ani din localitatea italiana Mirabello a reusit sa faca o bautura afrodisiaca dintr-o specie de furnici, care, sutine el, are efecte miraculoase asupra libidoului. Licoarea se prepara din praf de furnici uscate si macinate, iar efectele se vad rapid. Din nefericire, potiunea din furnici cauzeaza iritatii ale stomacului si stare de oboseala. Din aceasta cauza, dupa o nemaipomenita partida de sex, tinarul a avut un accident, adormind la volan in timp ce se indrepta spre casa. Italianul nu a suferit rani grave, dar a dormit neintrerupt timp de 48 de ore. ( L.C. ) [21][pl.dll?rid=expresro] 