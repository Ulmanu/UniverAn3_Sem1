 Tinarul fotbalist dinamovist a cazut pe teren la Oltenita A murit Catalin Hildan! O veste infricosatoare a zguduit ieri dupa-amiaza lumea fotbalului romanesc: tinarul international dinamovist Catalin Hildan a murit! Tragedia s-a produs absolut neasteptat, in timpul unui meci amical pe care "ros-albii" l-au disputat la Oltenita, cu echipa Navol, din localitate. Intreaga asistenta a fost de-a dreptul socata de drama care s-a produs fulgerator si aparent fara nici o explicatie. Fotbalistul in virsta de 24 de ani a apucat doar sa spuna coechipierului sau Bogdan Onut ca "am ameteli", dupa care a cazut pur si simplu pe teren, in timp ce balonul se juca in alta parte! Hildan a fost dus de urgenta la spital, unde medicii au incercat resurcitarea lui. Din pacate, toate eforturile s-au dovedit zadarnice. Jucatorul murise pe drum! MATEI UDREA Scandal in boxul romanesc Vastag, la un pas de demitere Scandalul iscat la revenirea din Australia a lotului reprezentativ de box, intre familia Simion si conducatorii federatiei de specialitate, se va incheia astazi, la Adunarea Generala a FR Box. Deznodamintul, anticipat de majoritatea antrenorilor si oamenilor de box din Romania, va fi, se pare, excluderea antrenorilor Francisc Vastag si Grigore Bondavali, tehnicienii lotului olimpic, la "recomandarea" expresa a lui Gheorghe Simion, cel de-al treilea antrenor, care se ocupa numai de pregatirea copiilor sai, Dorel si Marian. Simion-senior are "performanta de partea sa, fiii lui fiind singurii pugilisti romani care au reusit sa cucereasca medalii la Olimpiada", sustine un membru marcant din Biroul Federal, care va vota astazi in favoarea lui Simion. Francisc Vastag si Grigore Bondavali sint in continuare sustinuti de Ion Serban, presedintele FR Box. Gheorghe Simion, ajutat de vicepresedintele Viorel Zamfir, a inceput atacurile si impotriva lui Serban, sustinind ca acesta trebuie sa paraseasca sefia federatiei pentru ca "este falit, iar la Sydney nu a facut nimic sa ajute sportivii pentru a cistiga, ba, mai mult, a ramas pasiv la manevrele de culise facute de reprezentantii tarilor din fosta Uniune Sovietica". Este cunoscut faptul ca Serban a ajuns una dintre cele mai influente personalitati ale pugilismului european pentru ca a stiut sa-si faca numerosi prieteni, printre care bulgarul Jecev (presedinte al EABA). Avantajele de care s-a bucurat boxul romanesc in vremurile bune ale lui Serban s-au concretizat prin cele 89 de medalii (dintre care 18 de aur) obtinute in cinci ani la Jocuri Olimpice, Campionate Mondiale si Europene. LAURENTIU CIORNEI Comisia de Disciplina plateste polite postelectorale LPF a amendat Craiova cu 28.500.000 de lei! Comisia de Disciplina a LPF a judecat ieri un caz la care, cica, s-a "autosesizat" de la televizor. Dupa partida Universitatea Craiova-Steaua, au fost chemati, pentru a da socoteala, antrenorii Florin Marin si Cristian Mustaca, plus fotbalistii Domocos, Barcauan, Bogdan, Claudiu Niculescu si Dragomir. Si au dat, amenzile insumind 28.500.000 de lei! Mai mult, Florin Marin si Bogdan au fost suspendati cite o etapa, iar Domocos - doua. Ceilalti au primit "avertisment". Reprezentantii clubului craiovean nu l-au votat pe Dumitru Dragomir la alegerile din 2 octombrie. Aceeasi comisie, mult prea ocupata cu platitul politelor postelectorale, a "uitat" sa se sesizeze in cazul lui Gheorghe Stefan. Dupa cum se stie, presedintele de la Piatra Neamt l-a amenintat pe arbitrul meciului Ceahlaul - FC National ca il impusca. Interesant este ca angajatii LPF au mai uitat, conform aceleiasi strategii, sa judece litigii grave intre cluburi inaintea alegerilor, vezi cazurile "Csik", "Mutica" etc. Cu alte cuvinte, i-a lasat pe toti "agatabili". Prezenta ziaristilor nu a fost permisa ieri, biroul de presa al Ligii motivind ca au disparut acte de pe masa secretarei si din aceasta cauza interzice intrarea persoanelor straine in incinta. OCTAVIAN TOPA Cu o intirziere de 90 de minute, Fotbalistii "tricolori" au plecat nervosi spre Milano Nationala de fotbal a Romaniei a avut parte ieri de o nedorita intirziere la plecarea spre Milano, acolo unde miine seara, pe legendara arena "San Siro", urmeaza sa infrunte Italia in derby-ul grupei a opta din preliminariile Cupei Mondiale. Avionul charter in care s-a imbarcat delegatia "tricolora" ar fi trebuit sa decoleze de pe Aeroportul Otopeni spre Peninsula la ora 10.00, dar lipsa unui culoar aerian favorabil a facut ca plecarea sa se amine mai bine de 90 de minute. Incidentul a sporit iritarea celor 80 de membri ai expeditiei, care erau si asa destul de agitati de apropierea importantei confruntari. Aeronava a aterizat la Milano in jurul orei 14.00, dupa care delegatia s-a scindat: conducerea federatiei si echipa de seniori s-au indreptat catre hotelul milanez "Holliday Inn", in timp ce lotul de tineret a purces catre localitatea Novarra - unde astazi se va disputa meciul echipelor "mici", pentru a se caza la hotelul "La Busola". Bölöni crede ca Romania este o echipa mica Ladislau Bölöni, selectionerul Romaniei, a renuntat, pina la urma, la serviciile dinamovistului Giani Kirita, care a fost trimis acasa miercuri seara. Inainte de plecarea spre Italia, antrenorul a dorit sa-si vada elevii la lucru si pe un teren de dimensiuni maxime - similar cu cel de pe arena pe care se va disputa intilnirea cu "squadra azzura" -, asa ca miercuri seara a efectuat ultimul antrenament pe stadionul "Steaua". Ieri dimineata, Loti a incercat sa para cit mai calm in fata ziaristilor: "N-am visat nimic azi-noapte. Si chiar daca as fi facut-o, mi-as fi dorit sa-mi visez familia". Bölöni a declarat in final, spre surpriza ziaristilor, ca Romania este o echipa mica! Mai putin stapin pe sine a parut Mircea Sandu, presedintele FRF, pe care probabil ca miza intilnirii cu Italia l-a doborit deja. Foarte nervos, Nasu' a aruncat in fuga doar o declaratie de protocol - "Important a fost ca i-am batut pe lituanieni" -, dupa care a trecut dincolo de vama. Cel mai amabil, dar si detasat de miza intilnirii de miine s-a dovedit Emeric Ienei, directorul tehnic al nationalei. Blajinul antrenor a acceptat imediat sa expuna ideile cu care lotul "tricolor" pleaca in Italia. "Am pastrat, pina acum, o comunicare permanenta cu Bölöni. Am ajuns la unele concluzii imbucuratoare, dupa analiza adversarului si a meciului disputat de noi cu Lituania. Sa stiti ca la EURO am pierdut in fata Italiei din motive obiective: din echipa noastra au fost suspendati Adi Ilie, Contra si Dan Petrescu, iar apoi s-a accidentat si Gica Popescu. De data aceasta, se va simti lipsa lui Hagi si a lui Gica Popescu, dar si a lui Adi Ilie". Ienei a etalat si tactica pe care Romania va incerca sa o puna in aplicare: "Meciul va fi foarte greu, dar printr-o posesie progresiva a balonului si un bloc defensiv compact am putea scoate un rezultat bun. Italienii au, fata de noi, un mare handicap pentru ca ei abia duminica trecuta au inceput campionatul". MATEI UDREA Flash Stoichita a testat un fotbalist spaniol Dupa ce a incercat, fara succes, sa-si intareasca apararea cu mai multi fotbalisti brazilieni, iugoslavi sau romani (Rauta), pe care i-a testat pe parcursul ultimelor saptamini, Mihai Stoichita, antrenorul echipei bulgare Litex Loveci, l-a verificat miercuri, in amicalul sustinut de Litex pe teren propriu contra formatiei Beroe Stara-Zagora (penultima clasata in prima liga), pe liberoul spaniol Juan Madrigal Alba Angel (26 de ani). Din pacate, in ciuda unui fizic impunator, ibericul n-a dovedit si calitati fotbalistice pe masura, fiind foarte probabil ca "Lippi" sa renunte imediat la serviciile sale. Meciul dintre Litex si Beroe s-a terminat la egalitate, 0-0, cu toate ca gazdele au dominat autoritar. O evolutie remarcata in cotidianul "7 dni sport" a avut Florin Prunea, care a scos doua goluri ca si facute ale oaspetilor. La meci a asistat si cel mai bun antrenor al secolului din Bulgaria, ex-selectionerul Dimitar Penev. ( S.T.) Dennis Serban e fericit la Elche Dennis Serban, mijlocasul roman al formatiei spaniole Elche CF, a afirmat ca nu se va intoarce la Valencia, echipa de la care a fost imprumutat. "Nu vreau sa ma intorc la clubul de care apartin. Nu vreau sa stiu absolut nimic de Valencia pina in iunie 2001, cind imi expira imprumutul. Am suferit mult acolo, dar la Elche sint fericit", este declaratia aparuta in toate publicatiile de specialitate spaniole. Fotbalistul roman a marcat pina acum trei goluri in Segunda Division si este considerat, alaturi de brazilianul Mazinho, unul dintre cei mai buni jucatori ai echipei. (D.N.) Remiza campioanelor Miercuri, "Stade de France" a gazduit o interesanta partida amicala de fotbal intre campioana mondiala si europeana "en-titre", reprezentativa Frantei, si proaspata cistigatoare a turneului olimpic, Camerun. In fata a aproape 65.000 de spectatori, "cocosii" au avut de intimpinat o rezistenta indirjita din partea invingatorilor de la Sydney. Francezii au deschis scorul prin Sylvain Wiltord, insa "leii neimblinziti" au egalat printr-un gol superb, reusit de Patrick Mboma. Franta: Letizi (min. 58 Dutruel) - Thuram, Leboeuf, Desailly, Lizarazu (min. 56 Makelele) - Vieira, Micoud (min. 74 Djetou), Petit - Wiltord (min. 67 Giuly), Trezeguet (min. 56 Robert), Henry. Camerun: Alioum - Song, Kalla, Njanka - Geremi, Abanda (min. 33 Alnoudji), Foe, Olembe (min. 88 Mbami), Wome (min. 66 Tchato) - Eto'o (min. 82 Job), Mboma (min. 66 Tchaoutang). (A.B.) Ghipsul este la mare pret in Brasov Doi fotbalisti brasoveni, Aurel Ghindaru si Iuliu Andrasi, vor trebui sa stea pe tusa inca trei, respectiv doua saptamini, din cauza accidentarilor suferite in ultimele doua runde de campionat. Ghindaru, care a suferit o entorsa la piciorul sting pe 23 septembrie, la meciul pe care FC Brasov l-a cistigat la Medias, 1-0, a efectuat ieri un control medical la Spitalul Judetean din Brasov, iar medicii n-au exclus eventualitatea unei interventii chirurgicale. Deocamdata, lui Aurel i s-a recomandat sa stea in ghips inca trei saptamini. Andrasi s-a accidentat vinerea trecuta, in meciul cu FC Arges (0-0), suferind o entorsa cu smulgere de ligamente la piciorul drept, medicii recomandindu-i sa stea in ghips inca doua saptamini. (S.T.) "Hala" tureaza motoarele Aflata in cantonament la Vatra Dornei, echipa condusa de Florin Halagian a disputat ieri un "amical", la Cimpulung, cu echipa locala. Ceahlaul a cistigat cu 3-0 (1-0), gratie golurilor reusite de Botez, Fl. Axinia si Sinaucean. Halagian a trimis in teren echipa Blid - Atomulesei, Avadanei, M. Ionescu, M. Radu, Domsa - C. Ilie, Marc, Botez - Enache, Axinia, dupa pauza evoluind si ceilalti fotbalisti nemteni. Enache s-a ales cu o deplasare de mandibula, iar Botez are o contuzie puternica la genunchiul sting, dar ambii vor fi recuperati pina la meciul cu Dinamo. Astazi, Ceahlaul va juca la Vatra Dornei cu Gloria Bistrita, intoarcerea la Piatra Neamt fiind programata pentru vineri sau simbata.(A.B.) Vinoteca lui Tigana Jean Amadou Tigana, fosta glorie a fotbalului francez, in prezent antrenor la echipa engleza Fulham (aflata pe primul loc in Division One), si-a prezentat miercuri noua colectie de vinuri albe, "Domaine La Dona Tigana". Evenimentul s-a petrecut la magazinul Harrods din Londra. Vinurile lui Tigana au fost obtinute din strugurii culesi de pe cele 180 de hectare de vie pe care le detine in sudul Frantei. Tigana a marturisit ca "ma ocup de 14 ani de vin si de fotbal, in paralel. Este o adevarata pasiune. Nu sint profesionist in viticultura si vinarit, dar sint inconjurat numai de profesionisti". Antrenorul francez a declarat ca se asteapta la o productie cuprinsa intre 30.000 si 50.000 de sticle si ca magazinul londonez Harrods este locul ideal pentru vinzarea lor. Jean Tigana a fost insotit de mijlocasul scotian John Collin si de magnatul egiptean Mohamed al Fayed (tatal lui Dodi al Fayed), proprietarul magazinului si patronul clubului Fulham. (M.B.) FC National are site pe Internet Starea de incertitudine care domneste de citeva zile in Parcul cu Platani nu s-a rispit nici ieri. La plecarea spre Italia - alaturi de delegatia "tricolora" deplasata in "Cizma", pentru meciul cu "squadra azzurra" -, presedintele de la FC National, Gino Iorgulescu, a declarat ca nu exclude posibilitatea ca toti cei opt jucatori care au refuzat deplasarea in cantonamentul de la Brasov sa fie exclusi din lot. El a adaugat ca gruparea din Cotroceni le va achita grevistilor toate restantele financiare pina la 17 octombrie, data stabilita de LPF, dar a precizat ca acest lucru se va rezolva doar pentru "fotbalistii care merita acest sacrificiu". Ieri, de la ora 10.00, Marius Lacatus a condus o sedinta de antrenament la care au participat toti fotbalistii "bancari". Sedinta Consiliului de Administratie s-a aminat pentru luni, data la care se va intoarce din Italia si presedintele Gino Iorgulescu. Cu tot scandalul care mocneste in interiorul gruparii, FC National continua campania de imbunatatire a imaginii. Ultimul eveniment in acest sens s-a produs ieri, cind a fost lansat site-ul oficial al clubului, care poate fi accesat la adresa de Internet www.nationalfc.ro. (S.T.) 