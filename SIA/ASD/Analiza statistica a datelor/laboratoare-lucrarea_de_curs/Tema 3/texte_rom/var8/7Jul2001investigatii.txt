 Tilhari cu epoleti Politistii Craciun si Nicodim au tinut "de sase" la jefuirea a doi batrini Plutonierii Nicolaie Craciun si Valentin Nicodim au fost condamnati la cite sapte ani de puscarie pentru ca au organizat jefuirea unei perechi de pensionari. Fosti angajati ai Biroului Judiciar din Politia Cluj, cei doi subofiteri au fost "creierul" actiunii a carei executie au incredintat-o civilului Marius Cenan. Pentru atitudinea sa cooperanta din timpul anchetei si a procesului, civilul a primit doar doi ani si jumatate de inchisoare. Politistul vinde "pontul" Jaful a fost pus la cale in ultima zi a lunii mai 2000, cind plut. Craciun s-a intilnit cu Marius Cenan, un prieten, caruia i-a propus sa intre, ca executant, intr-o "combinatie" din care urmau sa iasa peste 10.000 de dolari. Ceva mai tirziu, cei doi s-au intilnit cu plut. Nicodim. Acesta i-a explicat lui Cenan ca este vorba despre jefuirea unei perechi de batrini care, a doua zi, urmau sa ridice de la o banca din oras o mare suma de bani, in valuta. Tot ce avea el de facut era sa smulga geanta unei femei si sa dispara rapid de la fata locului. "Pontul" actiunii fusese aflat de catre plut. Nicodim, "prin mijoace specifice". In criza de bani, Cenan a fost de acord cu "actiunea", cu atit mai mult cu cit politistii i-au promis ca-l vor "proteja" in cazul ca lucrurile se vor complica. Jaful din scara blocului Cei trei s-au intilnit a doua zi dimineata intr-o parcare cu plata din centrul Clujului. Aici, politistii i-au explicat lui Cenan amanuntele "actiunii". Victimele vizate erau sotii Elza si Iosef Vincze, care urmau sa retraga de la Filiala Cluj peste 10.000 de dolari. Din aceasta suma, 3.000 de dolari trebuia sa-i revina "executantului" Cenan. Dupa ce au stabilit amanuntele "operatiei", toti trei s-au dus cu masina lui Nicodim, un Audi 100, pina in apropierea bancii, unde au asteptat pina in jurul orei 12.00, cind acolo au aparut cei doi membri ai familiei Vincze. Intrati in banca, ei au retras, din doua conturi diferite, suma de 11.398 de dolari, apoi au pus intreaga suma in geanta femeii. La iesirea din institutie, cei doi au fost "fotografiati" de Cenan. Apoi, intreaga "echipa" s-a deplasat in apropierea blocului unde locuiau victimele. Cu exceptia unor amanunte minore, planul a mers perfect. Politistii au ramas in masina, iar Cenan s-a postat in scara blocului. Primul a intrat Iosif Vincze, urmat, in scurt timp, de sotia sa. Lui Cenan nu i-a fost prea greu s-o imbrinceasca pe femeie si sa-i smulga poseta si, in citeva secunde, sa se urce in masina unde il asteptau politistii "coechipieri". Dupa o bucata de drum, Craciun a coborit din masina, stabilind sa se intilneasca, peste citva timp, pe Calea Turzii, la o benzinarie. La intilnire, Craciun a venit la volanul unui Ford Mondeo, masina lui de bugetar. Pe drum, Craciun a fost oprit de "radar" pentru depasirea vitezei legale. Vazind insa ca la volan se afla un coleg, politistii de la circulatie s-au multumit doar sa-l avertizeze verbal pe soferul grabit. La benzinarie au verificat continutul gentii in care au gasit cei peste 11.000 de dolari si inca 900.000 lei. Cenan a primit cei 3.000 de dolari promisi si, ca bonus, si-a luat si leii. Merge banda...! Conform marturiei lui Cenan, dupa impartirea prazii, cei trei "coechipieri" nu s-au mai intilnit decit peste o luna. La aceasta a doua intilnire, politistii i-au propus o alta "operatiune", asemanatoare cu prima, dar "executantul" i-a refuzat si, de atunci, el spune ca s-a mai intilnit cu cei doi politisti doar la ancheta penala. Intre timp, dupa doar zece zile de la atacul sotilor Vincze, Nicodim si-a incercat norocul "pe cont propriu". Aflat in centrul Clujului, el a incercat sa o jefuiasca pe Sofia Nita. A utilizat procedeul lui Cenan, dar a fost mai ghinionist decit acesta. Femeia a inceput sa tipe, si Nicodim, desi a folosit mai multe tertipuri pentru a scapa, a fost imobilizat de citiva trecatori. Chiar prins in flagrant, Nicodim a negat, cu tupeu, noua incercare de tilharie. Arunca vina pe cine poti! Initial, Nicodim a fost retinut 24 de ore, pe baza unei ordonante. Ulterior, Parchetul l-a pus insa in libertate, iar dosarul sau a fost deferit Parchetului Militar Cluj. Recunoscut din grup dupa inceperea anchetei, Cenan a devenit foarte cooperant si a relatat intreaga afacere. In schimb, pe tot parcursul anchetei, Craciun a negat comiterea faptei de care era acuzat. A incercat sa-si creeze chiar si un alibi. Pentru aceasta si-a procurat un bilet medical de externare dintr-un Spitalul Clinic de pe linga Intreprinderea Clujana. Hirtia nu i-a folosit la nimic, in schimb s-a extins ancheta si la spital. Din cele 11.398 de dolari furati de la sotii Vincze nu au mai fost recuperati decit o mie de dolari. Cu toate ca fac inchisoare, cei trei tilhari vor trebui sa le inapoieze victimelor si diferenta de 10.398 de dolari, plus dobinda aferenta acestei sume, calculata de la data jafului pina la achitarea totala a sumei. Drept garantie a acestei restituiri, instanta a dispus si mentinerea sechestrului pus pe averea condamnatilor. VASILE SURCEL Un roman refugiat in Canada face o declaratie socanta Catarama, acuzat de uciderea unei prostituate! Statul roman cere extradarea lui Florin Moraru, care are de ispasit 15 ani de inchisoare pentru o crima Un avocat aparator al drepturilor omului, sustinut de Amnesty International, a facut presiuni "joi" asupra guvernului canadian de a suspenda decizia de expulzare in tara natala a unui roman, din ratiuni umanitare, relateaza France Presse. Florin Moraru, 27 de ani, a cerut statut de refugiat in Canada in 1997, afirmind ca viata sa este in pericol in Romania pentru ca a fost martorul uciderii unei prostituate de catre senatorul Viorel Catarama. Avocatul lui Moraru, Noel Saint-Pierre, a declarat ca asasinatul a avut loc pe cind clientul sau era garda de corp a senatorului. In 1998, Romania a cerut Canadei extradarea lui Moraru pentru a fi judecat pentru uciderea unui comerciant. In acelasi an, el a fost condamnat in contumacie, de catre un tribunal bucurestean, la 15 ani si jumatate inchisoare dupa un proces "lipsit de transparenta si marcat de numeroase nereguli", dupa cum a afirmat "la rindul sau, reprezentantul canadian al Asociatiei americane a juristilor, William Sloan. Moraru si-a declarat tot timpul nevinovat. Pentru a nu fi extradat, Moraru a incercat sa se sinucida In iunie 2000, in baza acestei condamnari, Canada a decis sa-l expulzeze pe Moraru, o hotarire care a fost metinuta in apel in luna mai, la doua zile dupa ce cererea de azil a lui Moraru a fost respinsa. Pe 18 iunie, ziua in care trebuia sa fie expulzat, Florin Moraru a incercat sa se sinucida intr-un birou de la Ministerul pentru Imigrare din Montreal, taindu-se cu o lama de ras, a declarat avocatul sau. Retrimis la inchisoare, el a intrat in greva foamei cu o saptamina in urma. Se pare ca, in acest moment, autoritatile judiciare de la Ottawa au decis sa-i reexamineze dosarul, dar Agentia France Presse nu a putut primi o confirmare in acest sens. Avocatul lui Moraru a depus plingere impotriva Canadei la Comisia interamericana pentru drepturile omului, iar Amnesty International a scris ministrului canadian al imigratiei, Elinor Caplan, pentru a-i cere sa suspende expulzarea, de teama ca, in Romania, Moraru "ar putea fi torturat sau supus unor tratamente dure". ALEXANDRA RARES Moraru - hot, violator, tilhar si criminal Biografia lui Florin Moraru ridica mari semne de intrebare asupra veridicitatii afirmatiilor sale. Nascut in Bucuresti, in anul 1973, Moraru are un cazier bogat in arhivele politiei. Minor fiind, in ianuarie 1990 a comis furturi si un viol, pentru care a fost condamnat la doi ani de inchisoare pentru furt calificat si la cinci ani de inchisoare pentru viol. A fost internat intr-un centru de reeducare pentru minori pina in luna martie a aceluiasi an, cind a implinit 17 ani, apoi a fost transferat in inchisoare. A fost eliberat inainte de termen, pentru buna purtare, in decembrie 1993, cu un rest de 466 zile de inchisoare. Cum a iesit, Florin Moraru si-a organizat o banda de tilhari din care mai faceau parte Cornelius Dona si Mihai Viorel Damian. Tintele lor predilecte erau oamenii de afaceri arabi. La data de 25 octombrie 1996, l-au tilharit pe omul de afaceri iordanian Khaled Quashman. Din cauza loviturilor primite, iordanianul a murit. Pe data de 3 februarie 1997, l-au atacat cu arme de foc si bite de base-ball pe irakianul Ramin Pakzad, patronul unei case de schimb valutar, pe care l-au deposedat de 20.000 dolari si de alte valori. Ramin a scapat cu viata si i-a identificat pe tilhari din albumele foto ale politiei. Acestia au fost dati in urmarire generala. Florin Moraru si Mihai Viorel Damian au reusit sa treaca granita. Cornelius Dona a fost arestat, iar in timpul anchetei si-a recunoscut faptele si si-a denuntat complicii. Mihai Viorel Damian a fost gasit impuscat pe teritoriul Ungariei. Politistii maghiari l-au banuit de asasinat pe Florin Moraru, dupa cum sustin surse din Politie. Florin Moraru a ajuns in Canada, unde a cerut statut de refugiat politic. Pentru tilharirea patronului de la casa de schimb valutar, el a fost trimis in judecata, in lipsa, alaturi de Cornelius Dona. Ambii au fost judecati si condamnati. In dosarul in care victima tilharita a decedat din cauza loviturilor primite, anchetatorii l-au trimis in judecata doar pe Cornelius Dona, care a fost condamnat la 18 ani inchisoare. Procurorii au decis ca anchetarea pentru omor a lui Florin Moraru sa se completeze dupa ce acesta va fi extradat de catre autoritatile canadiene. ( O.G., N.S. ) Garcea a batut statul roman Pentru ca a fost inchis pe nedrept trei luni, Ionel Garcea va fi despagubit cu 53 milioane de lei Ionel Garcea, bucuresteanul in virsta de 27 de ani care a fost inchis in locul altui infractor, a cistigat procesul cu statul roman - caz mediat de "Evenimentul zilei " in cursul anului trecut. Desi a cerut un miliard despagubiri morale si materiale, instanta a apreciat ca Garcea nu merita decit 53 milioane despagubiri. Aceasta in Conditiile in care tinarul a stat inchis pe nedrept trei luni de zile. Procesul Tribunalului Municipiului Bucuresti i-a dat cistig de cauza lui Ionel Garcea in procesul intentat statului roman. In instanta, el a fost aparat de avocatul Ioan Dragoi din partea Asociatiei Pentru Apararea Dreptrurilor Omului din Romania- Comitetul Helsinki. Procesul a durat mai bine de un an dezile si, in final, pina si procurorii au acceptat ca Garcea a fost inchis nevinovat. In aceste conditii, statul roman, prin reprezentantul sau, Ministerul Finantelor, a fost obligat la plata daunelor morale si materiale. Numai ca, nici nu s-a pus problema acordarii unui miliard de lei cit a cerut victima abuzurilor unor politisti si procurori. Ieri, lui Garcea i s-a comunicat ca are de primit in total 53 milioane de lei. "Nici nu ma asteptam ca o instanta romaneasca sa imi dea mai mult. Desi par prea marunt pentru a avea relatiile altora, voi merge pina la capat si voi cere o apreciere reala a nedreptatii care mi s-a facut", ne-a declarat Garcea dupa aflarea vestii. Si aparatorii sai sint nemultumiti de solutia data de TMB si au declarat ca vor face recurs. Cit valorezi daca esti batut, arestat si inchis pe nedrept Asa cum ziarul nostru a scris in cursul anului trecut, Ionel Garcea a fost retinut in toamna anului 1998, dupa ce a fost confundat cu un infractor periculos. Pentru ca este recidivist, politistii de la Sectia 15 nu au mai stat pe ginduri si l-au retinut. In momentul retinerii, Ionel a primit si un pistol in cap deoarece politistii au crezut ca rid de ei cind le-a spus cum il cheama. Confuzia fusese facuta si din cauza faptului ca victimele tilhariilor comise de adevaratul infractor au spus ca pare sa fie Garcea autorul. Faptul ca martorii nu erau siguri nu a contat pentru politisti care l-au tinut legat de catuse pina a doua zi. Apoi a urmat procedura standard: audieri, batai, mandate de arestare si apoi condamnare. In nici una dintre situatiile de mai sus nu acontat ca Garcea sustinea ca este nevinovat. Pina la sfirsitul anului 1998, timp de trei luni, tinarul a fost inchis. La Penitanciarul Jilava, dupa ce a aflat ca adevaratul autor a fost prins, tot el a cerut comandantului sa verifice acest aspect. In acest fel a reusit sa scape, chiar dupa ce instanta il condamnase. Plingerea penala facuta impotriva celor vinovati zace de trei ani la Parchetul Militar. Pantru tot ce a patit, Garcea merita in viziunea autoritatilor romane 53 milioane. PETRISOR CANA Seful Politiei Moinesti si-a construit din leafa de bugetar un palat Colonelul Costache Nutu (fost sef al Politiei Tirgu-Ocna) este fericitul proprietar al unui mic castel, situat in Moinesti. Ofiterul si-a construit superba vila in urma cu citiva ani. Constructia pare sa fi costat o avere: are doua etaje, 8-10 camere, iar gardul din beton protejeaza curtea spatioasa de priviri indiscrete. In urma sesizarilor din presa, cazul "vilelor cu epoleti" de la Bacau a ajuns in atentia ministrului Ioan Rus: o echipa a Corpului de Control al ministrului de interne a descins zilele trecute la Bacau pentru a analiza atit activitatea profesionala a politistilor din judet, cit si modul in care unii dintre acestia au reusit sa agoniseasca averi impresionante. Chiar daca nu a fost sanctionat inca nici un angajat de la IPJ Bacau (controlul nu a fost finalizat), nu mai putin de 20 de politisti sint cercetati de echipa de control. Acestia vor trebui sa explice performanta construirii in timp record a unor vile impunatoare, din modestele lefuri de slujbasi ai statului - situatie semnalata in repetate rinduri de presa locala si centrala. Doi dintre politistii luati la puricat de echipa ministrului Ioan Rus sint vizati in mod special: lt.-col. Dumitru Toma, fostul sef al Politiei Moinesti, si lt.-col. Costache Nutu, actualul sef al politiei din localitate. DANIEL NEAMU CLAUDIU TIRZIU Doi redactori ai cotidianului nostru au incercat sa se angajeze ca Actori porno pentru sex in direct "Angajam fete frumoase si cupluri pentru show-uri erotice pe Internet. Engleza-nivel mediu. Tel.: 6.74...", asa suna un anunt publicat zilele trecute intr-un ziar national. Am dat un telefon la numarul respectiv si ne-am prezentat drept un cuplu lipsit de prejudecati, dornic sa afle mai multe detalii despre aceasta neobisnuita oferta de munca. Am fost lamuriti imediat, dupa o scurta vizita la sediul "firmei": puteam deveni actori porno pentru 150 de dolari salariu fix pe luna, plus un comision de circa 250-300, reprezentind un procent din incasari. "Studioul de productie" - un apartament cu doua camere din cartierul Salajan Am fost invitati la sediul "firmei" (situat in Bucuresti, pe strada Lotrioara, la ora 20.00. Ajungem in zona cu zece minute mai devreme. Peisaj de cartier suta la suta: "baieti de baieti" fluierind dupa femei, pensionari stind la palavre, copii batind mingea pe aleile din jur. Am urcat la etajul 8 al blocului, unde se afla sediul "firmei". Sunam la usa apartamentului, ne deschide o tipa bruneta imbracata in niste blugi jegosi: "Sefa noastra Mandy are treaba acum, reveniti miine sau peste vreo ora jumate", ne-a expediat ea dupa ce i-am spus ce ne intereseaza. Revenim la ora 22.00. De data asta sintem primiti inauntru fara probleme. Un tip chelios, cu ochelari, avind un aer serios, de baiat scolit, ne pofteste intr-o bucatarie mobilata bizar, doar cu un pat imens si un calculator dotat cu o camera video. Ne spune sa asteptam cuminti pina ne ia cineva in primire. Dupa doua minute sintem invitati in sufragerie. Incaperea, mobilata placut: masuta simpla din lemn, o vitrina modesta cu citeva bibelouri si iarasi un mare pat, pe care stau un tip si o tipa - cuplul "erotic" delegat de patroana Mandy sa ne prezinte oferta de munca. Laura si Alexandru lucreaza de vreo citeva luni in breasla. Fata - o blondina naturala in ai carei ochi se citea satisfactia muncii prestate, nu are mai mult de 25-26 de ani. Alexandru este un pic mai matur si pare mai experimentat." Noi sintem multumiti de serviciul asta. E un loc de munca bun. Treaba e simpla si se cistiga bine: 150 de dolari pe luna de caciula, salariu fix, plus 10 - 20 la suta comision din incasari. Daca va miscati bine, iesiti la 450 - 500 de dolari pe luna. Nu e bine?", ne "momeste" Alexandru. Apoi ne spune ce avem, practic, de facut: "Se lucreaza in schimburi, 12 cu 36. Munciti 12 ore, aveti 36 libere. Trebuie doar sa faceti sex in fata camerei de luat vederi. Si sa stiti un pic de engleza, sa puteti conversa pe chat cu americanu' care se uita. Daca e unu' mai fraier, il convingeti sa stea si o ora-doua cu ochii pe voi. Tariful vi-l stabiliti singuri - puteti sa cereti intre 1,5 si 4,5 dolari pe minut, si din suma totala pe care o stringeti intr-o luna primiti comisionul. Eu va zic sa cereti 2,5 dolari, ca daca sinteti prea scumpi nu intra nimeni sa va vada. La tariful asta puteti stringe si 3.000 de dolari pe luna, deci va ies cite 300. Mai sint si ciudati, care vor sa folositi "jucarii" (n.r. - accesorii erotice), dar daca nu va convine puteti refuza". "Carte de munca? Si ce ati vrea sa scrie pe ea?" Continuam palavrageala si aflam conditiile de munca. Daca acceptam sa lucram pentru ei, ni se putea face si un contract de colaborare. Copie dupa buletin, copie dupa certificatul de nastere si o poza recenta, astea erau toate actele pe care trebuia sa le aducem. "Carte de munca nu avem cum sa va facem. Si chiar daca am putea, ce ati vrea sa scrie pe ea?", ne-a luat la rost Alexandru cind l-am intrebat despre conditiile legale ale neobisnuitului loc de munca. Tot de la el am aflat si de micile neplaceri pe care le facusera doua foste colaboratoare. Ramona, una dintre ele, incercase sa-si faca un site de una singura si sa lucreze pe cont propriu. Alta adormea prea des in timpul serviciului si pe deasupra isi invita prietenii la munca. "Le-a prins Mandy si le-a dat afara. Sper ca voi sinteti seriosi". Palpitanta discutie cu cei doi angajati ai firmei a fost brusc intrerupta de Mandy, patroana, care a intrat brusc in sufragerie. Era imbracata doar cu o fustita roz din voal, crapata intr-o parte si o bluza cu un decolteu generos de aceeasi culoare tipatoare. "Lasati-mi numarul vostru de telefon ca sa va contactam daca va intereseaza oferta noastra. In curind o sa ne mutam de aici intr-o vila din apropierea Casei Radio. Acolo avem si mai mult loc si sintem si mai in siguranta". MARINA ENE DANIEL NEAMU Mafia lozurilor in plic 46 de milioane, un loz fals Un pensionar brailean a platit 46 de milioane de lei pentru o bucata de hirtie care credea ca o sa-i aduca o Dacie 1310. N.D., din comuna Salcia Tudor, judetul Braila, a fost acostat de un individ care i-a spus ca a cumparat cinci lozuri in plic si l-a invitat sa aleaga unul. Increzator, N.D. a ales un loz, timp in care un alt individ a tras altul, "descoperind" ca a cistigat un autoturism Dacia 1310. De bucurie, "cistigatorul" i-a propus batrinului sa mearga impreuna la Agentia Loto ca sa-i faca cinste cu un milion de lei. La agentie, cei doi s-au intilnit "intimplator" cu "directorul", acesta exprimindu-si regretul ca nu poate plati cistigul in aceeasi zi. "Cistigatorul" i-a propus atunci pensionarului sa-i vinda lozul "cistigator" pentru suma de 46 de milioane de lei. N.D. a acceptat, iar a doua zi s-a prezentat la Agentia Loto sa-si ridice cistigul. Abia atunci si-a dat seama ca a fost victima unei inselatorii si a anuntat politia. Surse din cadrul Politiei Municipiului Braila au pus ieri la dispozitia "Evenimentului zilei" portretele-robot ale celor doi indivizi care fac parte dintr-o retea mai vasta de falsificatori de lozuri in plic. "Anul trecut i-am retinut pe membrii unei bande din Bucuresti care foloseau acelasi siretlic cu lozuri. Modul de operare este identic, ceea ce ne indreptateste sa credem ca seful bandei careia i-a cazut victima cetateanul din Salcia Tudor este tot din Capitala", ne-a declarat lt. Dan Saghin. STEFAN CATALIN IORDACHE Dupa Vlad Tepelea, Sorin Pantis si Radu Sirbu, Tsakoniatis si Iliopoulis, audiati in dosarul RomTelecom Fostul presedinte al Consiliului de Administratie si director general al RomTelecom, VassiliosTsakoniatis, si fostul director financiar al RomTelecom, Giorgios Iliopoulis, au fost si ei audiati ieri, timp de mai multe ore, la Directia Cercetari Penale, in afacerea "OTE - RomTelecom". Dupa Vlad Tepelea (fost director general) - audiat marti, Sorin Pantis (fost ministru al comunicatiilor) - miercuri si Radu Sirbu (fost presedinte al FPS) - joi, grecii Tsakoniatis si Iliopoulis sint incheietorii "plutonului" de saptamina aceasta, format din fosti inalti oficiali audiati in legatura cu privatizarea controversata a companiei nationale de telecomunicatii. Spre deosebire de predecesorii lor, Tsakoniatis si Iliopoulis au venit la ancheta cu o armata de avocati (imbarcati in doua VW Passat, noi noute). Din Comitetul de Coordonare a Privatizarii, condus de fostul premier Radu Vasile, au mai facut parte fostii ministri Valeriu Stoica, Victor Babiuc, Sorin Pantis, Decebal Traian Remes, fostii presedinti ai FPS Sorin Dimitriu si Radu Sirbu, precum si Vlad Tepelea, fost presedinte al Consiliului de Administratie al RomTelecom. E posibil ca toti acestia sa fie audiati, de politisti, fie ca martori, fie in alta calitate, in functie de desfasurarea anchetei. Intrat in jurul orei 9.30, directorul Tsakoniatis a iesi de la audieri in jurul orei 14.15, dar nu a facut nici un fel de declaratie. Iliopoulis a stat inautru mai putin decit Tsakoniatis: intre orele 14.00 si 16.00. La iesire, nici el, nici avocatul sau nu a declarat mare lucru, decit ca audierile s-au referit la privatizarea RomTelecom si ca nu s-au adus acuzatii. CHRISTIAN LEVANT DANIEL NEAMU Porno-procurorilor craioveni li s-a dat din nou satisfactie Trei ani de inchisoare pentru ziaristul Tiberiu Patru Tribunalul din Miercurea-Ciuc s-a pronuntat saptamina trecuta in cazul fostului redactor-sef al cotidianului craiovean "Ora", Tiberiu Patru, ziaristul arestat cu doi ani in urma sub acuzatia de luare de mita. Desi se parea ca procesul luase o turnura favorabila lui Patru, instanta l-a condamnat la trei ani de inchisoare, plus alti cinci de interzicere a dreptului de a publica in presa. Pe 12 august 1999, jurnalistul craiovean a fost saltat din restaurantul "La Papa Barzeti", dupa un flagrant cu cintec la care au participat zece politisti condusi de procurorul Marius Sulu. Patru se afla in plina negociere pentru un contract de publicitate cu omul de afaceri Sorin Sirbu, care facuse o plata in avans de 500 de marci si 300 de dolari, urmind sa primeasca factura de reclama dupa achitarea integrala a sumei convenite. In dimineata aceleasi zile insa, Sirbu il denuntase la Parchet pe ziarist, sub motiv ca acesta l-ar santaja cu publicarea unui material denigrator, care viza implicarea afaceristului intr-un dosar penal. Imediat ce s-a ridicat de la masa, Tiberiu Patru a fost inconjurat de politisti, perchezitionat si retinut in momentul in care i s-au gasit in geanta bani insemnati cu substanta fluorescenta. Seara, anchetatorii au navalit in redactia ziarului "Ora" cu intentia declarata de a confisca toate dosarele "ce pot folosite in scop de santaj", potrivit justificarii procurorului Sulu. In biroul lui Patru se aflau in acel moment fotografiile si celebra caseta cu porno-procurorii craioveni, care fusesera filmati la fetite cu aproximativ o luna inaintea arestarii redactorului-sef de la "Ora". Parchetul Judetean a emis un mandat de 30 de zile pentru Tiberiu Patru, care a ramas in arestul politiei doljene pina pe 26 august, cind Curtea de Apel Craiova a hotarit ca poate fi cercetat in stare de libertate. Procesul lui Tiberiu Patru a fost stramutat la Miercurea-Ciuc, la solicitarea Parchetului Judetean Dolj. Sentinta pronuntata saptamina trecuta este apreciata in majoritatea mediilor publicistice din Craiova drept un cadou in plus pentru cei doi magistrati cazuti in pacat, Eugen Ciontu si Relu Serbanescu. Impotriva hotaririi Tribunalului de la Miercurea-Ciuc, avocatii lui Tiberiu Patru au declarat apel la Curtea de Apel Tirgu-Mures. BOGDAN BERNEANU [21][pl.dll?rid=expresro] 