 Servesc patria! SPP intra in cursa pentru Cotroceni Serviciul de Protectie si Paza (SPP) finalizeaza, in aceste zile, pregatirea specifica pentru a onora cum se cuvine misiunea pe care, in conformitate cu prevederile legale, urmeaza sa o indeplineasca in aceasta toamna. Este vorba despre asigurarea pazei si a protectiei tuturor candidatilor inscrisi in cursa electorala pentru alegerile prezidentiale. Pina acum, 12 persoane au anuntat ca vor sa candideze. Cei care le vor asigura protectia vor fi alesi dupa criterii profesionale, dar si specifice. De exemplu, ei trebuie sa fie mai inalti decit cei pe care ii pazesc. Presedinte pentru o zi Media de virsta a ofiterilor, care in ziua documentarii mele, se pregateau in poligon nu depaseste 30 de ani. In mod normal, dupa toate normele internationale, fiecare demnitar de rang inalt ar trebui sa primeasca din partea SPP un instructaj minim de comportament in cazul in care este luat ostatic. De candidatul la prezidentiale X se tin belele, una cite una. Aflat pe un bulevard ingust din orasul Y, unde isi desfasoara campania electorala, din mers, autoturismul lui este atacat dintr-o cladire. Pentru ca zona este cunoscuta drept periculoasa, candidatul este incadrat, pe bancheta din spate a autovehiculului, de doi ofiteri de protectie pusi la dispozitie de SPP. Se aude un foc de arma. Instantaneu, cei doi ofiteri il inghesuie pe demnitar, napustindu-se asupra lui, silindu-l sa se ghemuiasca la podea, autoturismul luind o viteza considerabila. Inghesuirea demnitarului intre doi ofiteri de protectie se numeste (in limbaj specific) "impachetare". E clar ca pe linga o posibila vesta antiglont, in asemenea situatii candidatul mai este protejat de inca doua scuturi umane - ofiterii de protectie. Mi se spune, oarecum misterios, ca voi asista la un alt exercitiu interesant. Observ cum o parte din militarii SPP participanti la exercitiu se constituie intr-un grup de cetateni veniti sa-l intimpine pe "liderul celui mai mare partid", candidat la prezidentiale, aflat in vizita in "orasul" lor. "Cetatenii" aplauda in asteptarea "liderului". Nu sesizez insa cine-i demnitarul. Gazdele mi-au pregatit o surpriza. Apuc sa vad cum sint incadrat de doi ofiteri de protectie care se constituie rapid in garda mea de corp. Iata-ma, deci, demnitar, candidat la prezidentiale si lider de partid fara voie. Acesta-i jocul, ma supun. Garzile imi fac semn ca drumul e liber si ne indreptam spre simpatizantii care aplauda. Intrat in pielea candidatului, imi salut calduros simpatizantii dind mina cu ei, imbratisindu-i. La un moment dat, un individ se desprinde discret din grupul de simpatizanti, printre care se amestecase special, si imi arata ca nu-i place fata mea. Ca sa fie si mai convingator a ridicat si o ditamai bita deasupra capului, pe care o indreapta spre mine cu intentia clara sa ma plesneasca drept in freza. Nu apuca sa-si duca la capat intentia. Unul dintre ofiterii din garda ii pareaza lovitura, anihilindu-l, iar un altul se pune drept scut in fata mea. Joc pina la capat si fac pe nebunul, vrind sa arat simpatizantilor mei ca nu mi-e teama. Degeaba. Cit ai zice peste sint impins la pamint de unul dintre ofiterii din garda mea, care sta acum deasupra mea si ma acopera de furia potentialilor agresori. Partea placuta este ca ofiterul SPP care ma protejeaza este o femeie specialista in arte martiale, posesoare a unei centuri negre. Am fost asadar, pentru trei minute si candidat la prezidentiale agresat fara voie. Prin fortul capcanelor psihologice Cea mai dura proba pe care o au de trecut la antrenamente ofiterii SPP este denumita "Fortul". Intr-o cladire special amenajata in poligonul de antrenament sint plantati "teroristi" (reprezentati de manechine ce respecta costumarea unui asemenea individ) care trebuie lichidati. Intri practic intr-un labirint. Pe jos, tot felul de organe interne: inimi, creiere, ficati, intestine si singe din belsug. Simulatoarele de mitraliere sparg linistea. Traseul prin fortul cu capcane de acest gen continua prin fum gros, mirosuri pestilentiale, prin mocirla, zone accidentate, minate etc. Se aud, in tot acest timp, prin difuzoare speciale, fragmente din diverse piese muzicale, intr-o alaturare halucinanta. Prin difuzoare ascunse se aud simfonii calde de Vivaldi, cintece de leagan, melodii ritmate de discoteca, imnuri religioase, slujbe de inmormintare cu jelituri, marsuri revolutionare, sloganuri de tot felul. Sint asigurat ca traseul pe care-l parcurg este destul de simplu pentru ca o parte din capcane sint tinute cuminti, avind in vedere ca eu sint doar un musafir. Sint tulburat de cele vazute, dar se pare ca am facut doar zece la suta dintr-un traseu cu asemenea capcane pe care un ofiter SPP il are de parcurs in cadrul unui antrenament. Parasesc tulburat poligonul, unde am sesizat ca ma aflu de fapt intr-o zona in care este cultivata moartea. La SPP am intilnit si oameni care nu ies in fata, dar foarte utili: ochii vigilenti de la punctele de acces in institutiile statului. De la banalul gest de a deschise si pazi o poarta pina la verificarea si identificarea vizitatorilor si invitatilor unei institutii ori pina la controlul corporal al acestora, precum si cel al bagajelor lor. Controlul corporal si cel al bagajelor sint activitati necesare pentru o paza eficienta si o protectie adecvata. Finalitatea acestor operatiuni este cea a asigurarii unei "zone sterile", cum se spune in limbaj sepepist, adica sa se cunoasca identitatea tuturor persoanelor din cadrul acesteia si asigurarea ca nu pot agresa fizic un demnitar sau mai multi care se gasesc in interior. Oamenii SPP Irineu Dogaru face parte si el din structurile SPP. E unul dintre salariati. Cel mai adesea, formula corecta de adresare este: "Sa traiti, parinte!", Irineu Dogaru este de fapt preotul-capelan al SPP. A terminat Teologia in 1988, a lucrat la Arhiepiscopia Bucurestilor, iar din 1997 il gasim la SPP. Este si cel care i-a botezat pe citiva dintre tinerii ofiteri care nu apucasera sa fie crestinati, cel care ii cununa sau le boteaza copiii militarilor SPP. Nu o data el este prezent la antrenamente si chiar la misiuni. Mihai si Simona Groseanu sint sot si sotie. Amindoi lucreaza in SPP, sint luptatori antitero. Privita in actiune, adica la antrenamentele de arte martiale, familia Groseanu nu ofera o imagine obisnuita. Rup totul, si fiecare are o forta de invidiat. Simona a terminat Academia Nationala de Educatie Fizica si Sport (ANEFS). Este tripla campioana de judo, posesoare a unei centuri negre. Este si cea mai buna luptatoare a SPP, declarata la mai multe concursuri interne desfasurate in ultimii ani. Nimic insa nu-i tradeaza profesia si pasiunea; este la fel de feminina si distinsa ca oricare tinara de virsta ei. Colegi cu ei, Valentin si Angela Stanciu au avut amindoi gradul de plutonier. Dupa sustinerea licentei, Valentin a devenit ofiter cu gradul de capitan si este seful unei grupe de interventie antiterorista. Angela este si ea o campioana in arte martiale, centura neagra cu 1 dan. Valentin si Angela Stanciu isi doresc cel mai mult sa fie impreuna cu fiica lor, Alexandra Patricia, care are aproape patru ani. Lt.-col. Anica Florescu, fost purtator de cuvint al SPP (a pus bazele unei relatii civilizate cu ziaristii), este si Sensei, maestru in arte martiale. Anica este si presedinte al filialei romanesti a Federatiei Internationale de Arte Martiale. CRISTIAN OPREA Episodul "Mai animalule!" Ofiter de politie la baza, maiorul Marian Ciuchilan lucreaza de 8 ani in Serviciul de Paza si Protectie. La cei 41 de ani pe care ii are, omul din fata mea, cu parul grizonat , sfideaza imaginea sablon a sepepistilor. Pentru ca toti ne inchipuim ca cei care asigura paza demnitarilor trebuie sa fie ca niste gorile, abrutizati si cu fete incrincenate. Maiorul nu arata deloc a Rambo si are o privire senina. Din cind in cind, isi aprinde, calm cite o tigara. Asa cum este imbracat, intr-o geaca de piele, nu are nimic fioros si nici nu arata ca ar lucra la SPP. Cred chiar ca niste pusti mai obraznici, nestiind ce fac, s-ar putea incumeta chiar sa-l dea jos din troleibuz. Discutia este placuta si demonstreaza ca omul este citit si plimbat, cum se spune la tara. Se supara un pic cind asemanam profesia lui cu cea a bodyguarzilor. "Noi sintem ofiteri de protectie. Adica ofiteri care asigura securitatea fizica a demnitarilor. La celelalte servicii secrete din toata lumea se foloseste termenul de agent sau ofiter de securitate. La noi, denumirea este putin fortata, aceea de ofiter de protectie. Plus ca ceea ce face un bodyguard nu aduce cu ce facem noi. Vrem sa se inteleaga ca meseria nostra este sa salvam, chiar cu pretul vietii, demnitarul. Asta ne este profesia". Iar profesia, pare sa ne spuna maiorul, nu e deloc usoara. "La alegerile din 1992 am facut parte din echipa de protectie a presedintelui Iliescu. Prin cite nu am trecut ! Am fost alaturi de presedinte si la episodul cu «Mai, animalule», in care a fost implicat ziaristul Parvu. Tot atunci, in 1992, la Braila se anuntase ca au fost furate niste grenade dintr-un depozit MApN. Va dati seama ca am fost in alarma maxima. Cite nu se pot intimpla. Colegi de-ai mei au luat caramizi borcane, in cap, au fost intepati, fiindca unii au venit cu cutite. Dar asta este profesia. Insa nu te astepti numai la actiuni ostile. Inchipuiti-va cind vine masa aia de admiratori. Toti incearca sa-l atinga, sa puna mina pe el. Au sarit unii sa-l pupe si-l stringeau de git. Devine sufocant. Iar tu, impreuna cu alti 5-6 ofiteri, trebuie sa faci fata unei multimi de 300-400 de admiratori. Ofiterul trebuie sa le explice ca nu e bine. Normal ca ei te considera un mic dusman. Dar, de obicei, daca vorbesti cu ei, inteleg. Frunda stie sa multumeasca Locotenent-colonelul Constantin Dobre, incearca sa ne explice mecanismul. "Ofiterii nostri nu intervin deloc in programul candidatilor. Chiar daca oamenii nostri ii explica demnitarului ca nu este bine sa aleaga o ruta, sa nu intre in multime, daca el vrea, o face. Noi nu impunem nimic, datoria nostra este de a-l proteja". Campania din 1996 a fost ceva mai grea, cu mai multi candidati. Doar Nicolae Manolescu si Emil Constantinescu, dupa o saptamina, au renuntat la protectia SPP. Nu toti prezidentiabilii bat tara "ntreaga, fiecare are o strategie a sa. Nicolae Militaru nici macar nu a iesit din Bucuresti. Surprinzator, vindecatorul Constantin Mudava i-a alergat pe cei de la SPP prin toata tara. In subsolul casei unui alt candidat, Nutu Anghelina, s-a descoperit, la un moment dat, o cutie despre care nu stia nimeni de unde a aparut. "In 1996 am facut parte din echipa domnului Gyorgy Frunda. Ce m-a impresionat este ca ne-a multumit public la un miting din Sovata. Am ramas si noi surprinsi ca in timpul discursului, brusc, in romna, a anuntat ca multumeste celor de la SPP care isi risca viata, pierd zile si nopti pentru ca el sa nu pateasca nimic. O alta chestie draguta s-a intimplat intr-un sat din Transilvania. A fost invitat intr-o casa sa fie servit cu ceva. Mincarea fusese inainte verificata de alta echipa. Am primit si eu de la gazda un pahar cu palinca am ciocnit si l-am pus la loc. Femeia a inceput sa faca conversatie, dar i-am spus ca nu cunosc maghiara si cu ce ma ocup. A ramas efectiv stupefiata, ca noi, romni, il pazim pe domnul Frunda. I-am explicat ca asta este datoria, iar femeia a ramas incintata", ne-a povestit maiorul. "In ultima campanie electorala am facut 18.000 de kilometri in 60 de zile, dintre care 12.000 numai noaptea. Am lipsit din Bucuresti 54 de zile si mi-au vazut familia doar intr-o dimineata. Am fost doi ofiteri, un sofer de escorta si doi colegi care deschideau drumul. Noi, cei de la SPP, dormim in campanie in camera alaturata celei a candidatului, in fata dormitorului se pune post fix, iar la intrarea in hotel, normal, Ministerul de Interne asigura paza. Un efort deosebit. Norocul meu este ca sotia ma intelege perfect, la fel si fetita de 13 ani. Multi altii au divortat pentru ca nu i-a inteles familia". SPP-ul se mindreste cu actiuni deosebite cum ar fi vizita Papei Ioan Paul al II-lea si a lui Bill Clinton. "Americanii ne-au solicitat la vremea respectiva ca toate sucurile sa fie la cutie sau in sticle sigilate. S-a spus atunci ca a fost o greseala de protocol, dar nu a fost asa", ne-a spus lt.-col. Dobre. "Campania aceasta va fi mai usoara pentru ca nu sint atitea zile. Avem acum si baza legala, adica legea de functionare a SPP-ului. Sintem pregatiti sa facem fata, iar pentru noi este o provocare profesionala. Cele 45 de zile vor fi de foc, insa ne vom face datoria cu profesionalism, ca de fiecare data. E bine sa se stie ca nici un candidat nu a avut ce sa ne reproseze", ne-a declarat locotenet-colonelul Constantin Dobre. Militarii SPP vorbesc despre realizari, dar nu se lauda. Sufera cind esecul le da tircoale, dar nu se tinguie in fata nerealizarilor. In orice caz, e limpede ca viitori candidati la prezidentiale vor fi pe miini bune si sigure in campania electorala care, oficial, va incepe peste citeva zile. FLORIAN BICHIR Lucian Croitoru - creierul campaniei electorale si, in curind, sotul fiicei premierului Isarescu se da pe mina viitorului ginere Intirzierea cu care Mugur Isarescu a decis sa-si faca publica decizia de a candida pentru functia suprema in stat a lasat loc pentru nenumarate speculatii pe aceasta tema. Inainte sa se fi gindit cu adevarat serios la aceste lucruri, premierul a aflat ca are director de campanie in persoana fiicei sale, semn electoral - trifoiul si asa mai departe. Singurele certitudini in momentul de fata sint faptul ca Isarescu va candida, ca va intra oficial in cursa electorala saptamina viitoare si ca directorul sau de campanie va fi consilierul Adrian Vasilescu. Amanuntele cu adevarat interesante se afla insa in partea nevazuta a aisbergului. Va prezentam in continuare piesele de rezistenta ale staff-ului electoral al lui Mugur Isarescu. Lucian Folosind o comparatie utilizata chiar de premier, Isarescu este "creierul mare" al propriei sale campanii electorale, in timp ce "creierul mic" este Lucian Croitoru. Angajat oficial in functia de consilier principal al guvernatorului BNR, Croitoru este, totodata, si consilier personal al primului-ministru (activitate neplatita) si principalul lui sfatuitor. Nascut in 1957, Lucian Croitoru a absolvit in 1982 Facultatea de Cibernetica din cadrul ASE Bucuresti, participind ulterior la numeroase cursuri de specializare in universitati de prestigiu din SUA (Colorado) si Europa (Oxford). Recunoscut drept unul dintre cei mai importanti specialisti romani in macroeconomie si politici monetare, el este autorul a nenumarate lucrari si articole stiintifice, publicate de cele mai prestigioase reviste de specialitate din lume. Este necasatorit si are un copil dintr-o casatorie anterioara. Lacramioara Un rol deosebit de important va juca in campania electorala a tatalui sau Lacramioara Isarescu, chiar daca nu va fi acela de coordonator, asa cum s-a vehiculat in presa. La cei 25 de ani ai sai, Lacramioara, sau Lacra - cum o alinta apropiatii - este pasionata de stiintele comunicarii. De altfel, ea a absolvit, in 1998, Facultatea de Relatii Internationale - ASE si a beneficiat de o bursa de perfectionare la Geneva. De notat ca participantii, tineri din 20 de tari, au ales-o lider de grup si purtator de cuvint. Lacramioara duce o viata normala, nu are nimic de ascuns si spune ca nu a acceptat vreodata diferentieri sociale legate de pozitia tatalui sau. De altfel, ea si-a facut toate studiile in Romania, spre deosebire de alte odrasle de demnitari. Aceasta campanie electorala reprezinta o mare provocare pentru Lacramioara si are ambitia ca primul-ministru sa cistige cursa prezidentiala si datorita contributiei ei. Lucian si Lacramioara Prin urmare, vrind-nevrind, Lucian Croitoru si Lacramioara Isarescu vor colabora in cadrul aceleiasi echipe. Din fericire, optiunea corecta este "vrind", si asta pentru faptul ca cei doi se cunosc de mai multa vreme, mai precis de cind Lucian a fost profesorul lui Lacra la masteratul pe care ea l-a obtinut la ASE Bucuresti. Nu se stie cu exactitate cum, dar intre cei doi preferati ai premierului s-a infiripat initial un sentiment de simpatie reciproca. Treptat, acesta s-a transformat intr-o frumoasa poveste de dragoste. Mai mult, Lacra si Lucian au decis sa se casatoreasca intr-un viitor nu foarte indepartat, desigur insa numai dupa ce campania electorala va fi luat sfirsit. RADU PREDA Nemtii cred ca pavilionul romanesc de la Hanovra face cit zece ani de diplomatie Intr-o declaratie facuta la postul de radio Romania International, domnul Norbert Bargmann, comisarul general adjunct al Expozitiei Mondiale EXPO 2000 Hanovra, precizeaza: "Pavilionul Romaniei este absolut deosebit, iar ideea lui este fantastica. Aceasta participare a Romaniei la Expozitia Mondiala a dovedit inca o data veridicitatea sloganului «cel mai mult conteaza sa fii prezent». Tara dv. se prezinta aici nu numai cu un concept nemaipomenit, dar si cu niste oameni extrem de simpatici si deschisi, iar eu, personal, sint de parere ca prezenta Romaniei aici la Hanovra aduce tarii dv. mai multe foloase decit le-ar aduce zece ani de diplomatie intensa". Sageata liberala tinteste 15 procente PNL si-a fixat ca tinta pentru aceste alegeri obtinerea unui scor de 15 la suta din numarul total de voturi. Acest obiectiv a fost enuntat miercuri seara, in cadrul unei intilniri care a avut loc la Sala Polivalenta intre conducerea partidului si comitetul de campanie electorala pe Bucuresti. In cadrul acestei reuniuni - la care au participat aproximativ 400 de persoane, care reprezinta, asa cum spun liberalii, "retelele electorale" ale PNL in Capitala - s-a cazut de acord asupra costului financiar total al campaniei pe Bucuresti. Surse participante la intilnire ne-au declarat ca este de 5 miliarde de lei. De asemenea, s-a decis ca PNL sa trimita in Bucuresti un numar de 500.000 de scrisori personalizate, care sa fie adresate celor care au semnat pentru candidatura lui Stolojan la presedintie, membrilor si simpatizantilor de partid. Seful de campanie al PNL pe Bucuresti este deputatul Andrei Chiliman, locul patru pe lista de la Camera Deputatilor. Sursele citate sustin ca, pentru realizarea campaniei electorale, s-ar fi apelat la serviciile agentiei "Ogilvy and Mather". In cadrul reuniunii de la Polivalenta, s-a prezentat si bilantul numarului de semnaturi strinse pentru Stolojan, acesta fiind de 500.000, insa s-a hotarit ca aceasta actiune sa continue. O intilnire asemanatoare va avea loc miine, la Palatul Parlamentului, unde prim-vicepresedintele Valeriu Stoica si candidatii de pe locurile unu si doi din toata tara vor discuta strategiile de campanie electorala. MADALINA SISU Alesii vor supraveghea tiparirea cartilor de alegator Tiparirea cartilor de alegator va fi supravegheata de o comisie parlamentara. Senatorii au votat ieri infiintarea acestei comisii, asa cum a cerut ministrul internelor, Constantin Dudu Ionescu. Comisia va verifica si intocmirea listelor electorale permanente precum si distribuirea cartilor de alegator. Deputatii si senatorii care vor face parte din comisie vor functiona dupa un regulament propriu si isi vor prezenta concluziile Birourilor Permanente ale celor doua Camere. Inainte de a pleca "in teritoriu", deputatii au aprobat si ei infiintarea acestei comisii. Au fost desemnati in comisie Gavril Dejeu (PNTCD), Ovidiu Petrescu (PDSR), Carol Kovacs (PNL), Liviu Negoita (PD), Attila Vaida (UDMR), Nicolae Ionescu (PUNR), Dumitru Balaet (PRM) si Iosif Panes (minoritati nationale). Conducerea Senatului isi va desemna reprezentantii in comisie la inceputul saptaminii viitoare. TEODORA GEORGESCU Dupa lupte seculare, listele CDR-2000 sint trecute "pe curat" Gavril Dejeu si Stefan Dragulescu isi iau adio de la parlament Listele parlamentare ale CDR-2000 sint la final. Au mai ramas doar citeva judete unde inca se mai negociaza. Ultima sedinta BNC, care ar fi trebuit sa fie urmata de o sedinta de Consiliu a CDR-2000, s-a prelungit tocmai pentru a finaliza listele parlamentare ale PNTCD, sedinta Conventiei fiind aminata pentru astazi. Locurile eligibile pentru taranisti au stirnit cele mai aprinse discutii. Fata de 1996, locuri mai putine, mai multi PNTCD-isti pe tusa. "Acum nu-l mai lasam noi sa se retraga!" Singurul senior ramas in fruntea listelor electorale este Ion Diaconescu, presedinte atit al PNTCD, cit si al CDR-2000. Desi a declarat ca ii este indiferent daca mai candideaza sau nu, lasind decizia in seama strategilor partidului, Diaconescu a oferit totusi o explicatie pentru raminerea sa in fruntea listelor: "Desi o sa ma retrag din fruntea partidului la viitorul Congres, sint inca presedintele acestuia si presedintele CDR-2000. Nu ar fi potrivit sa nu fiu pe liste". Nehotarirea liderului taranist a dat insa friu liber zvonurilor de tot felul, "candideaza, se retrage, ba candideaza". Ultimul comentariu pe aceasta tema anunta ca Diaconescu si-a pregatit retragerea, pentru a da o lovitura de imagine, cu o saptamina inainte de depunerea listelor la Biroul Electoral. Surse taraniste ne-au declarat ca este "cu totul inexact", opinind ca sint "incercari de a-i forta mina". De altfel, aceleasi surse afirma ca daca Diaconescu ar ramine doar presedinte de partid fara a mai avea functie parlamentara, "autoritarea i-ar fi stirbita". "Partidul are, in acest moment, nevoie de un arbitru impartial pentru a stapini situatia in partid pina la Congres, dar si in preajma acestuia, cind se vor isca o serie de conflicte intre cei care doresc aceasta functie. Nu se mai pune problema unui gest electoral, acum nu-l mai lasam noi sa se retraga". Ciumara a fost convins sa nu candideze in Capitala Revenind la locurile pe listele CDR-2000, probleme mari au ridicat si Mircea Ciumara (PNTCD), si Victor Ciorbea (ANCD). Amindoi voiau cu orice pret un loc eligibil la Bucuresti. Si tot amindoi au amenintat ca se retrag: unul din PNTCD, altul, cu tot cu partid, din CDR-2000. Pina la urma, asa cum rezulta din listele ultimului BNC taranist, au fost impacate si capra si varza: i-a retras, dar nu din partid sau din CDR-2000, ci de pe locurile de la Bucuresti. Un alt punct nevralgic l-a reprezentat locul intii la Senat, in Bucuresti. Protagonisti au fost Dudu Ionescu (PNTCD) si Varujan Vosganian (UFD). Daca Dudu Ionescu a evitat sa-si exprime doleantele in public, Varujan Vosganian anunta, ori de cite ori avea ocazia, ca a primit locul intii la Senat sau "ca i s-a facut cadou". Satui sa tot fie prezentate public toate rasturnarile de situatie de pe liste, liderii CDR-2000 au declarat ca acestea sint incheiate. Din pacate, lucrurile nu se prezinta tocmai asa. In sfirsit, dupa certuri, amenintari, impacari si negocieri, iata cum se prezinta primele locuri de pe listele electorale ale CDR-2000, dupa aceasta ultima negociere. Desi schimbari se vor face pina in ultima clipa, adica 26 octombrie, in principal, primele locuri ramin neschimbate. Oferta CDR-2000 Bucuresti - Camera Deputatilor: locul intii, Ion Diaconescu (PNTCD), locul doi, Ioan Muresan (PNTCD), locul trei, Adrian Iorgulescu (UFD), locul patru, Adrian Ionescu (FER), locul cinci, Mihai Gheorghiu (PNTCD), locul sase, Bogdan Teodorescu (UFD). Senat: locul intii, Constantin Dudu Ionescu (PNTCD), locul doi, Varujan Vosganian (UFD). Alba - Camera Deputatilor: Victor Ciorbea (ANCD), Ananie Girboveanu (PNTCD), Iancu Furdui (PNTCD). Senat: Emil Tocaci sau Paul Ghitiu (raminind ca UFD sa aleaga). Arad - Camera Deputatilor: Radu Ghidau (PNTCD), Marian Ovidiu (PNTCD). Senat: Teodor Ardelean (FER). Arges - Camera Deputatilor: Mircea Ciumara (PNTCD). Senat: Gheorghe Rizescu (PNTCD). Bacau - Camera Deputatilor: Ulm Spineanu (PNTCD), Vasile Pavel (PNTCD). Senat: Vicentiu Gavanescu (PNL-T). Bihor - Camera Deputatilor: Octavian Bot (UFD), Lucian Silaghi (PNTCD). Senat: Mircea Negreu (PNTCD). Bistrita - Camera Deputatilor: Andrei Marga (PNTCD). Senat: Anton Vlad (PNTCD). Botosani - Camera Deputatilor: locul intii apartine Partidului Moldovenilor, care inca nu si-a comunicat optiunea. Senat: Alexandru Simionovici (PNTCD). Brasov - Camera Deputatilor: Vlad Rosca (PNTCD), locul doi apartine organizatiei locale a PNTCD, nefiind deocamdata facuta nominalizarea. Senat: Emil Tocaci sau Paul Ghitiu (urmind ca UFD sa decida cine va fi desemnat aici si cine la Alba). Braila - Camera Deputatilor: Laurentiu Priceputu (PNL-T). Senat: primul loc apartine organizatiei locale a PNTCD, nefiind facuta deocamdata nominalizarea. Buzau - Camera Deputatilor: Teodor Murariu (PNTCD). Senat: I. Ripeanu (ANCD). Caras Severin - Camera Deputatilor: Mihai Grigoriu (PNTCD). Senat: Ivanovici Radoslav (PNTCD). Calarasi - Camera Deputatilor: Claudiu Pavelescu (PNTCD). Senat: organizatia locala a PNTCD. Cluj - Camera Deputatilor: Radu Sirbu (PNTCD), Mircea Maniu (UFD), Serban Radulescu (PNTCD). Senat: Dorin Marian. Constanta - Camera Deputatilor: Tanase Barde (PNTCD), Nicolae Jianu (PNTCD). Senat: Mircea Cosea (UFD). Covasna - Camera Deputatilor: Eugen Clenciu (presedintele organizatiei locale a PNTCD). Senat: organizatia locala a PNTCD. Dimbovita - Camera Deputatilor: Irineu Popescu (PNTCD), Teodor Bite (PNTCD). Senat: locul intii inca se negociaza intre UFD si PNTCD, putind fi acordat UFD daca cedeaza locul doi de la Prahova- deputati). Dolj - Camera Deputatilor: Mihai Ionita (PNTCD), Bogdan Pitigoi (TUNTCD al PNTCD). Senat: Nicolae Balota (ANCD) Galati - Camera Deputatilor: Serban Bubenek (PNTCD). Senat: Horia Axinte (PNTCD). Giurgiu - Camera Deputatilor: Viorel Marculescu (PNTCD). Senat: Dragos Oncescu (PNTCD). Gorj - Camera Deputatilor: Gheorghe Vilceanu (ANCD). Senat: Adrian Gorun (PNTCD). Harghita - Camera Deputatilor: Todoran (PNTCD). Senat: organizatia locala a PNTCD. Hunedoara - Camera Deputatilor: apartine FER, care nu a nominalizat inca. Senat: Ioan Rau (PNTCD, fost senator, demisionar la o luna dupa validare, in 1996, acum director la Directia de Sanatate). Ialomita - Camera Deputatilor: Danut Cornea (PNTCD). Senat: apartine PNTCD, se asteapta desemnarea. Iasi - Camera Deputatilor: Vasile Lupu (PNTCD), Vasile Astarastoaiei (UFD), Cezar Caluschi (Partidul Moldovenilor), Mihai Dorni. Senat: Constantin Simirad (Partidul Moldovenilor), locul doi tot PM. Ilfov - Camera Deputatilor: Emil Popescu (PNTCD). Senat: Sorin Botez (PNL-T). Maramures - Camera Deputatilor: Decebal Traian Remes (PNL-T) Senat: Vasile Berci (PNTCD). Mehedinti - Camera Deputatilor: Virgil Popescu (PNTCD). Senat: I. Patrut (PNTCD). Mures - Camera Deputatilor: Vladimir Ciocanea (UFD). Senat: urmeaza ca organizatia PNTCD sa comunice la centru persoana care va fi desemnata. Neamt - Camera Deputatilor: Gabriela Radu (PNTCD), G. Iurascu (PROPACT, pe locurile PNTCD). Senat: apartine Partidului Moldovenilor, care nu a facut inca nominalizarea. Olt - Camera Deputatilor: Valentin Argeseanu (PNTCD). Senat: Dumitru Ciausu (PNTCD). Prahova - Camera Deputatilor: Remus Opris (PNTCD), Leon Dumitru (PNTCD) sau UFD, in cazul in care nu va ceda acest loc in favoarea celui de la Dimbovita. Senat: Horia Toma (PNTCD). Satu- Mare - Camera Deputatilor: George Achim (PNTCD). Senat: organizatia locala a PNTCD urmeaza sa faca nominalizarea. Sibiu - Camera Deputatilor: Ion Caramitru (PNTCD), locul doi revine UFD care nu a facut inca nominalizarea. Senat: Dan Condurat (ANCD). Suceava - Camera Deputatilor: Dorin Vatamanu (PNTCD), Radu Copot (ANCD). Senat: Orest Onofrei (PNTCD). Teleorman - Camera Deputatilor: Nicolae Noica (PNTCD). Senat: Constantin Tintariu (presedintele organizatiei PNTCD) Timis: organizatiile locale ale PNTCD, ANCD si UFD trebuie sa faca astazi nominalizarile atit pentru Camera Deputatilor, cit si pentru Senat. Distribuirea: Camera - primele doua locuri apartin PNTCD, locul trei ANCD, Senat - locul intii PNTCD, doi UFD. Tulcea - Camera Deputatilor: Lucian Simion (UFD). Senat: Costel Matroz (PNTCD). Vaslui - Camera Deputatilor: Virgil Petrescu (PNTCD), Dumitru Baltatu (PNTCD). Senat: Marin Dumitru (FER). Vilcea - Camera Deputatilor: Laurentiu Dumitrascu (PNTCD), Sorin Zamfirescu (PNTCD). Senat: Horia Ene (UFD). Vrancea - Camera Deputatilor: Ionut Constantinescu (PNTCD), Dan Nichita (PNTCD). Senat: V. Bobocea (FER). Pe listele parlamentare nu si-au gasit locul, cel putin nu eligibil, dintre taranisti, Gavril Dejeu (fost ministru de interne), Stefan Dragulescu (fost ministru al sanatatii), Ionut Gherasim, Alexandru Popescu, Barbu Pitigoi. MIHAELA CONSTANTINESCU CRISTINA SOFRONIE Bref "Corleone" candideaza pe listele PRM Presedintele Ligii Profesioniste de Fotbal, Dumitru Dragomir, s-a inscris in PRM. El va candida pentru un loc in Camera Deputatilor pe lista PRM din judetul Vilcea. Dragomir a fost prezentat de presedintele PRM, Corneliu Vadim Tudor, in cadrul unui miting desfasurat ieri in Rimnicu Vilcea. (L.P.) Palatul Cotroceni nu-i bun pentru Melescanu Liderul ApR, Teodor Melescanu, promite sa mute institutia prezidentiala din Palatul Cotroceni in palatul in care a locuit Regele Mihai, in cazul in care va cistiga cursa prezidentiala. Mutarea trebuie facuta din cauza "izolarii fizice si politice" la care sint supusi presedintii, considera Melescanu. (T.G.) Senatorii nu lasa minorii sa fumeze Amenda intre 500 de mii si cinci milioane de lei pentru cine ofera gratuit tigari celor care nu au implinit 18 ani. Sanctiunea este valabila si pentru cei care vind tigari minorilor. Aceasta a fost decizia luata ieri de Senat, care a votat o lege ce modifica ordonanta de urgenta a guvernului privind interzicerea publicitatii produselor din tutun in salile de spectacol si interzicerea vinzarii produselor din tutun minorilor.(T.G.) PNTCD vrea alta conducere pentru Romsilva Liderii PNTCD au decis miercuri ca directorul Romsilva, Dorin Ciuca, trebuie inlocuit din cauza ca in aceasta regie se manifesta "un curent cvasiunanim" impotriva restituirii padurilor. Ministrul Romica Tomescu, prezent la sedinta de ieri a Biroului National de Conducere al PNTCD, a sustinut ca nu il poate destitui pe Dorin Ciuca, fapt care i-a determinat pe unii participanti la reuniune sa suspecteze ca si ministrul apelor, padurilor si mediului are o atitudine asemanatoare fata de retrocedari. Ion Iliescu, candidatul manciurian Ion Iliescu a ajuns subiect de carte. La Uniunea Scriitorilor a fost lansat ieri volumul "Ion Iliescu, biografia secreta, candidatul manciurian", de Vladimir Alexe. Volumul a fost prezentat de Bogdan Ficeac si Nicolae Prelipceanu si "este dedicat legitimitatii luptei pentru putere in care s-a lansat Ion Iliescu", dupa cum a declarat autorul. Nicolae Prelipceanu a aratat si el ca volumul nu incearca sa convinga pe nimeni sa nu il voteze pe Ion Iliescu deoarece "fanii il vor vota oricum". ( L.P. ) Deputatul PRM Vasilescu face propaganda extraconjugala Corneliu Vadim Tudor, presedintele PRM, se aliniaza procesului general de intinerire a clasei politice. "Le multumim oamenilor de virsta a treia, dar trebuie sa existe o revigorare a parlamentului", ne-a declarat tribunul. Unul dintre tinerii pe care ii promoveaza Vadim este Nicolae Vasilescu, actualul presedinte al organizatiei de tineret a PRM. Vasilescu a fost ales deputat pe listele PRM Dolj in 1996, fiind "probabil cel mai tinar din parlament in urma cu patru ani", dupa cum isi aminteste seful sau. In anul de gratie 2000, bravul deputat Nicusor, membru al Comisiei de invatamint a Camerei, candideaza din nou. De ce? Ne raspunde tot C.V. Tudor: "Din dorinta de a promova in parlament tineri capabili". Sa recapitulam asadar: Nicolae Vasilescu este un tinar capabil si viguros. Daca intr-adevar asa stau lucrurile ar putea sa ne spuna tinara din fotografie, care, deloc intimplator, este cu totul si cu totul alta persoana decit sotia impetuosului lider al tinerilor peremisti. Sau poate ca nu vigoarea deputatului a atras-o pe angelica faptura, ci bunastarea dovedita de superbul ghiul purtat cu mindrie alaturi de verigheta si de lantisorul model "de ancora" de la git. In concluzie, natiune, voteaza linistita, tinerii din PRM se distreaza pentru tine!(S.T.) Liderii sindicali, inregimentati politic PDSR inghite tot ce misca in Galati Gabriel Mitu, presedintele Federatiei Sindicatelor din judetul Galati, federatie care cuprinde majoritatea sindicatelor din judet, este membru marcant al PDSR, el simpatizind de mai multi ani cu aceasta formatiune politica. Coleg de partid cu Mitu este si Hristache Bogatu, liderul Sindicatului Soferilor din Galati, acesta fiind, de asemenea, o figura importanta pe listele membrilor PDSR. (Nicu Andrei) Dan Pirnoiu, un "Gica contra" al sistemului sanitar sibian Singurul lider sindical sibian inregimentat politic "cu acte in regula" este cel al Federatiei "Sanitas", Dan Pirnoiu. In calitate de membru PDSR el a fost un veritabil "Gica-contra" indemnind la miscari de protest si obstructionind activitatea in cadrul Spitalului Municipal Medias, dupa cum a declarat directorul institutiei, Ioan Doican. De asemenea, Marius Vingerzan, liderul "Cartel Alfa", cocheteaza de citva timp cu PDSR, dupa ce in iunie a ratat alegerile locale, unde a candidat ca independent pentru Consiliul Judetean. (Ion Girnod) Sindicalistii constanteni pe listele partidului lui Ion Iliescu Liderii constanteni, reprezentanti ai principalelor confederatii sindicale nationale, respectind, de cele mai multe ori mesajul de la centru, s-au inrolat in PDSR inca din primavara, cei mai multi candidind chiar pentru alegerile locale, pe listele partidului lui Iliescu. Astfel au fost alesi si-si exercita mandatul de consilieri locali PDSR: Petre Tancau, presedintele Sindicatului Petrochimistul, vicepresdinte al "Federatiei Nationale Lazar Edeleanu", Marian Foca, presedintele filialei constantene a CNSLR - Fratia, Marin Neagu, presedintele filialei judetene a Sindicatului Soferilor si vicepresedinte al Federatiei Nationale a Sindicatelor Soferilor, si Tiberiu Plesu, presedintele Federatiei Sindicale SINCON a constructorilor. De asemenea, simpli membri, dar cu state mai vechi, sint presedintele Federatiei Nationale a Sindicatelor Portuare (FNSP), afiliata la BNS si la Federatia Internationala a Transporturilor (ITF), Costel Petre, si secretarul general Gh. Garaiani, ambii inrolati in PSDR inca din 1992. (Dan Mihaescu) Sucevenii s-au inscris in PD Liderii de sindicat din judetul Suceava se incapatineaza sa-si pastreze independenta politica, in special fata de PDSR. In ciuda hotaririlor luate la nivelul conducerii centrale, liderii suceveni ai BNS si CNSLR, Vasile Coroama, respectiv Gheorghe Leustean, au refuzat sa colaboreze cu PDSR sau cu vreo alta formatiune politica in timpul alegerilor locale, pozitie pe care o pastreaza si acum, in preajma alegerilor generale. In schimb, sefii UJSL Suceava, componenta a CSDR, s-au orientat catre diverse partide, in frunte chiar cu presedintele Ioan Cocuz. Dupa ce, in perioada 1992 - 1996, a fost consilier judetean din partea PD, Ioan Cocuz si-a "pastrat" aceasta calitate, schimbind doar partidul, el fiind acum membru al PDSR. Adjunctul sau, vicepresedintele UJSL, Gheorghe Vladau, este membru PD, iar un alt lider al UJSL, presedintele sindicatului de la MOBSTRAT, Mircea Petrariu, este consilier local al PDSR. (Tiberiu Avram) PRM, PD si PDSR, in Hunedoara Apartenenta politica a liderilor sindicali din judetul Hunedoara este urmatoarea: Florin Cazacu, lider al Sindicatului Liber EM Gurabarza - PRM, Vasile Savu, presedinte Liga Sindicatelor Miniere Valea Jiului (LSMVJ)- PD, Costel Postolache, vicepresedinte LSMVJ - PDSR, Petru Vaidos, presedinte sindicatului Siderurgistul Hunedoara - PD. ( Lucian Stanciu ) Sindicalistii aradeni devin si oameni politici In campania electorala pentru alegerile locale din vara aceasta, PSDR a iesit pe piata in lupta pentru primarie cu Marius Gondor, lider al Sindicatului Liber din invatamintul aradean. Tot cu PSDR, dar extrem de discret, a cochetat si liderul CNSLR-Fratia Arad, Lucian Lagsaghi. Alt lider sindical, Petru Blajovici, de la "Feroneria" Arad, a ajuns consilier local pe listele PDSR. (Sorin Trocan) Nici ApR nu e rau, zic cei din Alba In judetul Alba, singurul lider sindical marcant care este inregimentat politic pe fata si cu adeziunea aferenta este Viorel Oniga, presedintele Sindicatului Liber al Sucursalei Miniere Baia-de-Aries. Desi s-a inscris in Alianta pentru Romania in urma cu mai bine de un an, Oniga a intrat, se pare, in ultima perioada, in dizgratia conducerii judetene a partidului. In schimb, desi liderul minerilor din Baia de Aries nu a declinat apartenenta sa la ApR, presedintele filialei judetene a partidului, deputatul Nicolae Popa, ne-a declarat ca Viorel Oniga a demisionat inainte de alegerile locale, deoarece nu a figurat pe nici o lista de candidati. (Lucian Dobrater) Liderii de sindicat mureseni ies din partide, dar iubesc PDSR Presedintele CNSLR-Fratia Mures, Stefan Vasu, a fost pina de curind membru al PDSR, dar acum sustine ca si-a dat demisia. El considera ca numai intr-o guvernare social-democrata sindicatele pot functiona. Presedintele executiv al CNSLR-Fratia, Gheorghe Abodi, a fost membru marcant al PD, dar si el si-a dat demisia. Intrebat daca se intoarce in PDSR, a raspuns: "Deocamdata, nu. Poate". (Cora Muntean) 