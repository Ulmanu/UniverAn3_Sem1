 Taranistii incearca sa imparta Trei paie la sapte parlamentari Dudu Ionescu, mutat de pe o lista pe alta Fierbere mare la PNTCD in aceste zile, cind se fac si desfac - cam cu aceeasi viteza - listele parlamentare. Marea problema: locurile considerate eligibile, imputinate dramatic fata de 1996. Cele mai mari permutari sint pe locurile pentru Bucuresti, tensiunea crescind si datorita faptului ca Ion Diaconescu nu s-a pronuntat clar daca se mai vrea sau nu sa fie parlamentar. Cel mai bun ministru PNTCD - Constantin Dudu Ionescu, considerat pina nu de mult "gaina cu oua de aur a taranistilor", se gaseste pe post de minge de ping-pong, fiind mutat ba pe lista pentru Camera Deputatilor, ba pe cea pentru Senat. Daca in privinta unei noi candidaturi a lui Diaconescu taranistii mai ridica inca din umeri, scandalul sta sa dea in clocot din cauza celor impusi filialelor de la centru, care se vad in situatia de a nu avea nici un reprezentant de-al locului in viitorul parlament. Calin Catalin Chirita vrea sa fie deputat Alaturi de vicepresedinti, carora musai trebuie sa li se gaseasca un loc eligibil, in ciuda opozitiei ferme a filialelor (Timis, Brasov), se gasesc si o sumedenie de taranisti care s-au vazut deja cu sacii in caruta, avind acum diferite functii prin primarii, consilii judetene, dar vor mai nou sa fie parlamentari. "Unde este moralitatea? Nu se poate spune ca au inselat electoratul atunci cind au candidat la locale si au obtinut functii pe care acum vor sa le schimbe cu cele care confera imunitate? Si unde este moralitatea cind «amplaseaza» pe locuri fruntase tot felul de perdanti, persoane slabe, nereprezentative pentru partid? Ca sa nu mai vorbim ca PNTCD a ajuns in situatia de a se alia cu cei care l-au injurat - UFD si ANCD, pentru care trebuie sa dea posturi eligibile", se auzea deja ieri printre taranisti. Numele cele mai contoversate sint: Serban Bubenec (consilier municipal la Bucuresti, pentru care s-ar preconiza si numirea la sefia Casei de Asigurari Nationale, in locul lui Alexandru Ciocalteu - unul dintre taranistii plecati la PNL); George Vodislav (consilier municipal, presedinte FPS Bucuresti, presedinte sector 2 PNTCD); Calin Catalin Chirita (actual viceprimar al Capitalei); Adrian Ghita (perdantul alegerilor la Primaria Sectorului 3); Irinel Popescu (secretar de stat in Ministerul Sanatatii); Gavril Dejeu (fost ministru de Interne "remarcat" prin atitudinea dovedita in "mineriada de la Costesti" ); Victor Ciorbea (plecat din PNTCD cu mare tam-tam); Vlad Rosca (pe care il rejecteaza, potrivit presei, filiala Brasov, presedintele acesteia amenintind cu demisia) si altii, pentru care centrul trage tare sa-i impuna. La toate acestea se adauga si faptul ca atit reprezentantii UFD, cit si cei ai FER trebuie sa primeasca locuri eligibile. Pe locuri eligibile se vor afla si actualul ambasador la Paris, Gheorghe Ciausu - locul intii pentru Camera Deputatilor, posibil Dolj), consilierul prezidential Dorin Marian (locul intii la Cluj pentru Senat). Astazi, o noua sedinta a conducerii PNTCD poate opera noi permutari astfel incit fotoliile moi ale parlamentului sa fie cit mai "judicios" distribuite. CRISTINA SOFRONIE Aflat in vizita oficiala la Bruxelles, Ministrul roman de externe face demersuri pentru eliminarea obligativitatii vizelor Ministrul roman de externe, Petre Roman, aflat in vizita oficiala la Bruxelles, a declarat ieri ca una dintre temele principale abordate in cursul discutiilor cu reprezentantii Comisiei Europene, Inaltul Comisar pentru politica de aparare si securitate, Javier Solana, si Comisarul European pentru problemele extinderii, Gunther Verheugen, este eliminarea obligativitatii vizelor pentru cetatenii romani. "Eram la curent cu faptul ca reprezentantii europeni au inca multe nedumeriri, ingrijorari si rezerve in legatura cu ridicarea obligativitatii vizelor. Propunerea pe care am prezentat-o atit domnului Solana, cit si domnului Verheugen este sa ridicam acum obligativitatea vizelor, sa asiguram libera circulatie a cetatenilor romani in spatiul Uniunii Europene, desigur, in conditiile pe care UE doreste sa le impuna in vederea intaririi controlului de frontiera, controlului migratiei ilegale si a persoanelor care incalca legislatia UE", a declarat Petre Roman, precizind ca partea romana se angajeaza sa faca totul pentru a indeplini conditiile stabilite. "Propunerea mea se adreseaza Consiliului de Ministri al Uniunii Europene, care urmeaza sa decida. Dupa cum se stie, Comisia Europeana si-a facut datoria, propunind eliminarea obligativitatii vizelor, iar Parlamentul European a votat in favoarea acesteia cu o larga majoritate", a mai precizat Petre Roman. Viorel Pana si Trita Fanita, de miine pedeseristi cu acte-n regula Primul are loc rezervat la Constanta, al doilea mai asteapta Senatorii Trita Fanita si Viorel Pana, ambii demisionari din PD, ar putea deveni membri ai PDSR incepind de miine. Cei doi au inaintat conducerii PDSR cereri de inscriere in partid inca de acum doua saptamini, decizia urmind sa fie luata de Biroul Executiv in sedinta de miine. Viorel Pana va candida pe listele PDSR din Constanta pentru Senat, avind asigurat locul intii, ocupat pina in prezent de Gheorghe Dumitrascu care nu va mai candida pentru un nou mandat. Situatia lui Trita Fanita este insa ceva mai delicata, el nedorind sa devina senator PDSR decit intr-un judet "agricol". "La Olt nu mai vreau sa ma duc. Ar mai ramine Calarasi si Ialomita, dar la Calarasi este vicepresedintele Doru Ioan Taracila", ne-a declarat Trita Fanita. El a fost presedintele organizatiei PD de Olt si a avut o relatie extrem de proasta cu un vicepresedinte pe care l-a exclus din organizatia democrata, dar care acum a devenit lider al filialei pedeseriste. Vicepresedintele Doru Ioan Taracila, senator de Calarasi, este cel care l-a adus practic pe Trita Fanita in PDSR si, deci, lupta dintre cei doi ar fi absurda. Drept pentru care Trita Fanita se declara a fi in cumpana, daca sa renunte sau nu la candidatura pentru Senat in favoarea celeilalte Camere legislative despre care spune insa ca "nu-i place". NARCISA IORGA PDSR si PSDR fuzioneaza dupa alegeri PDSR si PSDR au finalizat negocierile. Conducerile celor doua partide au cazut de acord sa semneze doua protocoale. Unul privind intrarea PSDR in Polul Democrat Social din Romania (PDSR si PUR), iar celalalt privind fuziunea celor doua partide dupa alegerile generale. Primul protocol, cel preelectoral, prevede participarea partidelor pe liste comune la alegeri, iar cel de al doilea, cel postelectoral, prevede fuziunea care va forma nucleul polului social-democrat, dupa cum s-a exprimat presedintele PDSR, Ion Iliescu. La rindul sau, presedintele PSDR, Alexandru Athanasiu, a aratat ca, prin crearea unui pol social-democrat, se pun bazele stingii moderne in Romania, care se doreste sa reprezinte un partener viabil de dialog pentru stinga europeana. Surse din cadrul PDSR ne-au declarat ca PSDR va primi zece locuri eligibile pentru Camera Deputatilor si cinci pentru Senat, in acest fel partidul putindu-si forma grupuri parlamentare in cele doua Camere. (L.P.) Coalitie, haine grele Pact de neagresiune sa fie, dar nu propus de liberali! Liderul PD, Petre Roman, i-a adresat ieri presedintelui PNL, Mircea Ionescu-Quintus, o scrisoare de raspuns la propunerea liberalilor privind semnarea unui protocol de neagresiune pentru campania electorala intre partenerii de guvernare, au declarat surse din coalitie, citate de Mediafax. PD se declara dispus sa semneze un astfel de protocol, insa numai daca el va fi initiat de societatea civila, argumentul fiind acela ca partidul lui Roman a fost singurul care a semnat un protocol similar, inaintea alegerilor locale, la propunerea Pro Democratia. Conform surselor citate, liderul democrat afirma, in scrisoare, ca "grija" PNL de a nu fi afectata campania electorala este in dezacord cu "ruptura politica" generata de liberali prin disputele cu PNTCD, care s-a soldat cu desfiintarea Conventiei. In opinia lui Roman, demersul PNL este mai degraba "rezultatul nevoii de a rezolva conflictele interne si de a sluji interesele de grup". "Modul in care, in vara aceasta, PNL a desfacut si facut aliante a creat un sir de framintari politice pe care le-am considerat sterile", precizeaza Roman, apreciind ca aceasta atitudine a sporit neincrederea populatiei in capacitatea partidelor de a-si gestiona propriile crize. In finalul scrisorii, liderul PD il asigura pe Quintus ca atit el, cit si colegii sai sint decisi sa faca o campanie electorala "sincera si corecta", exprimindu-si speranta "ca la fel vor proceda si altii". Precizam ca, saptamina trecuta, prim-vicepresedintele PNL, Valeriu Stoica, a anuntat ca a trimis tuturor liderilor coalitiei o scrisoare, insotita de textul unui protocol de neagresiune, propunindu-le o intilnire pentru discutarea acestuia. Intilnirea ar urma sa aiba loc miine, 7 septembrie, la sala P.P. Negulescu de la Camera Deputatilor. MADALINA SISU PDSR e pe cale sa-si impuna punctul de vedere asupra Legii caselor nationalizate Legea imobilelor nationalizate va face obiectul unei intilniri intre liderii grupurilor parlamentare din Senat, programata pentru joi, astfel incit martea viitoare proiectul sa poata intra in dezbaterea plenului. Presedintele Senatului, Mircea Ionescu-Quintus, ne-a declarat ca in urma acestei intilniri solicitate de grupul PDSR s-ar putea "conveni" asupra unor "opinii diferite", si legea sa fie adoptata in citeva zile. "Opiniile sint diferite nu in multe privinte, ci asupra ariei de aplicare a restituirii in natura a unor imobile aflate in administrarea unor spitale si a unor institutii de cultura. Daca vom putea gasi o solutie de compromis, necompromitatoare, legea va trece usor. Daca ne vom intelege, sint convins ca PDSR va vota legea in plen, nemaipunindu-se problema majoritatii. Va fi o majoritate absoluta in votarea legii", a spus Mircea Ionescu-Quintus. Legea imobilelor nationalizate se afla de un an in Senat si a avut un "traseu accidentat" prin Comisia juridica. Senatorii coalitiei majoritare nu au fost de acord cu solicitarile PDSR de a nu fi restituite in natura in jur de 150 de imobile ocupate acum de spitale si institutii de invatamint si culturale. Drept pentru care senatorii PDSR au promis ca nu vor vota legea in plenul Senatului, unde majoritatea detinuta de coalitie este fragila. Luni, in prima zi a sesiunii parlamentare, grupul senatorial al PDSR a trimis Biroului Permanent al Senatului o scrisoare semnata de Ion Iliescu, in care se solicita o intelegere intre toti liderii grupurilor parlamentare asupra formei finale a legii imobilelor nationalizate. Proiectul respectiv fusese inscris si ieri pe ordinea de zi a sedintei Senatului, dar a fost aminat special pina dupa intilnirea de joi. "Important este ca, atunci cind legea intra in dezbaterea plenului, sa nu mai avem dificultati", a spus Mircea Ionescu-Quintus. De aceeasi parere cu liderul liberal este si vicepresedintele Senatului din partea PNTCD, Ulm Spineanu. NARCISA IORGA Revolutionarii il sustin pe Isarescu Consiliul de Conducere al Asociatiei "Victoria Revolutiei din Decembrie 1989" (AVRD '89), sustine "fara rezerve si neconditionat" candidatura lui Mugur Isarescu la functia de presedinte al Romaniei. Asociatia solicita aderarea oficiala la grupul de sprijin constituit in acest scop si isi declara disponibilitatea de a participa, in masura posibilitatilor, la toate actiunile hotarite de staff-ul candidatului, inclusiv la campania electorala. AVRD '89 mai informeaza ca isi asuma sarcina de a atrage in aceasta campanie si alte asociatii revolutionare. Chiar daca premierul nu si-a anuntat oficial candidatura, viitorul sediu de campanie electorala al lui Mugur Isarescu a fost deja ales, intr-o cladire din Calea Victoriei 118. Acolo s-ar putea muta si grupul de sprijin al cadidaturii lui Isarescu, al carui "suflet" este Nicolae Manolescu. In cladirea din Calea Victoriei mai are sediul si PUR, iar in citeva camere ale imobilului isi tin reuniunile membrii Marii Loji Nationale Romane. (C.S.) Candidati in urmarire generala Zi-le, domnu' Teo! Desi s-a batut multa moneda pe acest subiect in presa, declaratia total nediplomatica a lui Teodor Melescanu in care a facut-o timpita pe Laura Grigoras, vicepresedinte demisionar al ApR, a fost catalogata de optimisti ca fiind un accident. Prestatia viitorului presedinte al celei de-A Treia Republici la emisiunea lui Marius Tuca de luni seara dovedeste insa cu prisosinta contrariul. A fost suficienta o singura ironie a moderatorului, absolut justificata de baloanele de sapun ce ieseau haotic pe gura distinsului prezidentiabil, pentru ca domnul Melescanu sa se inroseasca la fata ca o garoafa si sa-l "plesneasca peste bot" pe tupeistul caracalean. Mai mult, s-a dezbracat de caracter si a renuntat, pret de citeva minute bune, la modul reverentios de adresare, luindu-l pe bietul Tuca pur si simplu la per tu. Orice om cu scaun la cap se va fi intrebat cu siguranta ce-l mina oare intr-o lupta atit de inversunata pe liderul ApR? Raspunsul a fost implicit: aluzia la doamna Felicia, prima doamna a Aliantei pentru Romania. Desi cind se iscaleste nu incepe cu titlul de academician doctor inginer - spun gurile rele, dar al naibii de bine informate - fosta glorie a televiziunii nationale supervizeaza toate miscarile din partid. Prin urmare, n-ar fi exclus ca printre autorii genialului program economic al ApR sa se afle si Felicia Melescanu, dupa cum incercase Tuca sa sugereze in bascalie. Problema este insa alta, caci paternitatea celui mai populist si abracadabrant program economic din cite au vazut romanii in campaniile electorale este prea putin importanta. In fond, daca departamentul de analize si strategii al ApR facea un focus grup cu doi valutisti, trei coafeze si un primitor-distribuitor de la Santierul Naval Braila, ajungea la acelasi rezultat. Mai grav este insa ca Teodor Melescanu este gata epuizat inainte sa se fi dat startul cursei. Daca de la o banala impunsatura a facut ca trenul in gara in fata sutelor de mii de telespectatori, incercam sa ne imaginam, cu groaza, ce va face domnu' Teo cind va avea de dat piept cu contracandidatii, si asta tot in fata electoratului. Probabil ca moderatorii acelor emisiuni vor fi nevoiti sa poarte echipament de protectie, iar studiourile de televiziune sa fie dotate cu mijloace suplimentare de stingere a incendiilor. In final, trebuie spus ca liderul celui de-al Treilea Reich, pardon, al celei de-A Treia Republici nu prea are priza la poporul telespectator, dupa cum nici monarhistul candidat la presedintie care i-a urmat, intrucit aceasta editie a emisiunii "Marius Tuca Show" a inregistrat cea mai scazuta audienta comparativ cu cele in care au fost prezenti Roman, Stolojan si Isarescu. Dar campania e lunga, nervii sa tina. Asa ca, zi-le, domnu' Teo! RADU PREDA Ciorbea a intrat in audienta la Diaconescu si a iesit cu locul doi pe listele de la Senat Fostul premier Victor Ciorbea are asigurat un loc in viitorul Parlament al Romaniei. Mai precis, fostului premier i s-a dat locul doi la Senat pentru Bucuresti pe listele CDR-2000, dupa ce ieri, dis de dimineata, i-a facut o vizita la birou lui Ion Diaconescu. Locul intii este ocupat de actualul ministru al agriculturii, taranistul Ioan Muresan, dupa cum ne-au declarat surse din cadrul PNTCD. Aceleasi surse au afirmat ca proaspatul viceprimar Calin Catalin Chirita tinjeste dupa un loc de deputat. Viitorul de parlamentar al lui Chirita se afla insa in miinile lui Nicolae Ionescu Galbeni "supervizorul" listelor. In cazul in care acesta va accepta candidatura lui Chirita, viceprimarul va fi trecut pe locul trei pe lista Camerei Deputatilor pentru Bucuresti, in locul lui Mircea Ciumara. Acesta din urma va fi trimis pe locul intii la Senat, pe listele pentru Timis. In acest moment, cert este ca negocierile pentru ocuparea locurilor eligibile sint in toi. Conform acelorasi surse, Ion Diaconescu si Nicolae Ionescu-Galbeni nu vor mai candida. TEODORA GEORGESCU Taranistii curteaza un baptist ApR este pe punctul de a-l pierde pe consilierul judetean din Arad Constantin Chisalita. Preot baptist, Chisalita negociaza in aceste zile cu PNTCD pentru a vedea daca reuseste sa obtina un loc in parlament, dupa cum ne-au declarat surse din PNTCD. Iar in cazul in care va obtine ceea ce isi doreste, Chisalita nu va pleca singur din ApR, ci cu toate voturile enoriasilor sai. TEODORA GEORGESCU 