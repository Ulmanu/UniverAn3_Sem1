 Industria de aparare se restructureaza Partea guvernamentala si reprezentantii tuturor confederatiilor sindicale din industria de aparare au definitivat, ieri, la Palatul Victoria, programul-cadru de restructurare a acestei ramuri. Prima etapa de restructurare presupune concentrarea industriei de aparare sub forma unei Companii Nationale in subordinea Ministerului Industriilor, in componenta careia sa intre si intreprinderile aflate, in prezent, in subordinea MApN, cu exceptia RA Romtehnica. Societatile care se afla deja in diferite stadii ale procesului de privatizare vor ramine in subordinea FPS. A doua etapa a programului va viza redimensionarea capacitatilor de productie. A treia etapa se va concentra asupra necesarului Armatei, agentii economici care nu se vor incadra in acest program urmind a fi externalizati. Ultima etapa a restructurarii va viza privatizarea societatilor din domeniu, potrivit unei liste ce va fi aprobata de CSAT.(O.P.) Datorita primelor de Craciun, in decembrie, Salariul mediu al bugetarilor va creste cu 33% fata de iulie Salariul mediu brut din decembrie va fi cu 33% mai mare decit in iulie, inainte de promovarea ordonantei privind salarizarea bugetarilor, a anuntat, ieri, presedintele Comisiei Nationale pentru Indexare, Constantin Chirica. El a spus ca in septembrie salariul mediu va creste cu 3%, in octombrie cu 1,7%, in noiembrie cu 6-7% si in decembrie cu 13% - datorita acordarii primelor anuale si a lichidarilor pentru ianuarie. Chirica a admis ca aceste cresteri salariale sint temporare si a anuntat ca, pe baza nivelului cosului zilnic stabilit la 1,03 milioane lei/persoana, Comisia Nationala de Indexare (CNI) va lua in calcul saptamina viitoare posibilitatea majorarii salariilor de baza si a mediei puterii de cumparare. "Partea guvernamentala va face o fundamentare pentru indexarea salariului minim, pe baza mediei lunare a salariului real pe primele sapte luni ale acestui an", a declarat presedintele CNI. Sindicalistii din CNI au anuntat ca intentioneaza sa ceara guvernului majorarea salariului minim brut la 1,7 milioane lei. "Daca consideram valoarea cosului zilnic actual, salariul minim ar trebui sa fie 1,7 milioane lei, presupunind ca 70% din veniturile unei gospodarii provin din salarii", a declarat Corneliu Popescu, secretar general al Blocului National Sindical. El a mai spus ca sindicatele au solicitat executivului aprobarea valorii de 1,03 milioane lei pentru cosul minim de consum, printr-un act normativ care sa faca posibila majorarea graduala a salariului minim, de la 700.000 lei la 1,7 milioane lei. OANA PATRAULESCU Cu trei zile inaintea termenului-limita pentru oferte, Regent Pacific Corporate Finance Ltd. a pus ochii pe Banca Agricola Conform unor surse din FPS, cu numai trei zile inainte de expirarea termenului de depunere a ofertelor pentru privatizarea Bancii Agricole, fondul de investitii Regent Pacific Corporate Finance Limited si-a aratat disponibilitatea de a se alatura consortiului "Fondul Romano-American de Investitii - Rabo International Advisory Services", in vederea achizitionarii a 56,5066% din actiunile detinute de statul roman la aceasta banca. Regent Pacific Corporate Finance Ltd. este un fond de investitii cu sediul la Londra (39 St. James's Street), iar din 1993 a investit in Europa de est prin crearea Fondului Regent Europe. Acest fond est-european administreaza (in sectorul public si privat), in favoarea clientilor sai, aproximativ 600 de milioane de dolari. Fondul Regent Pacific Co. Finance Ltd. este interesat in dezvoltarea investitiilor in Europa de est, in special prin achizitia pachetelor majoritare ale societatilor comerciale privatizate direct prin intermediul statului. Investitiile Fondului in Europa de est sint axate in special pe tari periferice (Croatia, Bulgaria, Slovenia si Romania), unde activele sint ieftine, iar potentialul de crestere economica se intrevede a fi mare. Fondul a achizitionat in martie a.c. 98% din pachetul de actiuni al Bancii Hebros (a doua banca de retail din Bulgaria) si doreste sa cumpere de pe bursa pachetul majoritar de actiuni al Bancii Dalmatinska (a cincea banca ca marime din Croatia). OVIDIU ZARA Afacerile cu Israelul asteapta reducerea taxelor vamale Semnarea acordului de liber schimb intre Romania si Israel, programata peste citeva saptamini, va impulsiona comertul exterior, transferul de tehnologie dintre cele doua tari si investitiile israeliene, a declarat, ieri, Avi Millo, ambasadorul Israelului la Bucuresti. "Oficial, investitiile israeliene nu depasesc 30 milioane dolari, dar in realitate volumul acestora este mult mai mare deoarece, din diverse ratiuni, sint preferate investitiile prin companii europene si americane. Totusi banii apartin investitorilor israelieni", a spus ambasadorul. Ulterior parafarii tratatului, taxele vamale se vor reduce si se anticipeaza o crestere puternica a fluxului de schimburi comerciale intre cele doua tari, peste nivelul inregistrat anul trecut, de 200 milioane dolari". LIDIA MOISE Muresan crede ca in doua luni poate pune pe picioare agentia SAPARD Proiectul de ordonanta pentru infiintarea agentiei SAPARD a fost definitivat, iar joia viitoare va fi supus executivului spre aprobare, a declarat ieri Ioan Muresan, ministrul agriculturii si alimentatiei. Conform proiectului elaborat de MAA, agentia SAPARD va avea personalitate juridica si va coordona alocarea resurselor financiare conform conditiilor stabilite prin Planul National pentru Agricultura si Dezvoltare Rurala si va gestiona programul SAPARD. Argumentele lui Muresan pentru ca ministerul sau sa preia functiile de implementare si de plata a SAPARD (n.r. - ultima, atribuita initial Ministerului Finantelor) sint ca MAA are structuri definite la nivel regional si dispune de dotarile necesare. Muresan crede ca agentia SAPARD va putea deveni operationala in doua luni de la aprobarea ordonantei de infiintare. Sumele necesare partii romane pentru cofinantarea SAPARD (49,2 mil. euro) se vor regasi in bugetul MAA, dupa rectificarea bugetara. Ministrul a sustinut ca, in forma propusa de MAE, agentia SAPARD nu este viabila si nu poate functiona deoarece nu are buget, sediu, mijloace de lucru si nu poate asigura implementarea programului la nivel regional si local. Ministrul agriculturii e convins ca Roman se foloseste de SAPARD ca sa urce in sondaje Referitor la atacurile la persoana sa pe tema SAPARD, Muresan este de parere ca acestea fac parte din lupta electorala inceputa inainte de termen. "Desi campania electorala incepe oficial pe 12 octombrie, unii pretendenti la presedintie au intrat mai devreme in cursa si folosesc orice prilej sa atace in stinga si in dreapta. Astfel, numele lor va fi pomenit mai des si poate vor urca in sondaje", a spus Muresan, referindu-se la Petre Roman. El a continuat declarind ca, daca cineva crede ca a monopolizat relatiile Romaniei cu oficialii de la Bruxelles, se insala. "Decizia ca Romania sa se integreze in structurile europene s-a luat inainte de a fi Petre Roman ministru de externe", a spus Muresan, acuzindu-l pe liderul PD ca vrea sa copieze metodele electorale ale lui Traian Basescu. In ceea ce priveste declaratia lui Mugur Isarescu, care a sustinut ca vina pentru tergiversarea SAPARD apartine unor lideri ai coalitiei - membri ai guvernului care nu s-au inteles la gestionarea programului -, Muresan considera ca nu este vorba de un atac la adresa sa, ci de un semn de profunda ingrijorare a premierului legata de o eventuala pierdere a finantarii pentru anul acesta. Muresan nu a "iertat-o" nici pe Valentina Siclovan, secretar de stat in MF, care a sustinut ca Romania ar putea sa piarda finantarea prin programul SAPARD din cauza MAA. Ministrul a pus aceste afirmatii pe seama "dorintei celor de la Finante de a controla toate fondurile care vin din afara". El a declarat ca o data cu aprobarea de catre executiv a infiintarii agentiei SAPARD, conducatorul noii institutii va deveni principalul interlocutor al Comisiei Europene, cu totala responsabilitate asupra gestionarii fondurilor prevazute de program (n.r. - 150 mil. euro/an) timp de sapte ani. NICOLETA BURTAN Specialistii agentiei SAPARD nu vor fi numiti pe criterii politice Numirile in functii la centrul de plati si control financiar al agentiei SAPARD vor fi facute in cel mai scurt timp, cu implicarea personala a primului-ministru si pe criterii strict profesionale, a anuntat ieri purtatorul de cuvint al guvernului, Gabriela Vranceanu-Firea. Ea a precizat ca instituirea acestui centru al agentiei este "un punct delicat" in demersurile pentru crearea agentiei de implementare a programului SAPARD. "La acest punct s-au blocat discutiile in guvern, partidele din coalitie considerind ca au cei mai buni specialisti care sint indreptatiti sa detina functii-cheie in derularea programului" . (O.P.) 