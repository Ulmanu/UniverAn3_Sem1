 Moarte misterioasa in lacul de acumulare de pe Jiu Un fost ofiter MApN, inecat la vinatoare de rate salbatice O echipa formata din pompieri militari si politisti din Tirgu-Jiu cauta de ieri dimineata trupul unui fost maior de armata, inecat in lacul de acumulare de la barajul Vadeni. Dumitru Corcoroveanu, in virsta de 46 de ani, a plecat la pescuit miercuri seara, impreuna cu un prieten, dar si-a luat cu el si pusca de vinatoare pentru a prinde rate salbatice. Martorii nefericitei intimplari povestesc ca au auzit o impuscatura, urmata de un strigat de ajutor. Prietenul lui Corcoroveanu le-a declarat anchetatorilor ca a incercat sa-si salveze prietenul, dar eforturile lui au fost zadarnice. Numele acestuia nu a fost dezvaluit de politistii care urmau sa-l interogheze ieri dupa-amiaza pentru stabilirea imprejurarilor in care s-a produs accidentul. Trupul barbatului a fost cautat ieri toata ziua in zona in care se presupune ca s-a inecat. Politistii nu au gasit decit un cartus in zona respectiva. El nu exclud ipoteza ca acesta sa fie de la o alta vinatoare. CLAUDIA TIPLUICA Politistii vor da foc la 20 de tone de droguri "Promulgarea Legii 143/2000, privind combaterea traficului si consumului ilicit de droguri, va permite Serviciului Antidrog din cadrul Directiei de Combatere a Crimei Organizate (DCCO) sa treaca la distrugerea a peste 20 de tone de droguri confiscate in Romania in ultimii zece ani", a declarat ieri colonelul Eugen Corciu, loctiitor al sefului DCCO. Operatiunea se va desfasura in etape, in transe de c"te trei tone. Prima etapa va avea loc peste doua saptamini, dupa primirea avizelor de la Parchetul General, Ministerul Sanatatii si Ministerul Mediului, si va consta "n preluarea, cintarirea si arderea propriu-zisa a stupefiantelor. Specialistii DCCO lucreaza in prezent la regulamentul de aplicare a Legii 143, care le va permite, conform legii, valorificarea unora dintre medicamentele sau precursorii confiscati prin sistemul farmaceutic. Noul act normativ permite sanctionarea proprietarilor cladirilor in care se face trafic de stupefiante, a medicilor care prescriu eronat droguri de mare risc, precum si existenta operatiunilor de livrare supravegheata de catre agenti acoperiti. Pentru ca noua lege sa fie eficienta mai trebuie aprobate inca doua acte normative, in conformitate cu legislatia UE, respectiv Legea pentru protectia martorilor si cea care reglementeaza regimul precursorilor, ambele aflate pe lista de asteptare la parlament. NICOLETA SAVIN ALINA GRIGORE Crimele comise de regimurile comuniste din Europa, condamnate deja la Vilnius Comitetul International al "Congresului de Evaluare a Crimelor Comunismului", format din fosti detinuti politici si deportati, a organizat in perioada 4-8 septembrie, la Vilnius, un veritabil "proces al comunismul" din Europa. La Vilnius s-a constituit un tribunal civic international, cu reprezentanti - procurori si judecatori - din Lituania, Letonia, Estonia, Ucraina, Bielorusia, Polonia, Cehia, Slovacia, Germania (fosta RFG), Ungaria, Albania, Moldova, Bulgaria si Cecenia. In cadrul acestui tribunal international, Romnia a fost reprezentata, in calitate de judecator, de fostul detinut politic, istoricul Vasilie Boroneant. Pronuntarea sentintei s-a facut tot la Vilnius, in perioada 27-28 septembrie, dupa trei saptamini de dezbateri. Tribunalul a apreciat ca politia secreta sovietica si cele din fostele tari comuniste au savirsit, singure sau in comun, crime impotriva umanitatii, crime de razboi, crime impotriva indivizilor si a tarilor respective. Dupa pronuntarea sentintei, completul international de judecata a adresat catre ONU un apel prin care se cere opiniei publice sa condamne ideologia comunista, ca fiind una "criminala in conceptie" care a amenintat umanitatea prin propagarea diversiunii politice, crimei si terorii. VASILE SURCEL Politia verifica de-a fir-a-par toate firmele lui Sorin Ovidiu Vantu Politia si Parchetul cerceteaza 466 de investitori FNI, persoane fizice sau juridice, care au rascumparat sume mai mari de 100 de milioane lei. Din cei 466, 14 au subscris 184,5 miliarde lei si au rascumparat 531,4 de miliarde, obtinind un profit net de 346,9 miliarde lei. "In acest grup se regasesc Sorin Ovidiu Vantu, Banca Agricola si CEC, ultimele doua ca persoane juridice", a declarat ieri col. Dumitru Sorescu, adjunct al sefului Directiei de Combatere a Criminalitatii Economico-Financiare din IGP. Potrivit unei sinteze intocmite de Politia Economica, "verificarile ce se efectueaza in legatura cu activitatea de investitor a lui Sorin Ovidiu Vantu si a tuturor societatilor in care acesta este implicat sint o prioritate, la fel ca si verificarile de la Banca Agricola si CEC". Dintre cele 15 persoane puse sub invinuire initial in dosarul FNI, mai sint arestate doar sase. Toti cei cercetati in stare de libertate au interdictie de a parasi tara. Sorin Ovidiu Vantu este singura persoana asupra careia se fac verificari fara a fi cercetata penal si care poate parasi oricind Romania. NICOLETA SAVIN ALINA GRIGORE Gen. SPP Dumitru Iliescu a contribuit la invinuirea lui Iosif Boda Potrivit unor surse neoficiale, la punerea sub invinuire a lui Iosif Boda, in dosarul afiselor electorale pentru Ion Iliescu, a contribuit si declaratia gen. Dumitru Iliescu, fost sef al SPP in 1996. Generalul, in declaratia data procurorilor, a sustinut ca trezorierul PDSR Gheorghe Pascu i-ar fi spus ca Iosif Boda a avut ideea ca afisele electorale ale lui Ion Iliescu sa fie facute de Adrian Costea la Paris. De asemenea, ca Pascu nu ar fi fost de acord cu aceasta, dar ca a acceptat deoarece Iosif Boda era seful campaniei electorale a lui Ion Iliescu. Potrivit acelorasi surse, paragrafele din declaratiile lui Gh. Pascu si Dumitru Iliescu, referitoare la responsabilitatile lui Iosif Boda ca sef de campanie electorala, seamana ca doua picaturi de apa si nu este exclusa o prealabila intelegere intre cei doi. Reamintim ca in dosarul afiselor electorale pentru Ion Iliescu, facute la Paris de catre Adrian Costea, trezorierul Gh. Pascu este invinuit de savirsirea infractiunii de evaziune fiscala in suma de 5,3 miliarde de lei, iar Iosif Boda de instigare la savirsirea acestei infractiuni. In acest dosar, Ion Iliescu, beneficiarul materialelor electorale, a fost audiat doar in calitate de martor. ONDINE GHERGUT Precizare: In articolul de ieri: "Iosif Boda, urmarit penal " a aparut fraza potrivit careia Adrian Costea i-ar fi fost prezentat lui Ion Iliescu de catre Iosif Boda. In realitate, Ion Iliescu i l-a prezentat lui Boda pe Costea. Facem cuvenita rectificare. In timp ce montau o conducta de canalizare in comuna Chitila, Doi muncitori au murit ingropati de vii Dupa ce un mal de pamint s-a prabusit peste ei, doi muncitori si-au pierdut viata in timp ce efectuau o lucrare pe raza comunei Chitila, judetul Ilfov. Joi dimineata, in jurul orei 10.00, Mihai Dedu, 23 de ani, si Constantin Beca, in virsta de 43 de ani, ambii din Fieni, judetul Dimbovita, incercau sa imbine doua conducte din ciment pentru reteaua de canalizare a comunei Chitila. In timp ce lucrau intr-un sant de peste patru metri adincime s-a produs o alunecare de pamint. In acel moment, in sant se aflau sapte muncitori. Cei doi au fost ingropati de vii. Ceilalti au scapat cu viata. "Am sapat cu miinile ca sa le gasim capetele si sa poata respira" Lucratorii firmei SC "Conired", cu sediul in Pucioasa, judetul Dimbovita, lucrau din iunie la canalizarea comunei Chitila. Ieri, muncitorii tocmai instalau o conducta din ciment. In sant se aflau sapte muncitori. La capatul santului, pamintul devenise nisipos. Muncitorii, in marea lor majoritate cu experienta, nu si-au facut griji nici dupa ce panourile de sustinere a malurilor au fost scoase. "Nu aveam cum sa instalam tuburile de ciment daca nu scoteam panourile de sustinere. De multe ori am facut aceasta operatiune si nu a fost nici o problema", ne-a declarat Florin Soare, varul unuia dintre muncitorii decedati. Acesta se afla linga Dedu si Beca in momentul producerii accidentului. "Am avut noroc ca malul mi-a prins doar picioarele. Am reusit sa ma feresc la timp", ne-a mai spus Soare. Constantin Beca, lacatus de meserie, avea trei copii minori - doi baietei si o fetita - si s-a angajat ca muncitor necalificat la firma "Conired" in urma cu patru ani, dupa ce a ramas fara serviciu. El a murit inainte ca ceilalti sa il poata salva. Colegii de munca au sarit imediat in ajutorul celor ingropati de vii. "Am sapat mai mult cu miinile ca sa le gasim capetele si sa poata respira. A venit, dupa aceea, si un excavator ca sa reusim sa ii scoatem. Am reusit doar sa ii dezgropam pina la briu, apoi au sosit pompierii", ne-au povestit muncitorii. Dedu a supravietuit pina la sosirea pompierilor, dar a murit in drum spre spital. Cauzele acestui accident de munca nu se cunosc inca. Ancheta Inspectoratului de Protectie a Muncii este in plina desfasurare. Nu s-au respectat normele minime de protectie a muncii Nicolae Voinoiu, director in cadrul Inspectiei Muncii, este de parere ca acest accident s-a produs pentru ca nu s-au respectat normele minime de protectie a muncii. "Deocamdata, nu ne putem pronunta cine mai este vinovat alaturi de cei doi muncitori care au decedat. De regula, cei care sapa un sant sau o groapa cred ca nu este nevoie sa-si ia masuri de siguranta, gindind ca strabunicii lor faceau la fel. Este posibil sa fie vinovat si conducatorul tehnic al lucrarii, inginerul Ioan Laurentiu Moater, dar asta va stabili comisia de ancheta", afirma Nicolae Voinoiu. El a mai precizat ca Inspectia Muncii este nevoita sa ia masuri urgente pentru a preveni, pe viitor, astfel de accidente, mai ales ca acestea s-au inmultit in ultima vreme. "Vom mobiliza toate inspectoratele teritoriale sa verifice si sa instruiasca firmele de constructii. Mai mult, vom obliga aceste firme sa ne anunte atunci cind executa lucrari in alt judet decit cel in care isi au sediul", a adaugat directorul Inspectiei Muncii. ( Daniel Neamu, Petrisor Cana, Eugenia Mircescu) Cunoscuta cintareata de muzica populara a intrat in afaceri Veta Biris primeste comision din emigrarile in Noua Zeelanda Firma SC "Stratulat" SNC incaseaza, in medie, cite 5.000 de dolari zilnic Locuitorii Mediasului, din judetul Sibiu, care doresc sa plece in Noua Zeelenda pot apela acum la serviciile unei firme specializate in procurarea vizelor. "International Emigration Service" (IES) functioneaza de peste sase luni, iar "durata procesului de emigrare", potrivit directorului firmei, Dan Stratulat este de trei luni. Asa suna, de altfel, si anuntul publicat in ziarele locale. Firma incaseaza de la clienti un comision de 100 de dolari, cerut pentru "demararea procedurii", si unul de 500 de dolari pentru obtinerea vizelor. Numarul clientilor a fost in medie de zece pe zi, dupa cum sustine Dan Stratulat. In ultimele zile insa, tot mai multe persoane se pling ca, desi au apelat de ceva vreme la IES, in vederea obtinerii statutului de rezident in Noua Zeeleanda, indeplinind conditiile impuse si achitind comisionul firmei, de 500 de dolari, nu au primit vreun raspuns. Se pare ca in aceasta afacere este implicata si cunoscuta cintareata de muzica populara, Veta Biris. Comert cu iluzii prin mica publicitate Zilele trecute, IES a incercat sa-si atraga noi clienti, promovind anunturi de mica publicitate in ziarele locale. La Camera de Comert, Industrie si Agricultura (CCIA) Sibiu insa nu este inscrisa nici o firma sub aceasta titulatura. Agentia Internationala de Emigrari este de fapt numele publicitar al SC "Stratulat" SNC, societate care, in principal, are ca obiect de activitate comertul. Asociati sint, potrivit datelor furnizate de catre CCIA Sibiu, Dan Stratulat si Paul Florin Munteanu, iar sediul acesteia este in strada Sinaia nr. 1. La adresa indicata nu raspunde insa nimeni pentru ca, potrivit vecinilor "domnul Stratulat are firma in strada Govora nr. 6". La prima vedere, pare greu de crezut ca apartamentul cu numarul 6 este sediul unei firme. Si totusi, comertul cu iluzii se desfasoara nestingherit intr-un apartament decomandat cu doua camere. Sub pretext ca "dorim si noi sa emigram in Noua Zeelanda", ii solicitam directorului Dan Stratulat detalii despre conditiile impuse. Aceasta ne pune la dispozitie un set de documente "oficiale", in fapt fara antet sau stampila. Ne aratam surprinsi de faptul ca, potrivit IES, este posibila emigrarea in Noua Zeelanda in doar trei luni, cind, de la functionarii ambasadei acestei tarii la Bucuresti am aflat ca "actele necesare in astfel de cazuri se depun, personal, la consulatul britanic, perioada de solutionare a unor asemenea cereri putindu-se prelungi pina la un an si jumatate". Dan Stratulat ne explica faptul ca reducerea perioadei de asteptare este posibila datorita relatiilor sale de afaceri cu "New Zeeland Imigration Service" din Londra. Tot de la domnia sa aflam ca taxa de consultanta costa 150.000 de lei, la care se adauga prima rata de 100 $, din comisionul total de 500 $ al firmei trebuie platite pe loc. Cheltuielile totale se ridica insa la 2.000 $ pentru o familie alcatuita din trei persoane. Afacerea se deruleaza in apartamentul cintaretei Reprezentantii IES au inceput afacerea in Brasov, in martie 1999. Dorin Circa, cel care ne fusese prezentat initial drept "asociat al firmei" este, de fapt, administratorul apartamentului (pentru care nu s-au mai platit taxele de intretinere de aproape un an, restantele inregistrate la sfirsitul lunii august, ridicindu-se la 722.000 de lei). Cea mai mare surpriza a venit insa in momentul in care am aflat de la "Romtelecom" ca postul telefonic de la care se ofera relatii tuturor celor interesanti sa emigreze in Noua Zeelanda a fost instalat la cererea cunoscutei soliste de muzica populara Veta Biris. Dorin Circa a recunoscut ca "apartamentul este, intr-adevar, proprietatea Vetei Biris, care insa nu este deloc implicata in aceasta afacere. Pentru ca domnia sa locuieste in Tirnaveni, eu am fost desemnat sa ma ocup de administrarea imobilului. Ca urmare, a fost decizia mea de a-l subinchiria Agentiei Internationale de Emigrari, Veta Biris acceptind doar sa primeasca in contul chiriei lunare un procent confidential din comisionul pe care chiriasul il inregistreaza din taxele pentru emigrare". In finalul dialogului, Dan Stratulat a insitat sa nu facem public acest caz. ION GIRNOD 