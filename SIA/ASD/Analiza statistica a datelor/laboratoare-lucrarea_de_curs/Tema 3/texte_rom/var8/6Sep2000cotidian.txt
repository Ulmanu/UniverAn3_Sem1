 O cisterna cu benzina a omorit doi oameni si a ars patru case Luni, in jurul orei 23.00, pe soseaua care trece prin comuna Ivesti, judetul Galati, a avut loc un tragic accident care s-a soldat cu doi morti si patru case incendiate. O cisterna incarcata cu 25 de tone cu benzina, cu numarul BC-32-TCR, apartinind firmei Tracorom din Bacau venea de la Constanta si se indrepta catre Onesti. Din sens opus circula autobasculanta cu numarul de inmatriculare 4 - BC - 4470. Una dintre rotile duble ale basculantei s-a desprins. Soferul cisternei, Costel Fulga, de 37 de ani, a incercat sa evite impactul cu roata si a tras de volan. El a pierdut controlul volanului si s-a izbit cu putere intr-un stilp de electricitate. Scinteile produse de fire au facut ca cisterna plina cu benzina sa ia foc instantaneu. Costel Fulga s-a aruncat din masina, cu hainele arzind. El a murit in flacari in mijlocul soselei. Insotitorul lui, Cornel Donici, 42 de ani, a murit carbonizat in cabina cisternei, trupul sau neinsufletit fiind scos abia ieri dimineata. Flacarile cisternei au incendiat patru case aflate in apropiere, una dintre ele fiind distrusa in intregime. ALINA COMSA-DURBACA Regele Mihai si-a recuperat Castelul de la Savirsin Curtea de Apel Timisoara a pronuntat ieri dupa-amiaza sentinta in dosarul prin care Regele Mihai a solicitat retrocedarea castelului de la Savirsin. In luna aprilie Tribunalul Arad a decis sa inapoieze familiei regale proprietatea de la Savirsin, dar Regia Autonoma a Patrimoniului si Protocolului de Stat si Ministerul Finantelor au facut apel la aceasta sentinta. Apelul a fost judecat ieri la Timisoara, si instanta a decis sa il respinga. Printre motivele care au sustinut apelul facut de stat s-a numarat si cel ca Mihai 1 nu ar fi un nume. Sentinta Curtii de Apel Timisoara poate fi atacata cu recurs de RAPPS si Ministerul Finantelor in termen de 15 zile la Curtea Suprema de Justitie. Intre Regele Mihai si RAPPS mai exista un proces in care fostului suveran i se cere achitarea sumelor investite de-a lungul timpului in castelul de la Savirsin. TUDOR FLUERAS Un milion corigenta Profesoara Iolanda Dumitroaia a fost prinsa in flagrant luind mita O profesoara de logica si psihologie de la Liceul Economic din Piatra Neamt si-a patat onoarea de dascal dupa ce a fost prinsa in flagrant luind mita pentru a trece un elev la examenul de corigenta, informeaza Mediafax. In urma unei reclamatii depuse in data de 25 august, procurorii Parchetului de pe linga Tribunalul Judetean Neamt, impreuna cu ofiteri ai Biroului anticoruptie al IPJ Neamt, au realizat prinderea in flagrant a profesoarei Iolanda Dumitroaia, de la Liceul Economic. Initial, profesoara nu a recunoscut fapta, desi fusese prinsa cu banii in geanta. "In timpul anchetei, a declarat ca elevul cu pricina luase examenul de corigenta, iar banii i-au fost dati de catre sora acestuia fara sa-i fi cerut ea", a spus procurorul Ion Falticeanu. Aflind ca risca o pedeapsa mai mare daca va fi acuzata de inselaciune si primire de foloase necuvenite, Iolanda Dumitroaia a recunoscut in cele din urma ca a pretins si a primit suma de un milion de lei de la sora lui Alin Constantin Alistar, elev in clasa a X-a, pentru a-l trece la examenul de corigenta. Negocierea s-a realizat pe teza de corigenta "Pentru a nu exista suspiciuni, la realizarea flagrantului a participat si un avocat din oficiu. Printre altele, in geanta profesoarei, oamenii legii au gasit o teza de corigenta pe care, in afara scrisului elevului, cu un pix cu mina rosie erau scrise urmatoarele: "Bani sau un but de vitel?". Cuvintul bani era subliniat, iar in dreptul lui scria: "Citi?". O alta mina a adaugat cifra "1". La perchezitie, profesoara a mototolit hirtia cu pricina, incercind sa o faca disparuta, insa a fost prinsa. Inainte de terminarea anului scolar, cind mama elevului Alistar a aflat ca fiul ei va ramine corigent la filosofie, a luat legatura cu profesoara. Conform declaratiei mamei, Iolanda Dumitroaia le-a pretins 300 de dolari pentru a-l trece clasa. Cum nu aveau de unde imprumuta acesti bani, Alin a ramas corigent. La sfirsitul lunii august, inainte de examenul de corigenta, profesoara a spus ca se multumeste doar cu un milion de lei. Banii cu pricina au fost imprumutati si, dupa ce au fost "marcati" de politisti, au fost folositi la realizarea flagrantului. Profesoara Iolanda Dumitroaia risca o pedeapsa cu inchisoarea de la 3 la 12 ani. Cazul acesteia nu este singular. Saptamina trecuta, un profesor de matematica din Mangalia a fost arestat preventiv, pentru cinci zile, sub acuzatia de luare de mita. MEN a decis infiintarea centrelor de admitere Incepind din anul scolar viitor, candidatii la admiterea in licee se vor putea inscrie la unitatile de invatamint pentru care opteaza pe grupe de medii. Directia Generala a Invatamintului Preuniversitar a stabilit ca, pentru a se evita imbulzeala din sesiunea 2000, inscrierea se va efectua in cinci etape, dar pe transe de medii. Astfel, pentru fiecare grupa de medii de admitere se vor aloca cite doua zile, cu o zi de pauza intre ele. In acelasi timp, pentru a nu se repeta "cursele" pe care parintii le-au facut de la un liceu la altul, ministerul a decis infiintarea centrelor de admitere. Astfel, la fiecare liceu parintii vor putea obtine informatii despre numarul celor inscrisi de pe computere care vor fi conectate la Internet si prin care vor circula in permanenta datele privind elevii inscrisi si numarul de locuri disponibile. Admiterea in licee se va face ca si in anii trecuti, pe baza mediei de la capacitate si a mediei generale din clasele V-VIII. In schimb, corectarea lucrarilor la examenul de capacitate din scoli va fi facuta de o comisie mixta formata din profesori de liceu si gimnaziu. Regulamentul va prevede ca nici unul dintre profesorii corectori sa nu faca parte din scoala de unde s-a organizat examenul. In ceea ce priveste invatamintul superior, MEN va inainta in curind o noua hotarire de guvern referitoare la studentii de la facultatile de stat de pe locurile cu taxa. Astfel, pentru a se introduce oarecum competitivitate, cei care sint admisi pe locurile cu taxa nu vor mai fi obligati sa isi termine studiile pe aceleasi locuri. In cazul in care un student care plateste taxa se va dovedi, prin rezultatele scolare, mai bun decit unul de la locurile bugetare, acesta va ocupa locul colegului sau si nu va mai plati taxele de scolarizare. Noua hotarire de guvern va intra in vigoare chiar din anul universitar 2000-2001. VALENTINA FRASINEANU MobilRom are un milion de clienti Pofta pentru comunicare a romanilor in perioada vacantelor, a rotunjit in data de 2 septembrie la un milion numarul clientilor operatorului de telefonie mobila MobilRom. "Initial, estimarile noastre aratau ca vom atinge un milion de clienti la finalul anului, dar cum in iulie aveam deja 927.000, am presupus ca vom atinge milionul in octombrie", ne-a declarat Cristina Munteanu, oficial al MobilRom. Saltul, de la 640.000 de utilizatori ai Dialog si ALO, cit existau la inceputul anului, la un milion a avut o crestere medie lunara de 45.000 de clienti, ritm spulberat in august, cind 73.000 de utilizatori au intrat in reteaua MobilRom. Evident, "compania multumeste abonatilor Dialog si utilizatorilor ALO, care au permis MobilRom sa devina lider autoritar al pietei de telefonie mobila romaneasca", ne-a declarat Bernard Moscheni, director general MobilRom. (L.M.) Incepind cu aceasta luna Se maresc pensiile Desi aproximativ 600.000 de persoane pensionate intre 1991 si 1993 beneficiaza, incepind cu luna septembrie, de mariri ale pensiilor, ca urmare a actului normativ emis de Guvern in aprilie, acestea nu-si vor primi pensiile majorate, intrucit nu a fost inca facuta corectia bugetara si nici nu au fost identificate sursele de finantare. Potrivit directorului Oficiului Central de Plata a Pensiilor, Petre Ciotlos, cei pensionati in 1991, pentru limita de virsta si vechime completa, vor primi, din acesta luna, pensia marita cu 28,63 la suta, cei pensionati in 1992, cu 25,39 la suta, iar cei pensionati in 1993, cu 24,92 la suta. In cazul pensionarilor cu vechime incompleta, procentele de majorare vor fi, in functie de anul iesirii la pensie, de 29,09 la suta, 28,98 la suta si respectiv 29,30 la suta. Mai mult, Petre Ciotlos, sustine ca, in aceasta luna, vor fi majorate, cu 50 la suta, si pensiile celor peste 1,7 milioane de pensionari din agricultura, pensia minima pentru pensionarii agricultori cu vechime completa ajungind la 230.000 de lei. Pentru a acoperi majorarile pensiilor din sistemul asigurarilor sociale de stat este nevoie de aproximativ o suta de miliarde de lei, iar pentru majorarile pensiilor agricultorilor, de aproximativ 135 de miliarde de lei. Cum, insa, nu se stie inca de unde vor fi luate aceste sume, majorarea pensiilor s-ar putea face, cel mai devreme, in luna octombrie, cind ar putea fi platita retroactiv si indexarea aferenta lunii precedente. IULIANA ANGHEL Vine Olimpiada! TVR ataca Sydney cu lancea lui Topescu TVR pleaca de la premisa ca a achizitionat licenta pentru Olimpiada de la Sydney nu atit din ratiuni financiare, cit din datorie pentru cetatenii care platesc. Cu cele 300 de ore de transmisii directe, dintre care 200 pe Romania 1 si 100 pe TVR 2, cu buletinele olimpice de dimineata si rezumatele zilnice difuzate la ore de prima audienta, televiziunea publica vrea sa faca din Olimpiada de la Sydney spectacolul media al sfirsitului de mileniu. Ramine de vazut daca spectacolul isi va merita (re)numele datorita calitatii sale sau doar celor 1.500.000 de dolari cheltuiti de TVR pentru a asigura transmisia evenimentului. Televiziunea publica ataca Australia cu un arsenal din 14 reporteri si comentatori specialisti in toate sporturile olimpice si 12 redactori care vor ramine in studiourile Televiziunii Nationale. Cristian Topescu, "principalul nostru comentator acolo", va fi piesa grea a artileriei postului national. Topescu va comenta festivitatea de deschidere si inchidere, finalele de tenis si box, concursurile de gimnastica si, pe deasupra, va da si o mina de ajutor colegilor de la atletism si natatie. RADU MEIROSU Aniverseaza, deci exista! Marina Voica si-a udat cei 64 de ani la Breaza Marina Voica a implinit zilele trecute 64 de ani. Cintareata si-a petrecut ziua alaturi de citiva prieteni apropiati, la Breaza, unde locuieste de mai multi ani. Petrecerea a fost o surpriza pregatita de Andrei Ratiu, un bun prieten si colaborator al Marinei Voica. Sarbatorita nu si-a putut retine lacrimile de fericire. Intr-o forma de zile mari, interpreta a petrecut alaturi de invitatii sai, printre care s-au numarat si actorul Doru Tufis impreuna cu sotia sa, pina noaptea tirziu. La aniversarea Marinei Voica a luat parte si primarul din Breaza, orasul de adoptie al interpretei. A fost o zi in care toata lumea s-a simtit bine: invitatii si-au depanat amintirile, gazda a sustinut un recital de suflet, s-a baut sampanie si s-au mincat bucate alese. La cei 64 de ani, Marina Voica a demonstrat ca este inca o persoana plina de energie. Dovada sta si faptul ca in curind ea se va ocupa de noua filiala a agentiei de modele "Prince d'Armeny", care se va deschide la Breaza. CLAUDIA VOICU Ia cu tine si litera A Anemona a plecat din A.S.I.A.! "Irina spunea ca o sa pot sa deschid gura doar cind iubitul meu va fi managerul trupei" Destinul formatiei A.S.I.A. a luat o intorsatura neasteptata, ieri dupa-amiaza, la Studioul Migas Real Compact. Anemona a hotarit sa paraseasca formatia. "Nu mai puteam suporta si ajunsesem la starea de scirba. Eu m-am dus cu drag sa cint in A.S.I.A si chiar imi placea ce faceam. Dar atmosfera devenise insuportabila. Certuri peste certuri tot timpul si mereu cineva facea istericale. Daca indrazneam si eu sa vin cu vreo sugestie sau sa spun atunci cind ceva nu-mi convenea, imediat Irina sarea ca arsa si-mi zicea ca eu o sa pot sa deschid gura abia atunci cind iubitul meu va fi managerul trupei. Consider ca viata mea nu a inceput si nu s-a sfirsit cu A.S.I.A. si probabil ca acum o sa am timp sa-mi vad de scoala (n.r. - ea este studenta in ultimul an la Actorie). Nu intentionez sa-mi fac o alta trupa, de fapt n-am sa mai cint deloc", spune Anemona Niculescu. "Venea numai la cintari, de unde stia ca isi ia bani" Pentru a afla cum stau lucrurile si de partea cealalta a baricadei, l-am contactat pe Florin Ionescu, managerul trupei, care ne-a declarat: "Pentru ca nu mai puteam pune baza pe ea, deoarece nu venea la repetitii, sedinte foto sau interviuri, ci numai la cintari, de unde stia ca isi ia bani, am avut o discutie. Trebuia sa semneze un contract prin care sa se perfecteze atributiile fiecarei membre a grupului si am rugat-o sa se hotarasca daca poate sau nu poate sa faca fata tuturor cerintelor. A refuzat sa semneze contractul si ne-a anuntat ca pleaca din A.S.I.A. Ne-a lasat cu fundul in balta, mai ales ca fetele urmau sa filmeze pentru emisiunea «Ploaia de stele». Au filmat pina la urma in trei in loc de patru si n-a fost nici o problema. Plecarea ei nu afecteaza foarte tare grupul A.S.I.A. pentru ca, oricum, de cite ori aveam nevoie de ea, era plecata la Constanta cu prietenul ei. De asemenea, nu este adevarat nici faptul ca relatia mea cu Irina afecteaza trupa. Ce facem acasa e acasa, iar cind e vorba de business e cu totul altceva. Vom cauta o inlocuitoare, ideal ar fi ca prenumele ei sa inceapa cu A pentru a salva numele trupei, dar si daca nu va fi asa, o mai botezam o data". IUSTINA MUNTEANU Bottom secret! Paula Seling si-a tatuat poponetul Paula Seling si-a tatuat pe fesa stinga o semiluna cu un zimbet rautacios, inconjurata de mai multe stelute. Cintareata a tinut secret acest aspect al posteriorului ei, considerind ca este un lucru intim. Tocmai de aceea a ales respectiva "locatie", pentru ca nu a vrut ca tatuajul ei sa fie vazut si stiut de toata lumea. In ceea ce priveste cariera muzicala, Paula a lasat-o mai "moale" in ultimul timp, renuntind in aceasta vara la statutul de artista. "O sa compun cind o sa am chef si o sa cint tot cind o sa am chef", ne-a declarat solista. IUSTINA MUNTEANU Un baietel de 12 ani va trai la Bucuresti, Cluj si in Germania Transplantul de organe pare sa functioneze din ce in ce mai bine si in Romania. Zilele trecute, o echipa de chirurgi, condusa de prof. dr. Irinel Popescu, a plecat la Tirgu-Mures pentru a recolta mai multe organe de la un copil in virsta de 12 ani, aflat in moarte cerebrala. Din cauza ca grupa sanguina a acestuia, A II negativ, este foarte rara, in Romania nu au fost gasiti primitori compatibili decit pentru ficat si rinichi, inima copilului fiind preluata de o echipa de medici germani. Prin acceptul familiei, organele copilului ar putea salva viata a patru pacienti. Ficatul unui copil in trupul unui adult Primul transplant de ficat de la un copil la un adult, efectuat in noaptea de luni spre marti, pare sa fi fost o noua reusita a scolii chirurgicale romanesti. Buzoianca Natalia Dragomir, 46 de ani, a primit bine ficatul baiatului de 12 ani, din Tirgu-Mures, de la care a fost prelevat luni dupa-amiaza, cind acesta a intrat in moarte clinica. Starea sanatatii pacientei este normala, ne-a declarat dupa operatie prof. dr. Dan Tulbure, seful Sectiei Anestezie si Terapie Intensiva si director al Spitalului Clinic Fundeni, unde se afla internata pacienta. "Ficatul a fost compatibil si, contrar parerii generale, nu este ceva extraordinar in faptul ca un ficat de copil a ajuns intr-un corp de adult. Donatorul avea in jur de 40 kg, iar primitoarea are aproximativ 50 kg. Deci, ca marime, se potrivesc", a mai precizat dr.Tulbure. Este pentru prima oara in Romania cind se efectueaza un transplant de ficat de la un copil la un adult. Natalia Dragomir suferea de doi ani de ciroza si se afla de mai bine de sase luni pe lista de asteptare a Clinicii de Gastro-Enterologie, pentru un transplant de ficat. Interventia chirurgicala a durat aproape sapte ore. Echipa de medici a fost condusa de prof. dr. Irinel Popescu. Dr. Tulbure a tinut sa precizeze ca cei doi barbati care au beneficiat de un transplant de ficat la Clinica Spitalului Fundeni in cursul acestui an se simt foarte bine si vin regulat la control. "Starea de sanatate a celor doi barbati este exceptionala, ceea ce este remarcabil pentru doi oameni care nu mai aveau alta sansa de supravietuire". "Au dat dovada de un umanism extraordinar" Unul dintre rinichii recoltati la Tirgu-Mures, de la acelasi baietel, a fost transplantat ieri la Spitalul Fundeni, de o echipa condusa de prof. dr. Ionel Sinescu, unei bolnave din Bucuresti. Constanta Baciu, in virsta de 53 de ani, sufera de insuficienta renala cronica si face dializa de 11 ani. Din lista de 280 de pacienti care asteapta un transplant renal, ea a fost singura persoana care a avut o grupa de singe compatibila cu cea a donatorului, A II negativ. Chinurile Constantei dureaza de mai bine de zece ani. Ea era nevoita sa vina de patru ori pe saptamina la Spitalul "Carol Davila" pentru dializa. "Avea atitea intepaturi in vene incit medicii nu mai stiau unde sa-i faca implanturile cu catalizator. De fiecare data cind venea la tratament trebuia sa stea cite trei-patru ore", ne-a declarat, emotionat, fiul Constantei, Daniel, in virsta de 21 de ani. El este foarte multumit ca mama lui a avut norocul sa fie singurul primitor compatibil si spera ca o sa poata duce o viata normala. "Este singura ruda apropiata pe care o mai am pe lume. Nu am nici un frate, iar tatal meu a murit in urma cu trei ani din cauza unor complicatii pe care le-a avut de la diabet", povesteste Daniel. El tine sa multumeasca familiei care a donat rinichiul. "Au dat dovada de un umanism extraordinar si le sintem foarte recunoscatori. Copilul lor o sa continue sa traiasca in familia noastra", spune tinarul. Operatia a durat mai bine de 4 ore, iar medicii spun ca "noul rinichi si-a reluat functia, insa a durat mai mult decit de obicei pentru ca vasele de singe erau obturate". Prof. Ionel Sinescu este de parere ca ar putea aparea probleme pentru ca rinichiul donatorului era prea mic. "Aceasta chestiune ar putea fi remediata insa in timp. Rinichiul poate creste in volum, iar functia lui se va normaliza, de asemenea", este de parere profesorul Sinescu. GETA ROMAN, TATIANA DABIJA O fetita din Alba a primit al doilea rinichi al baietelului din Tirgu-Mures Celalalt rinichi prelevat de la copilul de 12 ani, din Tirgu-Mures, aflat in moarte clinica, a fost transplantat, in noaptea de luni spre marti, unei fete in virsta de 14 ani din judetul Alba. Operatia a fost efectuata de o echipa de medici de la Institutul de Urologie si Transplant din Cluj, condusa de prof. Mihai Lucan. Rinichiul a ajuns la Cluj luni, in jurul orei 21.00. In urma analizelor, medicii au constatat ca Ana-Maria Chenti, din satul Galda de Sus, judetul Alba, are mari sanse sa tolereze transplantul. Profesorul Lucan a inceput operatia de pregatire a rinichiului in jurul orei 23.30. Operatia de transplant a inceput dupa miezul noptii si a durat pina la ora 4.30. Medicii apreciaza ca a fost un succes, iar evolutia pacientei este buna. Daca totul va decurge bine, Ana-Maria va putea parasi spitalul clujean in doua saptamini, urmind sa revina periodic la controale. Ana-Maria suferea de insuficienta renala si facea dializa de un an si jumatate. BOGDAN STANCIU Comoara din Sculeni Batrinii spun ca 12 care cu aur sint ingropate in imprejurimile fostului Castel Roznovanu din Victoria-Iasi Mitul unei comori ingropate in imediata apropiere a castelului familiei Roznovanu din satul Victoria, comuna Sculeni, judetul Iasi, a strins de-a lungul deceniilor sute de aventurieri care au cautat sa scoata la suprafata tezaurul. Dupa spusele batrinilor din zona, acolo zac 12 care de aur, bijuterii si nestemate ingropate de rusii care au deturnat transportul unui tribut catre Inalta Poarta. Comunistii s-au dovedit a fi cei mai inversunati cautatori ai acestei comori, sapaturile incepind din anii '60 sub pretexte dintre cele mai bizare. Istoricii neaga existenta acestui tezaur, aparitia mitului punindu-se pe seama opulentei familiei Roznovanu, cea mai bogata familie medievala din Moldova. Singura certitudine care a dainuit pina in zilele noastre este faptul ca multi oameni si-au pierdut viata, inghititi de pamint in timpul sapaturilor, iar "Comoara Blestemata" continua sa fie un miraj pentru toata lumea. Convoiul cu aur a fost atacat de haiducii rusi Inceputul legendei este plasat de localnici la sfirsitul secolului al XVIII-lea - inceputul secolului al XIX-lea. "12 care cu aur, robi, vite, miere de albine si alte bogatii care reprezentau tributul sau peschesul catre Inalta Poarta au fost deturnate de haiducii rusi. Acestia urmau sa le treaca peste Prut si sa ajunga cu ele in Rusia, numai ca au fost atacati de potera lor si au preferat sa ingroape aurul in apropiere de Castelul Roznovanu. Nu se stie exact ce a fost atunci. Numai ca robii si vitele au fost eliberati, si bogatiile s-au bagat in pamint. Nu se stie din ce motive, haiducii nu s-au mai intors sa dezgroape aurul. Cautarea a inceput tirziu, abia dupa ce s-a instaurat comunismul", ne-a povestit Mihai Apetrei (61 de ani), om nascut si crescut in acele locuri. Evenimentele povestite de oameni nu sint confirmate de documentele istorice. Prof. univ. dr. Ioan Caprosu, profesor de istorie la Universitatea "Al. I. Cuza" din Iasi, a declarat: "Totul este o fictiune. Nu a fost nici un tribut deturnat sau altceva. Aici se intimpla ca si in cazul mitului comorii lui Decebal sau a altor mituri romanesti, destul de frumoase, de altfel si foarte convingatoare. Degeaba scriem noi, istoricii, tomuri intregi, ca lumea tot pe taranul autohton il va asculta". Asa a fost. Pamintul rascolit, santuri si gropi stau marturie. S-au pierdut documente istorice de o valoare inestimabila Castelul Roznovanu de la Victoria a fost construit o data cu Palatul Roznovanu din Iasi, unde este actualmente sediul primariei. Planurile au fost concepute de acelasi arhitect care a ridicat Mitropolia Moldovei si Bucovinei. Prof. univ. dr. Ioan Caprosu a precizat ca "familia Roznovanu a fost cea mai bogata familie de boieri din Moldova. Arhitectul Freiwald i-a ridicat palatele. Marea pierdere a noastra, a istoricilor, este bogatia documentelor medievale care s-au distrus. Toata cancelaria Roznovanu, de la intemeierea familiei in secolul al XIV-lea se afla acolo. Totul a fost distrus. Plus ca, operele de arta, tablourile, sculpturile de valoare si alte bogatii au intrat in mina celor care au ocupat zona. Este o pierdere mare pentru istoria Moldovei." Flacari albastrii apar din gaurile pamintului in Noaptea Invierii Domnului Satenii din fostul sat Cirpiti, actualmente Victoria, ii acuza pe comunisti ca au demolat in totalitate Castelul Roznovanu pentru a gasi comoara. Unul dintre cei mai batrini oameni din sat a vazut toate framintarile care au animat zona. "Nu a mai ramas piatra peste piatra. Veneau si sapau cu diferite pretexte. Au luat materialele de constructie ale castelului si au ridicat sfatul popular, militia, scoala si o noua biserica. Castelul avea in interior o biserica si o capela domneasca. Totul a fost ras de pe fata pamintului. Ca sa aiba motiv sa sape, au mutat biserica, unde o vedeti si acum. Nimeni insa nu stie unde este ascunsa comoara. In Noaptea Invierii Domnului se vad flacari albastrii care ies din pamint la vechea hruba, linga un maidan. Linga ea este un drum. Oamenii spun ca daca treci pe acolo noaptea, te intilnesti cu Dracul care ride de tine si te imita. Nu-i lucru curat. Nimeni nu a avut curajul sa puna ciocani acolo unde ies flacarile in Noaptea Invierii, pentru a se intoarce a doua zi sa gaseasca comoara. Daca ma luati in masina, am sa va duc exact in acel loc. Acolo, cine a sapat nu s-a mai intors viu. S-a naruit pamintul peste el sau s-a surpat malul. Foarte multi oameni au murit cautind acolo si de aceea s-au lasat pagubasi", ne-a relatat Constantin Gradinaru (79 de ani) care a luptat in Batalionul 1, Divizia Garda Regala. Batrinul nu mai fusese de mai bine de 15 ani in acele locuri. Mare i-a fost surprinderea cind a vazut utilajele societatii Constructii Feroviare SA care scurmau pamintul Dealului Hrubariei. Comoara a fost cautata cu aparate moderne de Inspectoratul de Protectie Civila Un excavator imens si doua buldozere sapau malul. Materialul de constructie extras de acolo este destinat modernizarii Vamii Sculeni. Intimplator se foreaza exact unde batrinii spun ca este ingropata comoara. Uimirea lui Constantin Gradinaru nu poate fi descrisa in cuvinte. "Am crezut ca numai comunistii au rascolit pamintul de nu mai sta piatra peste piatra. Atunci se spune ca a fost ordinul KGB-ului pentru a se returna tezaurul la Moscova. Acum de ce mai sapa? Soseaua este hat, departe, iar pamint galben este cit vrei mult mai aproape. Consuma motorina, masini grele pe banii statului ca sa caute comoara. Nu-mi vine sa cred ce vad...", a exclamat batrinul. Seful de santier, ing. Constantin Stoica, ne-a spus ca satenii i-au intimpinat revoltati pe constructori. "Cind am montat utilajele, s-au adunat toti localnicii strigind ca vrem sa le luam comoara. Noi am incheiat protocol cu Primaria Victoria si Inspectoratul de Protectie Civila, in care am convenit ca orice obiect de antichitate sau tezaur pe care il gasim sa-l predam autoritatilor. De doua luni de cind sapam nu am gasit nimic. Maistrul militar Constantin Cararuse, de la Inspectoratul de Protectie Civila Iasi, a venit insotit de specialisti care au cautat comoara cu tot felul de aparate, dar se pare ca nu se confirma legendele localnicilor", a declarat, pentru "Evenimentul zilei", ing. Constantin Stoica. Dupa ce santierul a inaintat, satenii au precizat ca tezaurul ar fi ingropat dupa deal sau pe locul fostului Castel Roznovanu. CATALIN DUMITRESCU 