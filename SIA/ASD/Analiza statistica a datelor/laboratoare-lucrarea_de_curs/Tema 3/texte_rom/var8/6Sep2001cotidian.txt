 Ora 20.00, Pro TV "Robocop 2" Succesul "Robocop" continua cu episodul al doilea care mizeaza pe farmecul aceluiasi Peter Weller, sosit si in Romania pentru a filma doua productii la Castel Film. Iata care este miza celui de-al doilea film al seriei: un nou drog se raspindeste cu repeziciune in orasul crimei, Detroit, provocind un lant de asasinate. Proportiile inimaginabile ale violentei ii determina pe creatorii primului Robocop sa se intoarca in laborator pentru a crea o versiune superioara a acestuia: Robocop 2. Mult mai puternic decit predecesorul sau, Robocop 2 este solicitat sa rezolve o situatie de criza. Din nefericire, ceva nu iese si Robocop o ia razna. Robocop cel original va trebui acum sa se bata nu numai cu raul care a coborit pe strazile orasului Detroit, ci si cu fratele sau cuprins de nebunie. (C.P.) La Uniunea Scriitorilor se interzice cuvintul "basina" La consfatuirile care preced decernarea premiilor Uniunii Scriitorilor s-au intimplat minuni si anul acesta. Din comisia de la sectia Dramaturgie, de exemplu, face parte si un medic, nascut pe la 1923, toamna, scriitor de care nu a auzit nimeni, pentru ca nimeni nu mai retine numele dramaturgilor care produceau pentru brigazile artistice ale combinatelor patriei. Numele lui este Dan Tarchila, dar cui ii pasa? Il putea chema oricum. Partea proasta e ca acest scriitoras a convins juriul Uniunii Scriitorilor sa nu il nominalizeze la premii pe Stefan Agopian pentru ca volumul de dramaturgie al acestuia, "Republica pe esafod", incepe cu un personaj care... trage pirturi. Agopian este, poate, cel mai important prozator al generatiei 80, dupa disparitia celui care il concura cel mai bine, Mircea Nedelciu. Un scriitor atit de talentat cum este Agopian isi poate permite sa reflecte viata asa cum e, pentru ca arta sa transcende, oricum, vulgaritatea. Ca sa il citam: "Cine se baseste, inseamna ca a mincat". Si Agopian "a mincat" destula literatura ca sa-si permita sa ingroase o tusa intr-o fictiune. MARIUS DRAJAN Catanga si-a recuperat bijuteriile furate Dupa revenirea in tara dintr-un turneu in strainatate, Cornelia Catanga si-a verificat luna trecuta, ca tot omul, cutia de scrisori a locuintei. Nu mica i-a fost mirarea interpretei cind, pe linga o scrisoare din Japonia de la soprana Daniela Vladescu, a gasit un plic voluminos si greu. In el se aflau colierul si cercelul din aur masiv (peste 100 de grame) care i-au fost furate in aceasta vara. Catanga fusese deposedata de bijuterii si batuta cu violenta, chiar in fata blocului in care locuieste, in august a.c., agresorul disparind fara urme. Cintareata a sustinut impreuna cu sotul ei, Aurel Padureanu, un turneu de zece zile in Israel. Concertul cel mai de succes l-a sustinut la Haifa, imediat dupa un tragic atentat terorist, cind, in doua ore, 200 de romani s-au adunat s-o vada. Alaturi de Nicu Constantin, Mirabela, Stela Popescu si Arsinel, ea va sustine inca un turneu in Israel, in octombrie a.c. Cornelia este invitata de onoare la meciul de fotbal Farul-Dinamo, care va avea loc simbata (de la 20.15), la Constanta. Meciul va fi precedat de un spectacol, de la ora 18.00, in care Catanga va sustine un recital de 45 de minute. In show vor mai cinta formatiile Angels, Valahia s.a. In aceasta toamna va aparea si un CD de cuplete - "Romeo si Julieta" - semnat Catanga si Nicu Constantin, iar la sfirsitul lunii octombrie, Aurel Padureanu isi va lansa albumul "Slagare nemuritoare". LIVIU SERBANESCU Festivalul "George Enescu" la TVR 2 Cu o saptamina inainte de inceperea Festivalului International "George Enescu", biletele la multe dintre concertele care vor avea loc la Ateneul Roman si Sala Palatului au fost vindute in proportie de peste 60a. Cel mai solicitat spectacol pare sa fie cel in care va fi prezentata o noua montare a operei "Oedip". 85a din biletele la acest spectacol au fost deja vindute. La Concursul International "George Enescu", care se va desfasura la Sala Auditorium, Universitatea Nationala de Muzica si Sala Studio a Ateneului Roman, intrarea publicului este libera. Intr-un fel de deschidere a celui mai important festival de muzica clasica din Romania, Ateneul Roman a programat joi, de la ora 19.00, un concert cu muzicieni japonezi, iar vineri, de la aceeasi ora, un recital extraordinar, cu ocazia Zilei Nationale a Braziliei, cu Jose Eduardo Martins. Televiziunea nationala va transmite majoritatea concertelor, in special pe canalul TVR 2. In fiecare zi, de la ora 17.00, TVR 2 va transmite concertele de la Ateneu si o parte din cele de la Sala Palatului. Se vor insuma 23 de transmisiuni si 10 inregistrari din festival. MARIUS DRAJAN De astazi, din nou pe ACASA, "Iubire fara limite" Indragita telenovela braziliana se reia de azi, de la 13.30, imediat ce se va sfirsi "Miracolul iubirii". Serialul va putea fi urmarit de marti pina vineri. Pentru cine nu stie, in film este vorba despre o intriga suta la suta urbana, bazata pe situatii cotidiene. Mai mult decit atit, este o lectie de viata. Succesul "Iubirii fara limite" se datoreaza si dialogului, imaginii si jocului actorilor Gabriela Duarte si Fabio Assuncao , dar si al celorlalti, cum ar fi: Regina Duarte, Antonio Fagundes, Suzana Vieira etc. Pentru toate acestea, telenovela a fost desemnata cea mai buna productie a anului 1997, iar fetita de 9 ani, Cecilia Dassi, a fost declarata revelatia anului 1997. CLAUDIA DABOVEANU Cererile pentru rechizite, pina la 10 septembrie Familiile cu venituri mici, care au dreptul la ajutorul acordat de guvern pentru rechizite, pot sa depuna la sediul institutiilor de invatamint cererile pina la data de 10 septembrie. Ajutoarele constau in rechizite in valoare de 200.000 de lei pentru copiii pina in clasa a patra si de 250.000 de lei pentru copiii cuprinsi in invatamintul gimnazial (clasele V-VIII), care provin din familii al caror venit net lunar pe persoana nu depaseste 700.000 de lei. (I.A.) Psihoza Hergil Vincu Sa nu-ti vina a crede ochilor ce se intimpla cu stirile Antenei 1! Te-ntrebi daca nu cumva oamenii lui Cosarca au luat-o pe aratura, la adapostul cifrelor de audienta (bune, intre noi fie vorba, mai mult de ademenit publicitate intr-o tara in care concurenta TV de-adevaratelea, ioc!). Am zis, hai, treaca, dupa episodul de simbata trecuta, cind Cosarca incerca sa ne vinda drept proaspata o stire publicata "cap de ziar" in "Evenimentul zilei" cu doar citeva zile inainte. In ziua aparitiei articolului cu politistul Pitu care a primit azil politic in Ungaria, Observatorul a tacut milc. Nu i-o interesa stirea, ne-am spus noi. Ba i-a interesat, dar scarpinata de-a-ndoaselea: un ziar din Ungaria a preluat informatia, o agentie de presa romaneasca a preluat-o, la rindu-i, de la ziaristii maghiari, si, hop, s-a trezit si Antena 1. Iar prezentatorul s-a folosit de prilej ca sa-i traga vreo doua sub centura azilantului Pitu, cum de si-a permis sa pateze onoarea "ministrului Garcea". Luni seara insa, sa te-apuce tremuriciul, nu alta. Crispat, afectat si gata sa crezi c-o ia la sanatoasa, Radu de la Observator anunta transfigurat: "Afirmatiile unui asa-zis vizionar readuc panica de tip Vergil Hincu... cutremur devastator in noaptea de 7 septembrie... 500.000 de morti, trei milioane de sinistrati". Pai, daca-i "asa-zis vizionar", atunci la ce speriati, bre, lumea cu el? Cine mai stia de acest "asa-zis vizionar" si de aberatiile sale daca omul nu colora "sticla" de la Antena 1? Nu-l luarati voi la misto pe nea Vergil Hincu? Iar acum, ne vindeti de buna "psihoza cutremurului" desi sursa este la fel de "credibila". Care "psihoza" trebuia si ea "probata", asa ca reporterul de serviciu da fuga in trotuar unde intreaba lumea, ghici despre ce? Despre cutremurul asa-zisului vizionar. Oamenii cred ca este vorba de ceva grav: "mi-e frica", "cum o vrea Dumnezeu", o tai din Capitala etc. etc. Si uite-asa, cu vox-pop cu tot, facem stirea serioasa...Te crucesti, nu altceva! Smecheri, "observatorii" incearca sa dreaga busuiocul la final: "Autoritatile nu au reactionat pentru sanctionarea persoanelor care creeaza nejustificat panica in rindul populatiei...". Cu alte cuvinte, panica este bine venita daca-i si justificata. Cu asa logica, demna mai degraba de un "asa-zis vizionar", am putea da si noi o stire, care sa sune cam asa: cica, prezicatorul Hergil Vincu anunta ca lui Radu Cosarca i se cutremura scaunul de la Antena 1. Sau, in cel mai rau caz, macar i se clatina pozitia de la Observator. Curat panica justificata, nu? OBSERVATOR PLUS Micuta Andreea-Maria a murit pe masa de operatie din cauza unor complicatii Fetita Cernobil Andreea-Maria Rizescu, micuta adusa de la Bucuresti cu un avion al aviatiei utilitare la Timisoara, spre a fi operata la inima, a murit marti noaptea, pe masa de operatie a Institutului de Cardiologie din Timisoara. Decesul a survenit la capatul unei interventii chirurgicale care s-a intins pe durata a peste zece ore. Ieri, cadavrul micutei Andreea-Maria Rizescu a fost transportat la Bucuresti. Andreea-Maria s-a nascut pe 27 august, la Spitalul Universitar Bucuresti. "Cind am vazut-o, am zis ca nu poate fi copilul meu, asa era de vinata si se colora in violet la cea mai mica miscare", ne-a declarat mama micutei. Medicii bucuresteni s-au alarmat si, dupa o serie de investigatii, au concluzionat ca fetita sufera de o malformatie congenitala a inimii, acordindu-i o viata de maximum opt saptamini, netratata. Fetita a fost transportata la Clinica de Cardiologie de la Timisoara. Interventia chirurgicala a inceput marti, la ora 12.30, trupul Andreei-Maria fiind racit la 25 de grade Celsius, conform practicii uzitate in astfel de cazuri. Dupa citeva ore, medicii condusi de dr. Socoteanu au constatat ca micuta suferea si de alte malformatii. Din pacate, soarta fetitei fusese deja pecetluita aceasta decedind, dupa zece ore de interventie chirurgicala, pe masa de operatie. Mama Andreei ne-a marturisit ca nimeni in familia ei sau a sotului nu a suferit vreodata de o boala de inima, cu atit mai mult de malformatii congenitale ale cordului. "Nu inteleg cum s-a putut naste fetita noastra cu asemenea malformatii, atita vreme cit sarcina a fost in permanenta asistata de medic. Am mers la controale periodic si niciodata nu mi s-a spus ca pot aparea asemenea probleme. Nu pot acum decit sa pun nefericirea asta pe seama efectului Cernobil", a adaugat interlecutoarea noastra. Aceasta ipoteza ne-a fost confirmata si de dr. Socoteanu, care a tinut sa precizeze ca efectele nocive ale Cernobilului se vor mai resimti multa vreme de acum incolo. GEORGETA PETROVICI Ministerul de Interne a prezentat lista serviciilor pe care le-ar putea presta Politia iti spala rufele murdare Cetatenii obisnuiti ar putea, in curind, sa se tunda la o frizerie a Ministerului de Interne. Femeile ar putea adopta pentru o coafura moderna intr-un salon condus politieneste si oricine si-ar putea comanda sacouri sau isi va putea repara incaltamintea in atelierele MI. Spalatoresele MI ar putea albi, contra cost, lenjeria cetatenilor. Colonelul Mihai Tatut, adjunct al sefului Directiei Juridice a MI, a prezentat ieri lista cu gama de servicii care ar putea fi prestate de cadrele MI, ca urmare a adoptarii Ordonantei de Guvern emisa recent si care permite MI sa ofere servicii politienesti contra cost. Inainte de toate insa, acelasi minister va trebui sa inainteze guvernului spre aprobare Regulamentul de aplicare a legii, care sa cuprinda atit lista serviciilor prestate, cit si costurile. Ras, tuns si frezat, la colonelu' Ministerul de Interne ar putea asigura 22 de tipuri de servicii din cele mai diverse. Astfel, militarii in termen vor putea face instructie pe cimp, la lucrari agricole, sau vor putea efectua munci necalificate (descarcare, incarcare, manipulare). In plus, cadrele MI ar putea presta servicii de croitorie, reparatii incaltaminte, precum si tuns, barbierit, coafat. Desigur, contra cost. Daca buzunarul nu va permite sa va rezervati o ora la un coafor renumit, atunci puteti apela cu incredere la serviciile angajatilor MI. Nu se stie, deocamdata, unde vor exersa "oamenii cu epoleti" (la poarta unitatii sau in cabinete specializate). Un lucru este cert: preturile vor "sparge" piata. Nu vor fi mari, ci atit cit sa indemne lumea sa apeleze la aceste servicii. In loc de "Nufarul", va puteti spala lenjeria la politie. Iar daca vreti sa va comandati un costum pentru o ocazie, de ce sa nu faceti acest lucru la Ministerul de Interne? Vi s-a dus flecul la pantof, nimic mai simplu. Cizmarul-sef din orice unitate de politie, jandarmi sau pompieri v-ar putea ajuta cu placere. Figuranti in filme Tot contra cost, cadrele ministerului ar putea participa cu efective si echipament la relizarea unor productii cinematografice sau vor putea organiza programe artistice si manifestari culturale in spatii proprii si cu participarea muzicilor militare. Oamenii legii se ofera sa transporte materiale, marfuri si persoane cu autoturismele uzate de care dispun, cu navele si elicopterele care de-abia se mai ridica de la sol. Daca sinteti interesati de experimentari si verificari de tehnica si materiale specifice sau lucrari de dezafectare cu ajutorul explozibililor, angajatii MI va stau la dispozitie. In lista regasim si citeva dintre atributiile mai vechi ale structurilor MI: insotirea transporturilor de valori, a celor periculoase sau a celor cu gabarit depasit. Alte servicii vizeaza vizita medicala a candidatilor la admiterea in institutiile de invatamint si in unitatile MI, evaluarea psihologica in vederea atestarii ca functionari publici, a incadrarii personalului de paza si securitate, precum si pentru obtinerea permisului de conducere categoria B. Politistii-instructori In spatii proprii, angajatii MI ar putea organiza conferinte, simpozioane, adunari generale ale unor asociatii nonprofit, concerte sau spectacole festive. Ei vor putea instrui personalul cu responsabilitati in domeniul utilizarii materialelor explozive, dar pot, de asemenea, organiza cursuri de specializare in domeniul arhivistic. Pentru cei interesati de xerocopii, facsimile sau documente dupa arhiva, dar si de asigurarea asistentei de specialitate la realizarea unor emisiuni tv, pot apela la sfatul competent al oamenilor legii. De mentionat ca unitatile care pot desfasura astfel de activitati urmeaza sa fie stabilite prin ordin al ministrului de interne. Col. Tatut a declarat ca preturile serviciilor prestate vor fi stabilite de economisti, nefiind necesar avizul Oficiului Concurentei, asa cum reiese din prevederilor ordonantei recent adoptate. ALINA GRIGORE Telefonul cititorului "Fabrica de biciclete de la Tohan si cea de masini de cusut de la Cugir sa produca arme pentru populatie" Cititorii "Evenimentului zilei" considera ca politia este principalul vinovat de impartirea zonelor Capitalei intre clanurile lumii interlope. Daca ar face parte din guvern, cititorii "Ev.Z." ar schimba in primul rind conducerea politiei si i-ar pedepsi drastic pe politistii care primesc mita. - "Daca eu as fi seful guvernului, as demite pe toti sefii sectiilor de politie, l-as obliga pe Ioan Rus sa coboare in strada, cum a coborit Matei Corvin, si sa impuste toti hotii". (Julieta Munteanu, Bucuresti) - "Daca eu as fi in locul guvernului, m-as imbraca simplu si as merge pe strada fara bodyguard. In al doilea rind, as propune parlamentului un proiect de lege in care politistul care a luat mita sa primeasca o pedeapsa dubla fata de cetateanul obisnuit. In al treilea rind, politistul corupt sa-si piarda orice drept in tara". (Sorin Constantin, Bucuresti) - "As incepe curatenie generala in politia romana, din comune pina la orase". (Victor Budulache, Bucuresti) - "As interzice mita in administratia publica, sanatate etc., aplicind amenzi si celui care primeste si celui care da. Cei prinsi cu sume mari, puscarie!". (Victor Dob) - Daca as fi in guvern, le-as da posturi in guvernul meu ca sa pot sa-i controlez personal". (Dragos Popa, Bucuresti) - "Daca as fi cel mai mare om al tarii, as da ordin ca Fabrica de biciclete de la Tohan si Fabrica de masini de cusut de la Cugir sa produca arme pentru populatie. La preturi accesibile s-ar putea pune la dispozitia doritorilor o gama variata cu calibre diferite si atunci vom mai vedea daca zonele marilor orase vor mai fi impartite asa de usor de marii potentati ai lumii interlope". (Florentin Jucan) Ministerul de Interne a prezentat o lista a serviciilor care vor putea fi prestate pentru realizarea de venituri extrabugetare. Printre acestea figureaza servicii de frizerie, croitorie, spalatul lenjeriei etc. - Ati apela la astfel de servicii prestate de MI? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro Bila alba / Bila neagra Coats PLC, producator de tesaturi Coats, companie britanica ce asigura un sfert din productia mondiala de tesaturi, isi muta o parte din productie in Romania. Perioada nefavorabila prin care trece economia Statelor Unite face ca fabricile de peste ocean ale producatorului britanic sa devina mai putin competitive. Din dorinta de a-si reduce costurile, Coats cauta locuri unde poate produce mai ieftin. Romania nu este un mediu foarte prielnic pentru afaceri, dar este o piata cu forta de munca ieftina (salariul mediu lunar e cu putin peste 100 de dolari). Compania britanica, ale carei produse sint folosite pentru imbracaminte, incaltaminte si huse pentru automobile, intentioneaza sa-si extinda afacerile in Romania, unde a avut pina acum doar o reprezentanta. Coats se gindeste sa construiasca o fabrica la Odorheiul Secuiesc. Cu un asemenea "ghimpe" in coasta, producatorul local "Secuiana" nu va avea de loc viata usoara. Iar pe piata romaneasca de tesaturi va intra un jucator care va arata ce inseamna, de fapt, "stofa de capitalist". CNSAS Au trecut sapte luni de cind "Evenimentul zilie" a inaintat Consiliului National pentru Studierea Arhivelor fostei Securitati (CNSAS) doua cereri, continind doua sute de nume ale vietii publice, asupra carora institutia ar fi trebuit sa se pronunte daca acestia au fost sau nu informatori ai politiei politice. Solicitarea noastra venea fara prejudecati sau ranchiuna, pur si simplu pentru clarificarea vietii publice romanesti. Conform legii, raspunsul trebuia sa vina in 30 de zile. Au trecut 210 zile de atunci. Am intrebat periodic ce se intimpla cu cererile noastre. Raspunsurile au fost invariabil aceleasi: ba ca nu exista suficient personal pentru cercetarea in arhive, ba ca nu e spatiu in sediu, ba ca nu pot fi identificate toate persoanele de pe lista. Ceea ce putem intelege noi din toata aceasta poveste este ca or lista noastra contine nume al caror trecut nu se doreste a fi clarificat - iar membrii Colegiului CNSAS nu vor sa supere actuala putere pentru a nu-si pierde salariile mari - or, pur si simplu, CNSAS nu este interesat in a-si face datoria si incalca legea in baza careia functioneaza, mizind pe faptul ca nimeni nu il poate controla. La Oarda de Jos a fost descoperita o fosila veche de 65 de milioane de ani Stramosul crocodilului era ardelean! Specialistii Catedrei de Geologie si Paleontologie de la Universitatea "Babes-Bolyai" din Cluj-Napoca au facut o descoperire de senzatie: un craniu de crocodil datat acum 65 de milioane de ani. Conf. univ. Vlad Codrea spune ca respectivul crocodil a fost gasit la Oarda de Jos, in apropierea municipiului Alba Iulia. Descoperirea a facut ca importante teorii emise de savanti in domeniu sa nu mai fie valabile. Specialistii din Franta care au vazut craniul au fost surprinsi de modul in care natura a conservat craniul si au declarat ca specialistii clujeni au descoperit o noua specie de crocodil necunoscuta pina in prezent. Asemenea descoperiri s-au mai facut in zona Hateg, dar ele au constat doar din fragmente de craniu de crocodil. Specialistii de la Universitatea "Babes-Bolyai" au declarat ca intre orasele Alba Iulia si Cugir exista o linie de 30 de kilometri unde au fost descoperite oase de dinozauri, precum si craniul de crocodil. Vechimea craniului descoperit la Oarda de Jos a fost stabilita ca fiind din cretacicul superior, adica acum aproximativ 65 de milioane de ani. "Criteriul de datare pe care l-am avut la baza tine cont de epoca in care au trait dinozaurii de pe insula situata in zona Alba Iulia - Cugir. In plus, craniul respectiv a fost descoperit in acelasi strat geologic in care am descoperit resturile scheletelor de dinozaur", a declarat conf. univ. Vlad Codrea. Potrivit universitarilor clujeni, in perioada in care a trait crocodilul, zona Alba Iulia era acoperita de mlastini, fiind predominant lacustra. Craniul aflat la Catedra de Geologie si Paleontologie are o valoare inestimabila, fiind singurul din lume aflat intr-o stare perfecta de conservare. De aceea, masurile de securitate sint deosebite. Specialistii de aici spun ca in apropierea locului unde a fost descoperit craniul a mai fost gasit un femur care a apartinut unui dinozaur din specia Telmatozaur. "Respectivul femur prezinta o muscatura pe care am masurat-o si ne-am dat seama ca apartine respectivului crocodil. Telmatozaurul era un dinozaur ierbivor si, probabil, a fost atacat de crocodil. In respectiva lupta a murit si crocodilul, pentru ca altfel nu se explica vecinatatea celor doua fragmente de schelet". Descoperirea craniului de crocodil a dat peste cap unele teze emise de profesori universitari de la facultatea de profil din Bucuresti si de catre specialistii de la Muzeul Civilizatiei Dacice din Deva. Conform acestor teze, pe teritoriul tarii noastre singurul loc uscat era Insula Hateg. "Noile descoperiri din zona Alba Iulia conduc la ideea ca si aceasta zona era una de uscat, legata de cea din zona Hateg". MIHAI SOICA Telegrafice Cintaretii bisericesti nu mai au cautare Clasa de cintareti bisericesti de la Seminarul Teologic Ortodox "Mitropolitul Dosoftei", din Dumbraveni-Suceava, s-a desfiintat din lipsa de candidati. Pentru a doua sesiune de admitere ramasesera neocupate 25 de locuri, pentru care s-au prezentat insa doar sapte candidati. (T.A.) Tramvaiele din Iasi vor fi pictate de copii Primarul municipiului Iasi, Constantin Simirad, a decis ca, dupa ce va fi aprobata divizarea regiei locale de transport in comun - RATC (proiect de hotarire ce a fost aminat la ultima sedinta a consiliului municipal - n.r.), cei mai talentati copii din Iasi sa vopseasca tramvaiele cum vor ei.(C.D.) Lovite pe trecerea de pietoni Angela Vasiliuc (44 de ani), asistent maternal, si fetita Andreea Nicoleta, de numai noua luni, au fost internate la Spitalul Judetean Mavromati din Botosani deoarece au fost lovite, marti, de un taxi chiar pe trecerea de pietoni. Taximetristul Ilie Nitura nu a incetinit si a lovit-o cu masina pe femeie, iar carutul in care se gasea micuta Andreea a fost aruncat citiva metri mai incolo de trecerea de pietoni.(C.D.) Cabana din Valea Putnei inapoi la Regele Mihai Conducerea Directiei Silvice Suceava a raspuns favorabil Casei Regale, in ceea ce priveste solicitarea de retrocedare a fostului conac din Valea Putnei, comuna Pojorita, in baza Legii 10 din 2001. Seful Directiei, Gheorghe Nichiforel, afirma ca este intru totul de acord cu restituirea fostului conac, ars in anii 50 si in locul caruia a fost construita o cabana forestiera, care in prezent nu este locuibila. (T.A.) La braconaj cu o setca de 1.700 de metri Patru braconieri au fost prinsi ieri dimineata in flagrant, avind asupra lor peste 100 de kilograme de peste, cantitate adunata din apele lacului de acumulare de la Mitocu Dragomirnei, judetul Suceava. Cei patru, Ilie Rusu si Costel Lucian, ambii din Bucecea, si Dorel Duduman si Petrica Coduc, din Hintesti - Suceava, aveau asupra lor o setca lunga de 1.700 metri si erau inarmati cu bite si topoare. (T.A.) Defilelul Jiului intra in reparatii Autoritatile judetului Gorj au decis sa inchida circulatia rutiera in Defileul Jiului din aceasta dimineata. Timp de o saptamina, circulatia va fi deviata pe rute ocolitoare, prin Valea Oltului sau Drobeta Turnu Severin. Soferii care vor fi nevoiti sa parcurga in plus citeva sute de kilometri vor fi avertizati prin indicatoare amplasate la intrarea in defileu, la Filiasi, Petrosani si Hateg, ca nu pot circula pe portiunea de drum cuprinsa in Defileul Jiului. ( C.T.) Bodyguard, spargator de masini Politistii din Adjud-Vrancea au reusit sa prinda doi hoti care au dat iama prin masinile din oras. Surprinzator, unul era chiar bogyguard la o firma de protectie si paza din Bucuresti. Cei doi raufacatori sint, conform politiei, Vasile Moisa (26 de ani), agent de paza la firma "Dragon Star" din Bucuresti, si Florin Marcuta (21 de ani). (S.V.) Eleva din Republica Moldova a urmat ilegal cursurile unui liceu din Radauti O tinara din Republica Moldova, Natalia Pirvu, a urmat timp de doi ani, fara forme legale, cursurile Colegiului National "Eudoxiu Hurmuzachi", din Radauti. Ea nu avea acceptul Ministerului Educatiei si Cercetarii (MEC), absolut necesar in cazul elevilor straini, iar unitatea scolara nu a raportat situatia la invatatura la sfirsitul semestrelor scolare din clasa a IX-a si la sfirsitul semestrului intii, clasa a X-a, situatie care a fost comunicata abia la sfirsitul semestrului al doilea, clasa a X-a. Seful Inspectoratului de invatamint sucevean, Mihai Vitcu, ne-a declarat: "Am aflat si noi, cu aceasta ocazie, de prezenta acestei eleve in scoala. Natalia Pirvu trebuie sa plateasca scolarizarea. Ministerul ne-a trimis o adresa, prin care ne precizeaza ca dosarul acestei eleve nu este in evidenta sa". Interesant este ca deputatul radautean Dorel Petru Craciun (PSD) a solicitat Ministerului Educatiei aprobarea inscrierii elevei la studii la Colegiul National "Eudoxiu Hurmuzachi" din Radauti, pentru a urma cursurile clasei a XI-a. Mihai Vitcu ne-a spus, insa, ca nu doreste anularea celor doi ani de studii, ci doar legalizarea dosarului acestei eleve: "Ea nu este bursiera a statului roman, deci trebuie sa-si plateasca toti anii de scolarizare. Cu aceasta ocazie, ISJ va lua masuri impotriva celor vinovati, avind in vedere ca se cunostea faptul ca elevii din alte tari nu pot frecventa cursurile fara aprobarea ministerului. Daca domnul Craciun doreste sa o sustina pe aceasta eleva, poate sa ii plateasca el studiile". Elevei din Republica Moldova I s-a cerut sa plateasca suma de zece milioane de lei, reprezentind contravaloarea internatului pentru cei doi ani de studiu, urmind ca zilele urmatoare sa fie calculate si alte sume investite in educatia tinerei. TIBERIU AVRAM Editia de Transilvania Turma de oi sechestrata la primarie O turma de 400 de oi a fost sechestrata in curtea Primariei satului Livezeni, din judetul Mures, pentru ca a intrat pe terenurile satenilor, transmite Mediafax. Suparat ca oile au intrat pe terenul sau, Barabasi Anton a reclamat acest lucru, fara ca slugile ciobanului caruia ii apartineau oile sa ia vreo masura. Mai mult, acestea s-au speriat si au fugit, lasind turma nepazita, motiv pentru care barbatul a strins oile si le-a minat in curtea primariei, unde le-a pazit toata noaptea. (D.B.T) UDMR vrea politisti care stiu limba maghiara UDMR doreste ca, in proiectul de lege privind Statutul politistului sau in cel privind organizarea Politiei, sa figureze un text potrivit caruia, in localitatile in care ponderea minoritatilor este de cel putin 20a din populatie, politistii care discuta cu cetatenii sa cunoasca si limba minoritatii respective, a declarat, ieri, presedintele UDMR, Marko Bela. "Dorim sa figureze aceasta dispozitie, cu toate ca Legea functionarului public, care contine o prevedere privind utilizarea limbii materne, se refera si la politisti", a spus liderul UDMR. Marko Bela a mai spus ca UDMR va propune, in acest sens, un amendament la dezbaterile din parlament. (D.B.T.) Apa potabila se imputineaza Din cauza debitului scazut al apei din lacul de la Salsig, sursa din care este asigurata apa potabila in orasul Cehu Silvaniei, localnicii risca sa ramina fara apa la robinete. Pe de alta parte, starea jalnica a conductelor face ca peste jumatate din apa pompata sa se piarda pe traseu. In prezent exista riscul ca fosta regie de apa sa fie deconectata de la furnizarea energiei electrice din cauza datoriilor si pierderilor lunare de peste 70 de milioane lei. CAMELIA BUHASCHI Primar prins la braconaj Ioan Cionca, primarul comunei timisene Pischia, este cercetat penal de politie pentru braconaj, dupa ce a fost surprins, in noaptea de luni spre marti, pe un cimp situat in apropierea localitatii Giarmata. Primarul era insotit de un consatean, Ioan Papariga, cei doi avind asupra lor o arma de vinatoare artizanala si mai multe cartuse. Papariga si Cionca sint cercetati in stare de libertate pentru nerespectarea regimului armelor si munitiilor si risca o pedeapsa de pina la cinci ani de inchisoare. In comuna Pischia exista un celebru domeniu de vinatoare, folosit deseori si de Nicolae Ceausescu. SERGIU MIAT Vinator sinucigas Constantin Pop (74 de ani), fost profesor de limba si literatura romana in Dej, a ales marti sa-si puna capat vietii. Familia povesteste ca batrinul a spus ca merge pina in garaj cu intentia de a-si curata arma de vinatoare si ca, la un moment dat, au auzit o impuscatura. Din primele cercetari efectuate de politisti a rezultat ca lui Constantin Pop i-a fost retras permisul de port-arma ca urmare a restantei de doi ani la plata contributiei catre AJVPS, in valoare de patru milioane de lei. Secretarul filialei Dej, Petre Ladaru, afirma insa ca batrinul fusese, chiar cu o zi inainte, sa-si plateasca contributia. MIHAI SOICA Accident mortal Ioan Alexandru Chitu (40 de ani), din Zarnesti Brasov, in timp ce circula ieri dimineata cu autoturismul BV-05-FLF, pe partea stinga a soselei de pe pe raza comunei muresene Albesti, a intrat in coliziune frontala cu un microbuz condus regulamentar de Daniel Deac. In urma impactului violent, Alexandru Chitu a decedat, interventia medicilor fiind de prisos. DRAGOS BARDOSI Someri mai putini Potrivit ultimelor buletine furnizate de Centrul de Statistica al judetului Bistrita-Nasaud, numarul somerilor in acest judet este in scadere. Astfel, daca in luna mai a acestui an numarul lor era de la 15.656, in luna iunie, numarul acestora a scazut cu 808. FLORICA DURA Protestele continua Majoritatea muncitorilor din Combinatul Siderurgic Resita s-au declarat, in cadrul unui referendum intern initiat de Sindicatul Vatra, de acord cu continuarea miscarilor de protest. Ca urmare, sindicatul nu mai poate fi tras la raspundere de catre patronat pentru organizarea protestelor. Pina in prezent, si-au dat consimtamintul pentru miscarile de protest 2.500 de muncitori dintr-un total de aproape 3.800. Doar 14 au fost impotriva, iar 17 s-au abtinut. Siderurgistii sint nemultumiti de faptul ca nu si-au primit salariile restante, ca nu a fost inca relansata productia in intregul combinat si ca variantele propuse de conducerea Combinatului nu ii satisfac. (D.B.T.) Crucea din floarea-soarelui Familia Gongan din satul clujean Berches a gasit o cruce intr-o floarea-soarelui. Vasile Gongan a transportat floarea acasa si a asezat-o intr-un loc special pentru a putea fi vazuta de toti locuitorii satului Berches. Taranii spun ca acesta este un semn de la Dumnezeu. Floarea a fost prezentata si preotilor de la Arhiepiscopia Ortodoxa a Vadului Feleacului si Clujului. Vasile Gongan plecase marti sa culeaga floarea-soarelui de pe un lot al familiei. La un moment dat, in fata taranului a aparut o floarea-soarelui care avea conturata foarte clar o cruce. "La inceput, am crezut ca visez. Am spus ca este un semn de la Dumnezeu. Si un semn este", povesteste Vasile Gongan. Taranul crede ca aceasta descoperire nu este intimplatoare si ca are legatura cu un vis pe care il avusese cu citeva nopti inainte. "Se facea ca a venit la mine un batrin cu parul alb care mi-a spus sa merg sa culeg floarea-soarelui ca voi avea o mare surpriza si viata mea se va schimba. Eu nu sint prea religios, dar visul asta m-a marcat. "In momentul in care a gasit floarea-soarelui, barbatul si-a dat seama ca visul s-a adeverit. Vasile Gongan este hotarit sa duca crucea din floarea-soarelui in biserica care se construieste in satul Berches. "Cred ca acum, dupa semnul pe care ni l-a trimis Dumnezeu, sa punem mina de la mina si sa stringem bani pentru ca in biserica din satul nostru sa se poata oficia slujbe religioase in mai putin de un an". Taranii din sat cred ca este un semn de la Dumnezeu, prin care ii anunta ca vor avea o recolta bogata. Preotii nu cred in descoperirea lui Gongan Vasile Gongan a fost ieri la Arhiepiscopia Ortodoxa a Vadului Feleacului si Clujului. Arhidiaconul Stefan Iloaie i-a spus doar ca floarea-soarelui are multe semnificatii in folclor, iar in viata religioasa nici una. Acelasi lucru ni l-a declarat si noua Arhiepiscopul Vadului Feleacului si Clujului, Bartolomeu Anania. Gongan ramine insa convins ca i s-a intimplat o minune. El si-a amintit ca, intr-un sat vecin, in urma cu an, a mai fost descoperita o cruce, intr-un lemn. "Cind o femeie a vrut sa crape cu securea un lemn, nu l-a putut sparge. Dupa aia l-a bagat intreg pe foc si n-a ars. In final, dupa ce femeia s-a caznit cu lemnul respectiv, acesta s-a rupt in doua si a aparut o cruce frumoasa", spune Gongan. MIHAI SOICA Catalin Panduru, arestatul arestat Catalin Panduru, principalul acuzat ca a introdus in tara cafea verde fara ca transporturile sa treaca prin filtre vamale, s-a trezit in postura de a fi arestat, desi se afla in arestul politiei de mai bine de trei luni. Pe numele sau, procurorii de la Parchetul de pe linga Tribunalul Timis au emis un mandat de arestare preventiva pentru 30 de zile. Panduru este cercetat penal si in dosarul "Filiera maghiara" pentru ca a introdus clandestin in Romania cafea verde din zona libera Szeged, din Ungaria. Acelasi Catalin Panduru fusese trimis in judecata de procurorii militari timisoreni pentru aceleasi infractiuni ca in dosarul "Filiera maghiara", doar ca ele s-au comis la Vama Moravita. Fiul generalului Panduru este personajul principal si intr-un al treilea dosar penal, in care este cercetat de Parchetul de pe linga Tribunalul Militar Teritorial Bucuresti, pentru evaziune fiscala, nerespectarea operatiunilor de import-export si trecerea frauduloasa a frontierei de stat. Cel de-al treilea dosar penal este, de fapt, o continuare a dosarului "Cafea din fasole" si se refera la restul transporturilor de cafea verde care au intrat in tara prin Vama Moravita, la a caror documentare se lucreaza acum. In acelasi dosar este inculpat si cetateanul sirian Ali Haj Iehia, cercetat si el in stare de arest preventiv, pentru ca impreuna cu sirbul Dragan Lisica si Panduru Jr., a pus bazele contrabandei cu cafea verde. Iehia este cercetat si de Politia Timis, ofiterii anchetatori vrind sa stabileasca modul in care sirianul a introdus in Romnia utilaje pentru prajit si ambalat cafea. Surse din politie ne-au declarat ca Iehia ar fi importat fictiv utilajele, avind concursul unor lucratori de la Vama Timisoara, iar sumele de bani care au fost scoase din tara ca plata a acestora ar fi avut o alta destinatie. Despre Dragan Lisica, partener de contrabanda cu Panduru si Iehia si care este disparut, exista informatii ca s-ar ascunde in Serbia, cu fizionomia schimbata si sub un alt nume. SERGIU MIAT Saracie la Oncologie Directorul Institutul de Oncologie din Cluj-Napoca, profesor doctor Nicolae Ghilezan a anuntat ieri ca nu mai sint bani pentru plata furnizorilor de medicamente si materiale sanitare si nici pentru si alimentele necesare hranei bolnavilor. Bugetul alocat in acest an este de 60 de miliarde de lei, bani care nu ajung decit pentru plata salariilor personalului medical pina la sfirsitul anului si a medicamentelor de maxima urgenta. Pentru a putea functiona la limita de supravietuire, Institutul Oncologic ar avea nevoie de inca aproximativ 12 miliarde de lei lunar. MIHAI SOICA Criza de singe Stocul de singe de la Centrul de Transfuzie Sanguina Satu Mare ar putea fi terminat in citeva ore, din cauza numarului foarte mic de donatori. "Unele grupe de singe s-au epuizat deja, cum este cazul grupei AB4, atit rh pozitiv cit si negativ, iar din grupa A2 mai sunt in stoc vreo patru pungi", ne-a declarat directorul centrului, Voichita Crisan. Specialistii pun aceasta situatie pe seama faptului ca suma de 138.000 de lei nu mai constituie un stimulent suficient pentru donatori. Din cauza lipsei de singe, numeroase operatii chirurgicale au fost aminate, iar in cazul urgentelor, s-a apelat la rudele bolnavilor, carora li s-a cerut sa doneze singe. In aceste conditii, medicii satmareni se vad pusi in situatia de a chema la centru inclusiv militari si jandarmi. O situatie disperata se inregistreaza si la Centrul de Transfuzie Sanguina Deva, care nu a mai primit de luni "ntregi banii pentru plata bonurilor valorice la alimente. In aceste conditii, tot mai multe magazine refuza sa elibereze alimente in schimbul acestor bonuri. "Desi noi eliberam lunar bonuri in valoare de aproximativ 150 de milioane lei, Primaria Deva ne vireaza in cont, in fiecare luna, doar 50 de milioane. Asa se intimpla ca, la ora actuala, avem datorii de peste 324 de milioane lei fata de magazinele care eliberau alimente in schimbul bonurilor valorice", ne-a declarat Victoria Halmagi, directorul Centrului de Transfuzie al judetului Hunedoara. Situatia este cu atit mai grava cu cit judetul Hunedoara are un grad ridicat de risc in ceea ce priveste producerea unor accidente colective de munca. LUCIAN STANCIU BIANCA BOITOR "Tunuri" de miliarde cu file cec false Politistii de la Serviciul de Combatere a Criminalitatii Economico-Financiare din cadrul IPJ Cluj au reusit sa anihileze trei retele de escroci care au dat mai multe "tepe" unor societati comerciale de pe raza mai multor judete din tara. Colonelul Pop Teodor, prim-adjunct al sefului IPJ Cluj, spune ca metoda de inselare era relativ simpla: "Marfa era platita cu file cec care nu aveau acoperire in banca". Prejudiciul total se ridica la aproximativ 5,5 miliarde de lei. Pina in prezent, politistii au reusit sa identifice doar o parte din firmele care au fost inselate. Procurorii de la Parchetul de pe linga Tribunalul Cluj au emis marti seara doua mandate de arestare pe 30 de zile, sub acuzatia de inselaciune, fals si uz de fals pe numele unui student iordanian, Taher Jitan, si al prietenei acestuia, Natalia Simona Mihut, 30 de ani. Taher cesionase partile sociale ale firmei "Gada Import Export" SRL unui cetatean din Bucuresti, dar isi pastrase mai multe documente fiscale (facturi, cecuri etc.) pe care le-a folosit ulterior ca sa cumpere diferite marfuri, prin intermediul prietenei sale. "Tunul" dat de cei doi a fost de peste 100 de milioane de lei. O alta retea, care lucra la un nivel mult mai mare, a produs un prejudiciu de peste 4 miliarde de lei. Mariana Pitz, impreuna cu Ion Iordache, ambii din judetul Arad, au cumparat de la "Denis" SRL din Cluj-Napoca produse petroliere in valoare de 1,5 miliarde de lei, "platind" tot cu file de cec fara acoperire. Marfa a fost vinduta unor benzinarii particulare de pe raza judetului Arad cu mult sub pretul pietei. "Pina acum am stabilit ca au dat tunuri unor patroni din judetele Arad, Timis, Bihor, Cluj, Bacau si Brasov, prejudiciul creat ridicindu-se la peste 4 miliarde de lei", ne-a declarat col. Pop Teodor. Cel mai ingenios mod de operare a fost pus la cale de Marian Dudeanu din Vaslui si sotii Daniela si Cristian Pintea. Dudeanu a cesionat firma "Clarmar" SRL sotilor Pintea, prezentind in fata notarului un buletin de identitate pe numele Szilard Deak, cumparat de la un barman care-l pastrase drept gaj de la un client care nu putuse plati o sticla cu votca. Dupa cesionarea partilor sociale, cei trei, ajutati de Ioan Lacatus, au deschis un cont bancar si au inceput sa foloseasca file cec si facturi fiscale. Cel care se prezenta la societati era Lacatus, care a reusit sa insele cinci societati din judetele Cluj, Arad, Hunedoara de la care a cumparat marfuri in valoare de 1,2 miliarde de lei. Din intreaga retea, doar Daniela Pintea este cercetata in stare de libertate deoarece are un copil mai mic de un an. Restul membrilor sint dati in urmarire generala. MIHAI SOICA Strutii ar trebui asimilati cu vacile Cincisprezece crescatori de struti din Romania vor sa infiinteze o asociatie care va urmari sa promoveze cresterea si comercializarea strutilor. "Legile actuale nedreptatesc aceasta specie, care nu ar trebui trecuta in sectorul legislativ al pasarilor pentru ca ingrijirea ei este la fel de complexa ca in cazul bovinelor", a precizat sibianul Adrian Miclaus, unul dintre membrii fondatori ai asociatiei. El creste o familie formata din cinci struti. Afacerea consta in comercializarea carnii si oualor. Cele nefertile sint incondeiate si vindute ca obiecte decorative. "Un strut are nevoie de un spatiu mare si necesita o ingrijire atenta pentru ca este foarte sensibil la stres", mai spune Miclaus. La ora actuala, in Romania exista peste 100 de familii de struti. "Sediul Asociatiei Crescatorilor de Struti din Romania va fi la Motelul Dracula, in localitatea Danes, din apropierea Sighisoarei", ne-a mai declarat Adrian Miclaus. FELIX DAMIAN Prefectul Serafinceanu se crede victima unei conspiratii Prefectul judetului Hunedoara, Aurel Serafinceanu, se crede victima unei conspiratii, urzita de unele grupuri de interese, nenominalizate. "Zvonurile si atacurile din ultima perioada indreptate impotriva mea sint comandate de grupuri de interese", a declarat, ieri, prefectul. El apreciaza ca toate aceste atacuri coroborate cu accidentul tragic de la Vulcan sint motivele zvonurilor care l-au dat ca si schimbat. In acelasi context, prefectul s-a delimitat clar de presupusele ilegalitati savirsite de firmele la care este actionar. El a mai spus ca a solicitat in scris premierului Nastase venirea unei echipe de control de la guvern care sa verifice legalitatea contractelor incheiate de Gerom si Umirom cu CNH. LUCIAN STANCIU Certificatele de producator la intrarea in piete Consilierii din Zalau au hotarit instituirea taxei locale pentru eliberarea certificatului de producator agricol, in cuantum de 7.300 de lei. In expunerea de motive a proiectului de hotarire este mentionat faptul ca fiecare producator care doreste sa-si valorifice produsele obtinute in gospodaria proprie este obligat sa obtina acest certificat. El va fi eliberat de catre primar, taxa fiind stabilita de consiliile locale. CAMELIA BUHASCHI Revendicare spectaculoasa Castelul din localitatea Sintamaria-Orlea, judetul Hunedoara, este revendicat de fostii proprietari, care au depus o cerere in acest sens la primaria locala. Solicitarea de retrocedare vine din partea cetateanului german Pal von Darany, nepot al ultimului mostenitor al castelului, Gabor Kefendi. Castelul de la Sintamaria-Orlea a fost construit in secolul al XVI-lea, iar in anul 1948 a fost nationalizat. Actualul proprietar al Castelului este Ministerul Turismului, in incinta cladirii functionind un restaurant si un motel. (D.B.T) "Gala Ford" a parcat la Cluj In perioada 5-8 septembrie, in organizarea reprezentantului zonal RMB Inter Auto, Clujul gazduieste "Gala Ford", prilej pentru locuitorii orasului de a admira si testa citeva dintre modelele de succes ale firmei. Astfel, in perioada amintita, in Piata Avram Iancu, clujenii pot avea de placerea de a conduce un Ford Ka, un Ford Focus (masina anului 1999), un Ford Mondeo (masina anului 2001 si cistigatoare, in Germania, a trofeului "Volanul de Aur") sau un Ford Transit Van (masina anului la categoria sa). (C.D.S.) Urmariti in strainatate Marius-Stefan Lacatus (42 de ani), cu ultimul domiciliu in Petrosani, este urmarit general de un an pentru ca a violat o autostopista. Impotriva lui, Judecatoria Petrosani a emis un mandat de executare a pedepsei cu inchisoarea pe o perioada de doi ani. Politia detine date ca infractorul este in Italia, urmind a fi dat in urmarire internationala. La rindul lui, Teodor-Mihai Gireada (29 de ani), cu ultimul domiciliu in Petrosani, este si el urmarit general pentru ca a delapidat 59 de milioane de lei, dupa care a falsificat sase foi de varsamint prin contrafacerea semnaturii si a stampilei Bankcoop. Impotriva sa, Tribunalul Hunedoara a emis un mandat de executare a pedepsei cu inchisoarea pe o perioada de zece ani. Politia detine date ca infractorul a parasit tara si se afla in prezent in Egipt. Lucian Stanciu "Dracula Land", pe terenul unei unitati militare Prefectul de Mures, Ioan Toganel, si primarul Sighisoarei, Dorin Danesan, au stabilit care este terenul din domeniul public pe care urmeaza sa fie amplasat parcul "Dracula Land". Terenul respectiv va fi trecut in domeniul privat al Primariei Sighisoara. Suprafata totala a terenului este de 120,90 hectare, de doua ori mai mare decit cea stabilita initial, valoreaza 20,566 de milioane de dolari. In aceasta suprafata sint incluse si 11 hectare apartinind MApN, teren pe care functioneaza, in prezent, o unitate militara, pentru care va fi pus la dispozitie un alt teren. DRAGOS BARDOSI Tigani datori la primarie Primaria Sibiului incearca de o buna perioada de timp sa recupereze de la citiva tigani din oras datorii in valoare de aproximativ 1,6 miliarde de lei. Aceasta suma reprezinta chiria pe teren si impozitul aplicat palatelor pe care le au cei mai bogati tigani din oras. Functionarii din primarie au descins, in urma cu doua zile, la trei palate tiganesti, insa nu au putut sa puna sechestru pe ceva pentru ca proprietarii erau plecati. Reprezentantii municipalitatii, insotiti de politie, au inspectat, ieri, proprietatile familiei Cioaba si ale vecinilor sai. Unul dintre acestia, Gogu Mihutescu, are de platit primariei in jur de 600 de milioane de lei. Functionarii primariei, porniti sa sechestreze masinile de lux din curtile palatelor construite in zona Rampa Stefan Cel Mare, de unde trebuie recuperat un miliard de lei, s-au vazut in imposibilitatea de a identifica proprietarii reali ai acestora. Toti erau plecati. "De la inceput, constructiile tiganilor din Sibiu au fost amplasate pe terenuri apartinind domeniului public, pentru care nu aveau autorizatii de constructie. In timp, o parte din constructii au intrat in legalitate pentru ca terenurile pe care se afla palatele au fost licitate si cistigate de proprietarii actuali. Tratativele duse de primarie cu Florin Cioaba si cu alti membri ai comunitatii rromilor au esuat insa, si ei nu au nici acum contracte de concesiune cu municipalitatea. Fara asa ceva, primaria nu putea face executare silita, dar acum, pe baza contractelor de concesiune, se poate obtine un titlu executoriu", ne-a declarat directorul economic al Primariei Sibiu, Viorica Bandescu. Pentru cele sase luni de cind au fost incheiate singurele contracte de concesiune nu s-a platit nimic. Pe linga impozitul urias care se percepe pentru un palat, tiganii trebuie sa plateasca si o chirie lunara pentru teren, ajungindu-se, astfel, la sume fabuloase. FELIX DAMIAN Echipele de cautare lanseaza o ipoteza infricosatoare: Copilul disparut in Paring a fost atacat de salbaticiuni Copilul disparut in urma cu opt zile in Masivul Paring nu a fost gasit, chiar daca este cautat de peste 50 de persoane (21 de politisti, 25 de jandarmi si 12 localnici). De luni, actioneaza in zona si o formatie specializata pentru astfel de situatii, venita de la Politia din Craiova, insotita de ciini dresati. Cpt. Viorel Breje, seful Biroului judiciar din cadrul Politiei Petrosani, spune ca a fost "periata" o suprafata de peste 15 kilometri patrati fara sa se gaseasca vreo urma. Echipele de cautare cred ca sansele ca minorul sa fie gasit sint minime. Sint vehiculate doua ipoteze: ori copilul s-a ratacit si se afla printr-o coliba a ciobanilor, ori ca, fiind seara, a fost atacat de animale salbatice. Iosif Galatan, in virsta de sase ani, a disparut in seara de 28 august de linga coliba parintilor sai, situata in zona Gura Plaiului, la aproximativ 2 km in amonte de cabana Rusu. Ileana Galatan, mama copilului, spune ca micutul a coborit la cabana Rusu sa vada un elicopter, iar de atunci nu mai stie nimic de el. Parintii copilului nu au alertat politia imediat deoarece copilul mai plecase de doua ori de acasa si l-au gasit prin imprejurimi. Politia a fost anuntata abia dupa trei zile de la disparitie. MARIUS MITRACHE Regele Mihai solicita terenurile din jurul Castelului Savirsin La Primaria comunei Savirsin a fost depusa o notificare prin care Principesa Margareta Duda, in calitate de mandatara a lui Mihai I de Romnia, solicita 15 obiective situate pe raza comunei. Este vorba, potrivit Rompres, despre cladirea Caminului Cultural din satul Halalis, cea a scolii din satul Cuias, de cabana de linga satul Troas, aflata in prezent in proprietatea Directiei Silvice Arad, de trei hectare de vie, intre timp desfiintata si transformata in livada, 18 hectare de padure, sediul taberei pentru copii si scolari din Savirsin si citeva terenuri din intravilanul comunei. De mentionat ca, in urma cu citeva zile, fostul suveran Mihai I de Romnia, insotit de sotia sa, principesa Ana de Bourbon, si de citiva apropiati, a sosit la Savirsin pentru a petrece citeva zile la recent retrocedatul castel din localitate. In cele citeva zile care s-au scurs de la sosirea la Savirsin, fostul suveran a facut citeva vizite in imprejurimi, intre locurile vizitate aflindu-se si cele care fac obiectul notificarii sus-amintite. (D.B.T.) Fosta conducere de la PECO Bihor, cercetata penal Gestiune frauduloasa si delapidare sint doar doua dintre infractiunile de care se face vinovata fosta conducere a sucursalei Peco Bihor. In cauza sint cercetati noua angajati, printre care si fostul director comercial Constantin Rada. Numele fostului manager, Octavian Abrudan, nu se regaseste, deocamdata, pe lista invinuitilor pentru minusurile de aproape 50 de miliarde de lei depistate la Peco Bihor. Din punctul de vedere al conducerii SNP Petrom, cea mai mare parte de vina o poarta directorul comercial, Constantin Rada, care fusese platit sa supravegheze intreaga activitate de comert a unitatii. "Toti cei care se fac vinovati de pagubele inregistrate la sucursala PECO Bihor vor trebui sa raspunda penal pentru faptele lor", ne-a declarat purtatorul de cuvint al societatii nationale, Gabriel Nastase. Ca sa recupereze daunele si prejudiciile comise la PECO Bihor, SNP Petrom s-a constituit in parte civila si a delegat actuala conducere sa sesizeze instantele de judecata. In luna iunie, la Parchetul de pe linga Tribunalul Bihor a fost depusa o plingere penala prin care cinci angajati ai sucursalei Peco erau acuzati de savirsirea unor infractiuni in legatura cu serviciul si infractiuni contra patrimoniului. Pina acum, noua persoane au intrat in atentia organelor de cercetare penala. Cu tot prejudiciul inregistrat la sucursala Peco Bihor, Societatea Nationala Petrom s-a purtat cu manusi cu fostul manager Octavian Abrudan. Imediat dupa constatarea miliardelor minus din gestiunea acestuia, conducerea SNP Petrom l-a rasplatit cu functia de inspector general in cadrul sucursalei pagubite. MIRUNA IONESCU O fetita s-a autoasfixiat cu o punga O fetita de un an si opt luni l-a fost adusa fara viata, marti seara, la sectia Urgenta Pediatrie din cadrul Spitalului Judetean Baia. Surse din cadrul spitalului ne-au declarat ca fetita fusese lasata in camera sa sa se joace si a fost gasita de parinti asfixiata, avind o punga trasa pe cap. ADRIAN RUSU Telefon public in biroul primarului din Mogos Desi s-au reusit mai multe investitii in domeniul extinderii retelei telefonice din judetul Alba, multe zone inca sufera de lipsa telecomunicatiilor, ca in urma cu zeci de ani. Cel mai elocvent exemplu este comuna Mogos, care dispune in prezent de 20 de posturi telefonice, racordate la o centrala din orasul Cimpeni. "Numai un pic daca ploua si nu se mai aude nimic. Linia telefonica este prin arbori, ca stilpi nu mai sint de mult", ne-a declarat primarul Ioan Pratia. In aceste conditii, gospodar din Mogos a facut abonament la o retea privata, dotind primaria cu un telefon de unde sa poata comunica cu restul judetului. De trei luni, telefonul din biroul sau este si la dispozitia locuitorilor comunei, care vorbesc la telefon si platesc exact cit au vorbit, respectiv 15.000 lei/minut. Primarul Ioan Pratia spune ca are acoperire legala, el completind in fiecare zi un chitantier cu numele celui care a folosit telefonul si taxa pentru telefon aferenta. Motii din Mogos sint astfel fericiti - vorbesc cu rudele de aiurea -, platesc si primesc si chitanta semnata de primar. Cea mai lunga convorbire nu a depasit suma de 50.000 de lei. LUCIAN DOBRATER [35][pl.dll?rid=expresro] 