 Conform unui sondaj INSOMAR, Melescanu o ia la vale Concluzie trista a aceluiasi sondaj: patru ministri freaca menta Ion Iliescu continua sa conduca in preferintele electoratului pentru functia de presedinte al Romaniei, iar Emil Constantinescu se mentine pe locul doi. In acelasi timp, si PDSR ramine detasat pe primul loc, PD a devansat CDR, dar la mare diferenta de partidul lui Iliescu, suma procentelor lor nereusind sa le egaleze pe cele detinute singur de PDSR. Acestea sint datele cuprinse intr-un nou sondaj realizat de INSOMAR, in perioada 27-29 iunie a.c, pe un esantion de 1.287 de persoane din 95 de localitati din 40 de judete, plus municipiul Bucuresti. Intervalul de incredere pentru rezultatele obtinute este de 2,8 la suta - marja de reprezentativitate fiind de 98 la suta (corespunzator unei erori de reprezentativitate de 2 la suta). De remarcat ca perioada in care a fost realizat sondajul INSOMAR este ulterioara izbucnirii in presa a scandalurilor "Firul rosu", "Costea", "FNI" si reluarii enigmelor "mineriadei '90". 41,2 la suta din subiectii sondajului l-ar vota pentru Presedintia Romaniei pe Ion Iliescu, 18 la suta pe Emil Constantinescu, 12,9 la suta ar vrea un alt candidat, 9,4 la suta s-au pronuntat pentru Teodor Melescanu. Petre Roman ocupa locul 5 - cu 7,8 la suta, urmat de C.V.Tudor - cu 7,6 la suta. Theodor Stolojan, bagat de curind in rubricile sondajelor, este creditat cu 2,9 la suta. Pentru alegerile generale, cei intervievati s-au pronuntat in proportie de 48,1 la suta pentru PDSR, pentru PD - 12,3 la suta, care devanseaza CDR - creditata 11,7 la suta, ApR scade la 9 la suta, PRM - 8 la suta, UDMR - 5,7 la suta, UFD - 3,3 la suta, iar pentru alt partid s-au pronuntat 2 la suta. Pentru prezentarea, in toamna, la urnele de votare, sint decisi 80,4 la suta. La intrebarea vizind o imbunatatire a situatiei localitatilor dupa recentele alegeri locale, 44,2 la suta cred ca va ramine aceeasi situatie, 43,6 la suta cred ca se va imbunatati, iar 12,2 la suta ca se va inrautati. Cel mai harnic ministru a plecat In frunte cu premierul Mugur Isarescu, caruia i-a fost acordata nota 7,67 pentru activitatea desfasurata in ultima luna, toti membrii cabinetului au fost supusi unei examinari. La intrebarea "care dintre ministrii actualului guvern are cea mai bogata activitate si munceste cel mai mult", figureaza in ordine: Traian Basescu (ca ministru al transporturilor) - 33 la suta, Petre Roman (Externe) - 17 la suta, Dudu Ionescu (MI)- 10,1 la suta, Decebal Traian Remes (Finante) - 7,8 la suta, Andrei Marga(MEN) - 5,6 la suta, Valeriu Stoica (Justitie) - 5,5 la suta, Radu Berceanu (MIC) - 5,2 la suta, Crin Antonescu (MTS) - 5,1 la suta, Ioan Muresan (Agricultura)- 2,7 la suta, Smaranda Dobrescu (MMPS) - 1,9 la suta, Ion Caramitru (Cultura) - 1,8 la suta, Sorin Frunzaverde (MApN) - 1,4 la suta. Interesant este ca sint citiva ministi care, in ciuda "statelor vechi" in guvern, nu sint perceputi de populatie ca muncind, dupa cum arata datele sondajului. Detinatorii acestui "trofeu" sint Vlad Rosca (MFP), Nicolae Noica (MLPAT), Hajdu Gabor (MS) si Romica Tomescu (MM). Decebal Traian Remes, cel mai nesuferit ministru Facind raportul dintre increderea si neincrederea acordata ministrilor actuali, clasamentul este urmatorul : Traian Basescu - 29, 4 la suta, Petre Roman - 5,1 la suta, Constantin Dudu Ionescu - minus 4,4 la suta, Crin Antonescu - 4,7 la suta, Hajdu Gabor - 2,1 la suta, Decebal Traian Remes - minus 21,1 la suta, Andrei Marga - 1,4 la suta, Valeriu Stoica - minus 6 la suta, Ioan Muresan - minus 11,1 la suta, Smaranda Dobrescu - minus 3 la suta, Ion Caramitru - minus 0,9 la suta, Radu Berceanu - minus 3,7 la suta, Sorin Frunzaverde - minus1,1 la suta, Vlad Rosca - minus 1 la suta, Nicolae Noica - 0,3 la suta, Romica Tomescu - minus 0,8 la suta. Cum arata ultimul sondaj Datele prezentate, in luna iunie, de catre un alt institut de marketing si sondaje, IMAS, arata ca preferintele electoratului pentru Presedintia Romaniei erau: Ion Iliescu - 44 la suta, Emil Constantinescu - 17 la suta, C.V.Tudor - 12 la suta, Theodor Melescanu - 10 la suta, Petre Roman - 6 la suta, Teodor Stolojan - 5 la suta, alt candidat - 4 la suta si Victor Ciorbea - 2 la suta. Pentru partide, sondajul IMAS din iunie arata: PDSR- 49 la suta, CDR - 17 la suta (procent ce insumeaza 11la suta pentru Conventie, 5 la suta pentru PNL si 1 la suta pentru PNTCD), PD si PRM pe acelasi loc- cu 8 la suta, UDMR - 7 la suta, ApR- 6 la suta, UFD - 2 la suta, iar pentru alte partide- 2 la suta. CRISTINA SOFRONIE In fata Adunarii Parlamentare a OSCE, Emil Constantinescu a cerut Dreptate pentru Ilie Ilascu Bucurestiul gazduieste, intre 6 si 10 iulie, reuniunea Adunarii Parlamentare a Organizatiei pentru Securitate si Cooperare in Europa (APOSCE). Niciodata sala plenului din Palatul Parlamentului nu a fost asa de plina si de disciplinata. Parlamentarii OSCE au fost insa destul de buimaciti de marimea cladirii Parlamentului Romaniei. Pe linga faptul ca este tara gazda, pentru Romania, aceasta reuniune este extrem de importanta: tara noastra a intrat in troica care conduce OSCE, iar din 2001 va prelua presedintia in exercitiu a Organizatiei; Adrian Severin candideaza pentru functia de presedinte al Adunarii Parlamentare a OSCE; se discuta Pactul de Stabilitate in Europa de SE si se va incerca mutarea procesului grupului Ilascu din Transnistria intr-o tara membra a OSCE, la propunerea Romaniei. Obiectii la rezolutiile APOSCE Presedintele Emil Constantinescu a cerut ieri Adunarii Parlamentare a OSCE "sa faca dreptate" Grupului Ilascu: "Ilie Ilascu, ales de doua ori consecutiv in Parlamentul Republicii Moldova, se afla inca sub amenintarea condamnarii la moarte, pronuntata de o autoritate nelegitima. Aveti capacitatea de a cere sa se faca dreptate". Problema Grupului Ilascu va fi dezbatuta de catre APOSCE, la propunerea Romaniei. Subiectul este abordat, alaturi de problemele Transnistriei, in doua proiecte de rezolutii care vor fi supuse votului APOSCE. Rezolutia privind Grupul Ilascu, propusa de Romania, reia ideea posibilitatii mutarii procesului intr-o tara membra a OCSE. Presedintele delegatiei Romaniei la APOSCE, Cristian Radulescu, a declarat ca "cel putin de fatada, Transnistria s-a aratat de acord". Romania nu este insa de acord cu termenii folositi in cealalta rezolutie, cea privind Moldova. Rezolutia care pune pe picior de egalitate, dupa cum a afirmat Cristian Radulescu, autoritatile din Transnistria cu cele din Moldova. Or, cele dintii nu sint recunoscute de nici o tara. Radulescu ne-a declarat ca va cere plenului APOSCE sa nu accepte denumirea de Transnistria, folosita in rezolutie, ci sa o inlocuiasca cu "regiunea de Est a Moldovei". Un alt punct cu care Romania nu este de acord e cel privind Rusia, in rezolutie aratindu-se ca aceasta a facut progrese in privinta retragerii armatei din Transnistria. Romania vrea sa se precizeze ca aceste progrese sint "lente". Severin ar putea prinde trei ani de presedintie a APOSCE Adrian Severin este cel care va candida din partea Romaniei pentru presedintia APOSCE. Desi se bucura de sustinere si a fost chiar laudat de catre actualul presedinte al APOSCE, Helle Degn, pentru activitatea sa in Belarus, Severin are, cel putin pina la aceasta ora, doi contracandidati: un ungur si un francez. Luni vom sti exact daca Severin este viitorul presedinte al APOSCE, dupa anuntarea rezultatului votului care va fi secret. In cazul in care va fi ales, Severin are toate sansele "sa prinda" un mandat de trei ani si nu de doi, ca pina acum. Si aceasta deoarece Helle Degn a cerut APOSCE sa mareasca mandatul presedintelui Adunarii "pentru a i se intari pozitia". Mai mult, Helle Degn a precizat ca viitorul presedinte al APOSCE "va trebui sa se bazeze si pe sprijinul MAE din tara din care provine". Practic, in cazul alegerii lui Severin, acesta va trebui sa-si "indulceasca" relatiile cu ministrul de externe, Petre Roman, din partidul caruia a plecat. Stabilitatea etnica, atuul Romaniei Emil Constantinescu s-a laudat in fata APOSCE cu stabilitatea enica din Romania si a prezentat-o ca pe o dovada a faptului ca tara noastra poate asigura stabilitea in zona: "Am dezvoltat un parteneriat cu minoritatile etnice, care sint reprezentate in guvern, parlament si administratie si am inceput un program pentru rromi, pentru un tratament conform cu standardele europene, ceea ce a dus la consolidarea identitatii minoritatilor si la ameliorarea relatiilor cu vecinii". De asemenea, seful statului a adus aminte de existenta Centrului Regional de Combatere a Criminalitatii si Transfrontaliere din Romania. Cit despre discursurile lui Ion Diaconescu, presedintele Camerei Deputatilor, si Ulm Spineanu, vicepresedintele Senatului, acestea au fost scurte si s-au axat pe un singur lucru: ca Romania conteaza pe sprijinul tuturor tarilor OSCE in perspectiva preluarii presedintiei OSCE din 2001. TEODORA GEORGESCU Daca aliantele sint inca in ceata, PNL stie macar un lucru: "Taranistii s-au purtat cu noi ca Uniunea Sovietica in Pactul de la Varsovia" Prim-vicepresedintele PNL, Valeriu Stoica, si-a continuat ieri seria intilnirilor cu sefii filialelor teritoriale ale partidului pentru a "lua pulsul" optiunilor liberalilor din tara in ceea ce priveste viitoarea strategie a partidului. Prima intilnire de acest fel a avut loc simbata trecuta, cu sefii a opt filiale din sudul tarii. Ieri de dimineata, "runda a doua" s-a desfasurat cu sapte filiale: Bacau, Suceava, Satu-Mare, Bistrita-Nasaud, Cluj si Prahova. Surse liberale spun ca deja este ca si batuta in cuie participarea PNL singur in alegerile generale, fara PNTCD si in afara cadrului CDR. Decizia ar urma sa fie luata, prin vot, la Consiliul National al PNL care va avea loc la sfirsitul saptaminii viitoare, insa starea de spirit a liberalilor din teritoriu fata de taranisti face ca, in aceasta problema, dezbaterile din acest for sa devina formale. Dupa cum ne-au spus sursele citate, majoritatea celor din filiale se pling de proasta colaborare avuta cu taranistii in cei patru ani de "coalitie". "Relatiile cu PNTCD sint iremediabil pierdute. Oamenii nostri se pling in primul rind de directorii FPS zonali, majoritatea taranisti, ca si de directorii directiilor agricole. Numai bete in roate au fost. Taranistii s-au purtat cu noi ca Uniunea Sovietica in Pactul de la Varsovia. Fata de o viitoare relatie cu PNTCD, cea cu ApR sta ceva mai bine. PNTCD a tras clapa PNL la Timis - unde au batut palma ca sa cistige presedintia Consiliului Judetean - si la Bucuresti. Or, aici erau fiefuri CDR, iar PNTCD ce-a facut? Si-a batut joc", ne-au declarat, cu naduf, interlocutori liberali. Candidatul de 20 la suta Acestia mai sustin ca in cadrul discutiilor cu reprezentantii teritoriali s-a mai avansat o idee, complementara celei de participare distincta la generale: cautarea si gasirea unui candidat la presedintie, a carui "cota" sa fie de circa 20 la suta incredere si simpatie in rindul electoratului. Din teritoriu s-a avansat numele fostului premier Theodor Stolojan si chiar si pe al actualului, Mugur Isarescu. In cazul in care acest "candidat de 20 la suta" nu va fi gasit in timp util, cei din teritoriu sint favorabili aliantelor, dar nu cu PNTCD, "a carui hegemonie, aroganta si lipsa de colegialitate le- am simtit din plin". Astazi va avea loc "runda 3", cu filialele din Timis, Hunedoara, Caras, Bihor, Sibiu si Vilcea, iar "runda 4", finala, va fi simbata cu participarea a 16 organizatii. CRISTINA SOFRONIE Filialele PNL fierb in asteptarea Consiliului National Sibiu: Nu mergem singuri Subprefectul de Sibiu, Mircea Stetiu, vicepresedintele organizatiei municipale Sibiu a PNL, ne-a declarat ieri, in exclusivitate: "Intrucit, in Sbiu, PNL nu a inregistrat rezultate meritorii, noi sintem decisi sa nu mergem singuri la alegerile generale chiar daca sintem deschisi ambelor variante, Melescanu-Stolojan, respectiv Constantinescu-Isarescu". ION GIRNOD Iasi: Filiala vrea sa joace solo Conducerea filialei Iasi a Partidului National Liberal este ferm hotarita sa nu incheie aliante electorale pentru turul de scrutin din toamna anului 2000. Presedintele PNL Iasi, deputatul Adrian Mogos, ne-a declarat in exclusivitate: "Nu este obligatoriu sa facem aliante politice. Pe plan local sintem multumiti cum am iesit la alegerile locale. Astazi (ieri - n.r.) la sedinta Biroului Permanent al PNL voi propune ca filiala din Iasi sa joace solo la toamna, explicind toate avantajele care decurg din aceasta". CATALIN DUMITRESCU Arges: Alianta cu ApR e detestata Cei mai multi dintre liderii PNL Arges nu vad cu ochi buni o alianta cu ApR. Presedintele Mircea Cioara a confirmat ca a discutat acest subiect cu prim-vicepresedintele Valeriu Stoica. Desi nimeni n-a avut curajul sa spuna explicit acest lucru, exista un puternic curent anti-Stoica in Arges, judet care reprezinta leaganul familiei Bratianu. Singura varianta acceptabila de compromis ar fi, in cazul unei fuziuni cu ApR, ca partidul lui Teodor Melescanu sa accepte sa se numeasca PNL. GABRIEL MARICA Bacau: Cu Stolojan in frunte Valeriu Gheorghe, presedintele PNL Bacau, ne-a declarat ieri ca, la nivelul organizatiei, opinia generala este de acord cu faptul ca alianta cu ApR-ul ar fi cea mai fiabila. La aceasta se adauga sprijinul catre tandemul Melescanu-Stolojan in care, crede Valeriu Gheorghe, nu ar fi exclusa nici varianta cu Stolojan la presedintie, varianta despre care deputatul bacauan spune ca ar fi poate mai interesanta. CRISTIAN GROSU Vrancea: Intelegeri cu PDSR Presedintele Vrancea, Marcel Soare, ne-a declarat ca se vor centraliza optiunile de la organizatiile din comune si orase si abia apoi isi vor exprima pozitia oficiala. Surse bine informate din interiorul partidului ne-au declarat ca, in multe comune, PNL face casa buna cu PDSR. La nivel de comune, PNL a avut o intelegere cu PDSR pentru a obtine cit mai multe posturi de viceprimari. SILVIA VRINCEANU Mures: Totul impotriva PDSR Vasile Macarie, presedintele PNL Mures, sustine ca este prematur pentru a se vorbi de aliantele din toamna. El mai spune ca a lasa la latitudinea organizatiilor locale libertatea de a stabili aliante va produce un haos. "PNL nu poate merge singur deoarece ar lasa cale libera PDSR, ceea ce ar fi o adevarata nenorocire", sustine Macarie. CORA MUNTEAN Furtuna in PNL Timis In prezenta a 18 membri ai Biroului Permanent al PNL Timis, marti seara, presedintelui filialei - Viorel Coifan, i s-a cerut demisia din conducerea filialei. Motivul: esecul negocierilor din alegerile locale. Desi Viorel Coifan si-a asumat acest esec, demisia asteptata de unii colegi din partid nu a venit. Mai mult, intilnirea de marti seara s-a incheiat cu inaintarea a alte doua demisii: a vicepresedintelui, Constantin Chiticaru, si a candidatului pentru Primaria din Timisoara in anul 2000, Viorel Oancea. Astazi, Viorel Coifan se va afla la Bucuresti unde isi va prezenta bilantul in fata Biroului Permanent Central al PNL. AMIRA DAMIAN Craiova: Un tandem inedit -Constantinescu-Roman Pentru alegerile din toamna, PNL Dolj este hotarit sa mearga pe listele separate, sub semnul electoral propriu. PNL Dolj va respinge orice alianta cu PDSR si PRM, agreeaza aliantele cu PNTCD, UFD, PD, ANCD si ApR, raminind ca acesta din urma sa-si clarifice acuzatiile care planeaza acum asupra sa. In privinta tandemului presedinte-prim-ministru, PNL Dolj sustine cuplul Constantinescu-Isarescu. ION SPINU Deputatul Ovidiu Draganescu a intrat in casa cu ajutorul pompierilor Vicepresedintele Comisiei pentru aparare si ordine publica a Camerei Deputatilor, deputatul PNL Ovidiu Draganescu, a fost nevoit ieri sa-si sparga casa. Si nu oricum, ci apelind la pompieri. La orele prinzului, cind soarele dogorea mai tare, trecatorii au putut vedea cum, desi nu se zarea nici un firisor de fum, vajnici pompieri catarati pe scara spargeau geamul unei locuinte situate la etajul doi al unui bloc din zona Dorobanti si intra in casa. Tot deranjul a fost provocat din cauza sistemului mai special de inchidere a usii lui Ovidiu Draganescu, care se defectase. Dupa actiunea pompierilor, desfasurata in timp record, dupa cum ne-a spus "reclamantul" ramas pe afara, Draganescu s-a repezit mai intii la sticla cu apa rece din frigider si apoi a pornit sa cerceteze cum poate sa-si repare incuietoarea. CRISTINA SOFRONIE Bref PUNR cauta drumuri catre parlament PUNR poarta discutii in aceste zile cu mai multe formatiuni politice, pentru a incheia o alianta electorala care sa ii permita intrarea in parlament. Presedintele PUNR, Valeriu Tabara, ne-a declarat ca pina in prezent au avut loc discutii cu PDSR, PNL, ApR si PNR, dar ele sint "exploratorii". Tabara a exclus posibilitatea ca PUNR sa isi schimbe numele in urma unei aliante sau fuziuni. "Vrem sa pastram identitatea partidului", a afirmat presedintele PUNR. (L.P.) Trei senatori scormonesc in licente pentru telefonie mobila Comisia economica a Senatului incepe o verificare a modului in care se acorda licentele in sistemul de telefonie celulara digitala DCS 1800 de catre Agentia Nationala pentru Comunicatii si Informatica. In acest scop, comisia l-a audiat ieri pe presedintele ANCI, Sergiu Iliescu, sustinut de PNL, si au cerut institutiei pe care acesta o conduce sa organizeze in cel mai scurt timp posibil o licitatie publica pentru acordarea unei licente de operare pentru sistemul de telefonie celulara digitala DCS 1800. ROMTELECOM si COSMOROM au actionat in justitie agentia sus mentionata, cerind 100 de milioane de dolari despagubiri din partea statului si 100 de mii de dolari pe zi penalitate ca urmare a faptului ca ANCI refuza sa acorde COSMOROM monopolul de operare in reteaua DCS 1800. Comisia economica a constituit o subcomisie formata din senatorii Doru Laurian Badulescu (PDSR), Teodor Hauca (PD) si Viorel Catarama (independent) care se va ocupa de verificarea legalitatii in procesul de acordare a licentelor. (N.I.) Constantin Ticu Dumitrescu inca mai spera Asociatiile civice acuza PNL si PNTCD de incalcarea prevederilor Protocolului, in cuprinsul acestuia stipulindu-se interzicerea negocierilor cu partidele din afara Conventiei. Atit liberalii, cit si taranistii sint antrenati intr-o serie de negocieri cu partide, din afara CDR, in incercarea de a atrage cit mai multe procente pentru alegerile din toamna. De altfel, "civicii" isi revendica sigla Conventiei, in cazul in care cele doua partide parasesc aceasta formatiune. Ticu Dumitrescu le-a recomandat celor doua partide sa nu paraseasca CDR, pentru ca "au datoria sa-si continue mandatul cu o miscare civica bine organizata". Ticu Dumitrescu are convingerea ca cele doua partide vor ramine in cadrul CDR, "pentru ca vor fi precauti sa nu repete experienta Cimpeanu din 1992".(M.C.) Viorel Pana, pe listele PDSR Constanta Fostul senator PD Viorel Pana se va inscrie in PDSR la inceputul saptaminii viitoare. Anuntul va fi facut luni de conducerea PDSR, dupa sedinta Biroului Executiv Central. Viorel Pana se va inscrie in Organizatia Constanta a PDSR si va fi pus pe listele de senatori ai judetului, pe un loc eligibil, ne-au declarat surse din cadrul partidului. In ceea ce-l priveste pe fostul senator PD Trita Fanita, acesta poarta negocieri de inscriere in PDSR direct cu presedintele Ion Iliescu. Trita Fanita spera sa obtina un loc eligibil pe listele de senatori ai PDSR de Olt. Conducerea partidului a decis ca cei doi sa nu intre in PDSR in acelasi timp. (L.P.) Drepturi reduse pentru fostii sefi ai statului Proiectul de lege care acorda unele drepturi fostilor sefi de stat a primit ieri un nou aviz favorabil din partea Comisiei juridice a Senatului. Din nou, pentru ca proiectul ajunsese in urma cu o luna in dezbaterea plenului, dar la cererea PDSR si cu sprijinul votului PD a fost retrimis la comisie pentru a capata o noua forma mai restrictiva. Senatorii PDSR nu vor ca de drepturile conferite prin aceasta lege sa beneficieze si regele Mihai, cerind ca actul normativ sa faca referire doar la fostii presedinti ai Romaniei. In urma dezbaterilor de ieri, proiectul de lege a ramas cu titlul initial: Lege privind unele drepturi acordate fostilor sefi de stat. Pedeseristii au obtinut in schimb restrictii ale acestor drepturi. Astfel, un fost sef de stat va avea dreptul la o locuinta de protocol numai daca nu are "o alta locuinta corespunzatoare, care sa fie libera" si aceasta va fi eliberata de familia fostului sef de stat la 60 de zile de la moartea acestuia. Din vechea forma a legii au ramas dreptul la o masina apartinind SPP, precum si dreptul la o garda de corp. (N.I.) 