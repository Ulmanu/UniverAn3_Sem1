 Dracula Land va fi in Sighisoara Purtatorul de cuvint al guvernului, Claudiu Lucaci, a anuntat ieri ca executivul a aprobat un program special de dezvoltare a zonei turistice Sighisoara, printre ale carui obiective sint crearea unui parc tematic Dracula Land si reabilitarea Cetatii Sighisoara. Programul va fi pus in practica de Fondul de Dezvoltare Sighisoara SA si va fi incheiat in trei ani. LUCIAN PURCAREANU Am intilnit si romani fericiti Sergiu a invins moartea ajutat de dragostea Angelei si de "visul american" Sergiu Dumitrescu, ingropat in spitalele comuniste, a fost salvat prin eforturile semenilor sai de pe trei continente In urma cu 18 ani, Sergiu Dumitrescu era un om muribund. La virsta de 27 de ani, el suferea de o grava insuficienta renala, care nu putea fi tratata in Romania. Insa o inlantuire de miracole i-a ajutat pe Sergiu Dumitrescu si pe sotia sa, Angela, sa ajunga in Statele Unite. Ajuns in America pentru a putea supravietui, romanul a descoperit libertatea dupa care tinjise intotdeauna. Pe 10 ianuarie, sotii Dumitrescu au depus juramintul de credinta fata de SUA, in cadrul unei ceremonii solemne, organizata in Milwaukee, dar au cerut ca festivitatea care insoteste botezul lor ca adevarati "cetateni americani" sa fie aminat pina de Ziua Independentei. Pe 4 iulie, Sergiu si Angela Dumitrescu au sarbatorit ziua tarii lor adoptive la un picnic traditional, alaturi de 50 de alti imigranti care si-au intemeiat o noua viata pe pamintul Americii. Printre salate de tot felul si prajituri ornate cu steagul Statelor Unite, cei doi romani povestesc prietenilor cit de recunoscatori sint celor care i-au primit sa imparta libertatea cu ei. Sergiu si Angela sint mult prea marcati de darul imens pe care l-au primit, de unde si dificultatea de a-si exprima bucuria. Ei recunosc faptul ca americanii nascuti in libertate nu pot intelege cu adevarat disperarea romanilor de a fugi din tara. In Romania tineretii sale, represiunea si suspiciunea generalizata din timpul regimului Ceausescu faceau viata imposibila. Batalia pentru un loc la dializa La virsta de 17 ani, Sergiu Dumitrescu s-a imbolnavit de amigdalita, fiind diagnosticat gresit cu difterie. Netratata, infectia i-a afectat grav rinichii, suferind o inflamare cronica. In lipsa unui tratament adecvat, Sergiu a supravietuit zece ani cu ajutorul unei diete sarace in proteine si sare. In starea dificila in care era, tinarul a reusit sa termine facultatea si sa devina profesor de limba franceza si limba rusa. In 1980, el s-a dus la Jocurile Olimpice de la Moscova, iar acolo a renuntat la dieta speciala, fapt ce a atras dupa sine deteriorarea rapida a rinichilor si declansarea insuficientei renale. Intimplator, Sergiu Dumitrescu a auzit despre un centru de dializa experimentala din Bucuresti, insa, din nefericire, acesta nu putea primi noi pacienti, avind doar 120 de locuri la o populatie de 22,5 milioane de locuitori. Au urmat trei ani de tortura, in care Sergiu si familia lui au facut demersuri zadarnice pentru a obtine un loc la centrul de dializa. Sergiu Dumitrescu nu poate uita nici astazi strigatele de disperare ale unei femei bolnave cu cinci copii, careia i s-a respins aceeasi cerere. Pregatiri de inmormintare si miracol japonez In momentul in care Sergiu a intrat in coma, medicii l-au folosit drept material didactic pentru rezidenti, iar rudele indurerate au inceput sa-si ia adio de la el. Providenta a facut ca o matusa sa vorbeasca cu seful ei despre situatia disperata a lui Sergiu. Directorul japonez a contactat imediat medici din Tokyo, iar, in citeva zile, in casa lui Sergiu ajungea echipamentul complet pentru efectuarea dializei. Echipamentele au fost imediat aduse la spital, impreuna cu o lada de whisky pentru director, care s-a induplecat si l-a luat la tratament. "M-au luat la dializa, in scaunul pe rotile, pamintiu la fata si m-am intors pe picioare si rosu in obraz", povesteste Sergiu. In timpul internarii, Sergiu citise o carte scrisa de americanca Edith Oberley si sotul ei, Terry, medic specializat in dializa. Lucrarea arata ca bolnavii de insuficienta renala pot duce o viata normala daca apeleaza la dializa. Inspirat, Sergiu Dumitrescu s-a hotarit sa-i scrie autoarei, care lucra la o fundatie din Wisconsin, pentru a obtine un ajutor privind furnizarea de fluide necesare dializei. Pacientul s-a indragostit de asistenta Intre timp, Angela reusea sa termine scoala de asistente medicale, fiind unul dintre cei 10 absolventi specializati in dializa. Sergiu a devenit principalul sau pacient, iar prietenia lor s-a transformat, incetul cu incetul, intr-o poveste de dragoste, in ciuda previziunilor destul de sumbre. Angela l-a ajutat pe Sergiu sa ramina in viata folosind "esantioane" venite din afara tarii si a invatat repede sa improvizeze. Atunci cind a devenit prea pasional in scrisorile trimise in Statele Unite, corespondenta a incetat brusc. Ingrijorata, Edith Oberley a apelat la tatal sau, care avea relatii la departamentul de stat american. Pile la amanta unui director Intr-o zi, cind Sergiu statea in pijama in apartamentul sau din Bucuresti, o limuzina neagra, cu steagul american, a parcat in fata blocului. Un reprezentant al Ambasadei Statelor Unite a venit sa-l intrebe daca se simte bine si l-a ascultat pe Sergiu spunind ca cea mai mare dorinta a sa este sa ajunga in America. O luna mai tirziu, Sergiu Dumitrescu primea o invitatie la ambasada si o viza de plecare. A obtine pentru Angela permisiunea de a parasi Romania s-a dovedit insa mult mai greu. Spre deosebire de Sergiu, care nu mai era de folos societatii socialiste, Angela era mult prea productiva pentru a fi lasata sa plece din tara. Insa o vorba plasata amantei directorului de la spitalul la care lucra, iar apoi o intilnire cu un oficial guvernamental care avea o ruda ce suferea de aceeasi boala au adus semnaturile necesare. Americanii sar in ajutor Ceea ce s-a intimplat de aici inainte a fost, potrivit sotilor Dumitrescu, o inlantuire miraculoasa de evenimente fericite si oameni inimosi. Tatal americancei Edith Oberley si prietenii sai au platit biletele de avion, iar, o data ajunsi la New York, un medic evreu le-a oferit o locuinta provizorie. Medicul David Hathaway a acceptat sa-l primeasca pe Sergiu la centrul de dializa Fresenius din localitatea Neenah, statul Wisconsin. Sase cupluri din localitate, printre care pastorul local Martin Ruge si sotia sa, Lola, au facut tot posibilul pentru a-i asigura o locuinta. Angela nu stia deloc engleza, dar a invatat repede. Sergiu si-a gasit un loc de munca la o banca, iar sotia lui a inceput sa lucreze ca asistenta la un azil de batrini din oras. Ea a fost nevoita sa obtina din nou atestatul de asistenta deoarece autoritatile romane nu i-au permis sa plece cu diploma. In 1988, sotii Dumitrescu au reusit sa-si cumpere o casa. Intre timp, au trecut amindoi prin procesul de imigrare, iar in 1998 au depus cerere pentru rezidenta permanenta. "A fost o combinatie fericita intre vointa lor de a munci din greu si acel lucru care face posibil orice in America", spune preotul Martin Ruge, caruia sotii Dumitrescu ii spun "Papa". Angela crede cu tarie ca acest lucru nu s-ar fi intimplat in nici o alta tara. "Niciodata n-am stiut ce se va intimpla", spune Sergiu. El marturiseste ca este fericit sa sarbatoreasca astazi cu prietenii care au adoptat doi straini si i-au facut sa se simta ca acasa. LIVIA CIMPOERU Curier medical Pe plaja, slabiti cu ajutorul psamoterapiei Nisipul, inamicul grasimii Atribuita lui Herodot si aplicata inca de pe vremea romanilor, psamoterapia utilizeaza nisipul cald al plajelor pentru impachetari. Atribuita lui Herodot, cea mai veche metoda de termoterapie este folosita si astazi cu succes pentru ameliorarea unor afectiuni, dar si pentru eliminarea surplusului de greutate. Nisipul cald face parte din categoria termoterapiilor uscate si actioneaza atit prin factorul termic, cit si prin sarurile pe care le contine. Impachetarile cu nisip regleaza mecanismul organismului de mentinere constanta a temperaturii prin termogeneza (formare de caldura) sau termoliza (pierdere de caldura). Metoda poate fi usor aplicata prin acoperirea corpului cu nisip cald. Durata impachetarilor trebuie marita progresiv: in prima zi 5 minute, a doua zi 10 minute si tot asa pina se ajunge la 30 de minute pe zi. Cu ajutorul psamoterapiei se pot pierde pina la 1-1,5 litri de apa din tesutul adipos, la fiecare impachetare, ceea ce duce in final la eliminarea surplusului de kilograme din organism. Procedeul este contraindicat celor care sufera de boli cardiovasculare si de aceea este indicata consultarea medicului specialist inainte de aplicare acestuia. Printre indicatiile psamoterapiei se numara reumatismul cronic degenerativ, obezitatea si hipotiroidia. Asociata cu talasoterapia (terapia cu ajutorul valurilor marii), crenoterapia (terapia cu namoluri), psamoterapia este indicata ca metoda extrem de eficienta de tonifiere a intregului organism. Medicamentele si sarcina Antiinflamatoarele provoaca nasteri premature Conform ultimelor studii, publicate recent in revista "The Lancet", in ultimii ani, femeile insarcinate au tendinta sa ia prea multe medicamente, ceea ce reprezinta un risc crescut pentru copii. Printre medicamentele care prezinta un risc crescut de a provoca o nastere prematura se numara, se pare, si antiinflamatoarele nesteroidiene, cum ar fi banala aspirina, fenilbutazona, indometacinul, diclofenacul etc. O echipa de medici - condusa de dr. Gunnar Lauge Nielsen, de la Spitalul Odder, din Danemarca - a efectuat un studiu aprofundat in urma caruia a reiesit faptul ca un tratament indelungat cu astfel de medicamente, mai ales in primul trimestru al sarcinii, poate duce la o nastere prematura. Potrivit specialistilor, astfel de medicamente nu sint periculoase pentru fat sau pentru mama decit daca tratamentul este indelungat. De asemenea, medicamentele nu produc malformatii ale fatului. In urma studiului, medicii trag un semnal de alarma impotriva tratamentelor "dupa ureche" pe care le urmeaza de multe ori femeile insarcinate. Deoarece chiar si un medicament aparent inofensiv poate dauna sarcinii, femeile trebuie sa consulte un medic inainte sa inceapa orice fel de tratament. Caisele combat rahitismul si anemia Recomandate mai ales copiilor cu intirzieri de crestere si celor care sufera de rahitism, caisele au si o multime de alte calitati. In afara faptului ca sint foarte nutritive, ele ajuta la regenerarea tesuturilor si a nervilor, sporesc reactiile naturale de aparare si sint laxative. Continind vitaminele A, B, C, PP, zaharuri, protide, lipide, saruri minerale, magneziu, fosfor, fier, calciu, potasiu, sulf, mangan, fluor, cobalt si brom, caisele sint indicate pentru consum persoanelor care sufera de astenie, stari depresive, anemie, insomnii, diaree, constipatie si celor aflate in convalescenta. S-a observat, in urma mai multor studii efectuate de specialisti, ca in anemiile provocate de hemoragii cura de caise ajuta la refacerea nivelului de hemoglobina si la refacerea numarului de hematii din singe, contribuind la combaterea anemiei. In aplicatii externe, sucul de caise este un bun tonifiant al pielii. (T.D.) Metoda moderna de tratare a varicelor esofagiene, la Spitalul Fundeni Bandarea endoscopica Una dintre cele mai dramatice complicatii ale cirozei hepatice, varicele esofagiene, beneficiaza de un tratament modern in cadrul Centrului de Gastroenterologie si Hepatologie al Spitalului Fundeni. Tehnica, denumita bandare endoscopica, consta in "strangularea" varicelor care apar pe venele esofagiene. Procedeul este controlat de chirurg cu ajutorul unei camere video plasate la capatul endoscopului (un tub introdus in esofagul pacientului). Varicele esofagiene - din cauza riscului mare de rupere si de aparitie a hemoragiei - reprezinta unele dintre cele mai redutabile complicatii care apar in ciroza hepatica. Potrivit dr. Cristian Gheorghe, de la Spitalul Clinic Fundeni, bandarea endoscopica ofera un real avantaj in tratamentul varicelor esofagiene, dar, din pacate, pretul ridicat al unei astfel de interventii limiteaza numarul de bolnavi care pot beneficia de ea. La bai cu bani putini Tratamente balneare compensate Persoanele care si-au platit contributia la asigurarile de sanatate si care doresc sa se interneze in sanatorii balneare, pentru tratament, beneficiaza, la recomandarea medicului de specialitate, de o compensatie de 70-75 la suta pentru fiecare zi de spitalizare, in functie de tipul de asistenta medicala balneara. Pentru asistenta medicala, pe o durata de 18-21 de zile pe an, contributia asiguratului va fi de 30 la suta din costul zilei de terapeutica spitalizare, iar asistenta balneara de recuperare medicala pe durata de 21-30 de zile pe an va scoate din buzunarele asiguratului numai 25 la suta din costul zilei de spitalizare. Daca se depasesc aceste perioade, asiguratul va plati in intregime spitalizarea. Asiguratii au dreptul la servicii medicale de reabilitare a sanatatii, in unitati medicale de specialitate, respectiv in spitalele de recuperare, sectii de recuperare din spitale, sanatorii cu sectii de recuperare pentru adult si copii, preventorii, unitati ambulalorii de recuperare/reabilitare din statiunile balneoclimatice, ambulatorii precum si in cabinetele medicale de specialitate. Trimiterile in statiunile balneoclimatice pentru asistenta medicala de specialitate se fac de medicii de specialitate sau de medicii de familie pentru perioade si potrivit unui ritm stabilite de medicii de specialitate de profil cu avizul acestora, in baza prevederilor stabilite prin norme. (T.D.) Glivec-ul a fost aprobat in Romania Romania este prima tara din Europa care a aprobat comercializarea medicamentul Glivec, recomandat bolnavilor de leucemie, ne-a declarat joi directorul Directiei Farmaceutice din Ministerul Sanatatii si Familiei, Gheorghe Mermeze. "Nu stiu exact cind va putea fi cumparat din farmacii, insa sper ca va fi curind", a precizat Mermeze. "Este o realizare faptul ca in luna mai acest medicament a aparut pe piata americana, iar in luna iulie va intra pe piata romaneasca". Medicamentul Glivec este recomandat in tratarea cancerului singelui (leucemie), tratament care dureaza intre sase si 12 luni, in functie de stadiul bolii. "Costul tratamentului, pentru o zi, in cazuri de leucemie acuta, ajunge la 5,6 milioane de lei, iar in cazuri de leucemie cronica, la 3,6 milioane", a mai declarat Gheorghe Mermeze. Casa Nationala de Asigurari de Sanatate urmeaza sa anunte daca si cit va suporta din pretul acestui medicament. (T.D.) Feriti copiii de cimpurile electromagnetice! Cercetarile efectuate la Centrul International de Cercetare a Cancerului, din Lyon, au demonstrat recent, cu certitudine, ca apropierea cimpurilor electromagnetice de joasa frecventa (ELF) provoaca aparitia leucemiei in rindul copiilor. Astfel de cimpuri sint produse de liniile de inalta tensiune, de cablurile de tensiune din interiorul cladirilor, dar si de aparatele electrocasnice. (G.R.) Cezariana - riscuri crescute Dupa o nastere prin cezariana, riscul unei rupturi de uter in cazul unei alte nasteri este foarte crescut. Aceasta este concluzia unui studiu care a cuprins 20.000 de femei si care a fost publicat de revista "New England Journal of Medecine". Studiul arata ca riscul unei rupturi uterine, in timpul unei nasteri normale care urmeaza dupa o nastere prin cezariana este mult crescut si de utilizarea ocitocinei. (G.R.) Acupunctura, mai buna ca masajul Acupunctura, o veche metoda de tratament utilizata de chinezi, este mult mai eficienta decit masajul pentru vindecarea durerilor de ceafa. Dr. Dominik Irnich, de la Universitatea Ludwig-Maximilians, din München, a demonstrat ca, dupa o saptamina de tratament, cei care au fost tratati prin intermediul acupuncturii s-au simtit mult mai bine. Specialistii au ajuns la concluzia ca aceasta metoda vindeca durerile mult mai repede decit masajul. (T.D.) Traumatisme minore = risc major de Alzheimer Specialistii americani de la Duke University au demonstrat recent ca traumatismele minore la nivelul capului duc, in timp, la aparitia maladiei Alzheimer. Cei care in tinerete au suferit multiple astfel de traumatisme au un risc de doua ori mai mare de a se imbolnavi, la batrinete, de aceasta boala. (G.R.) La concurenta cu Ro-Mania, Rustic, doua virgine si-o blonda Rustic este o formatie de trei fete, fiecare in virsta de 19 ani, care cinta etno-dance. Loredana, Brindusa si Silviana isi vor lansa primul album, "Fura inima oricui", luni, 9 iulie, ora 14.00, la clubul Vinopolis din Capitala. Piesele muzicale sint melodii populare autentice, orchestrate de DJ Phantom, Crina Mardare si Vlad Cernea. Loredana este studenta la Academia de Muzica, Sectia Pedagogie Muzicala, Brindusa a studiat oboiul si e studenta la aceeasi facultate cu Loredana, iar Silviana studiaza Dreptul. Daca Brindusa are un iubit, celelalte doua nu au avut pina acum nici unul. Adica sint virgine. Unde v-ati cunoscut? Silviana: La doamna Crina Mardare, unde luam toate lectii de canto. Iar ideea formarii acestei trupe apartine impresarilor nostri, Catalin Catana si Gabriel Stancu. Cum va intelegeti intre voi? Loredana : Ne completam una pe cealalta si asta conteaza mult. Avem temperamente diferite: eu si Brindusa sintem mai impulsive, iar Silviana este foarte calma si ne aduce pe un teritoriu comun. Cum si-a propus trupa Rustic "sa fure inima oricui"? S : Nu vrem sa se faca analogii sau comparatii cu alte trupe de gen. Faptul ca prestam live este un atu, si asta ne da foarte multa energie. Care-s hobbyurile voastre? Brindusa: Calatoriile si echitatia. L: Muzica si atletismul. S: Fotbalul, dar fara sa-l practic, muzica, dansul, cititul. Dar cosmarul care va revine des in minte? B : Cind am visat ca ma alerga Satana. L: Acum trei ani am fost implicata intr-un groaznic accident de masina care mi-a ramas intiparit in memorie si este una din "sursele" mele de cosmar. S: Nu-mi amintesc. Ce nu stie mama voastra? B: Datele in care am examene, deoarece cu o zi inainte ma streseaza cu chestii de genul "invata, invata!". L: Mama e cea mai buna prietena, asa ca nu am ce sa-i ascund. S: Ca merg la tata in ziua in care ia salariul. Brindusa, in ce imprejurari ti-ai cunoscut iubitul? Prin intermediul unui vecin de bloc. Cum vedeti barbatul ideal? B: Pentru mine nu exista! Barbatul ideal - frumos, destept si cu bani - este de gasit doar in filme si-n carti. L: Inalt, inteligent, sufletist, cu bun simt si ordonat. S: Brunet cu ochi albastri, inteligent, cu simtul umorului, altruist si neaparat microbist. ANCA NICOLEANU Bila alba/Bila neagra Andrei Marga, fost presedinte al PNTCD Profesorul Andrei Marga a demisionat vineri de la presedintia PNTCD, la numai sase luni de la investirea sa in fruntea partidului care a ratat intrarea in parlament, la alegerile din 2000. Marga si-a motivat demisia prin faptul ca dorinta sa de a reconstrui partidul nu a gasit suficienta aderenta printre colegi, iar cei patati au refuzat sa faca pasul inapoi. "Nu s-a putut pune de acord actiunea unora cu optiunea partidului pentru moralitate in viata publica", afirma Andrei Marga, in scrisoarea de demisie adresata prim-vicepresedintelui Vasile Lupu. Chiar daca este vorba despre un partid care a iesit din prim-planul vietii politice, gestul demisiei pe considerente morale merita aplaudat. Ion Iliescu, presedinte Inaltii ierarhi ortodocsi care refuza cu obstinatie accesul la dosarele clericilor care au colaborat cu Securitatea si-au gasit un aliat de nadejde la Palatul Cotroceni. Presedintele considera ca publicarea numelor colaborationistilor cu sutana ar fi gresita, neconstitutionala si ar incalca principiul separatiei puterilor. Sprijinul presedintelui Iliescu vine intr-un moment in care Comisia SRI se pregateste sa modifice Legea Ticu, in timp ce membrii CNSAS reclama presiunile clerului ortodox impotriva publicarii dosarelor. Alianta dintre clerul ortodox si presedintele care pina mai ieri se declara liber-cugetator intareste banuielile ca dosarele ascund multe adevaruri incomode. Intr-un documentar BBC despre "Epoca de aur" apare George Militaru, omul care l-a "taiat" pe Ceausescu in direct! George Militaru este omul care, cu ani in urma, s-a ingrijit de aparitiile lui Nicolae Ceausescu pe postul national de televiziune, prezentindu-l intr-o lumina buna, taindu-i celebrele bilbe si mascindu-i deranjantele ticuri nervoase. Pe vremea aceea exista in organigrama TVR functia de "regizor de protocol", post ocupat, incepind din 1977, de George Militaru. Dupa ani de experienta, celebrul regizor a ajuns la remarcabila performanta de a sti exact cind se va bilbii conducatorul suprem, cind va misca gura sau cind va da ochii peste cap, astfel incit reusea, cu maiestrie, sa taie momentele delicate in timpul transmisiilor in direct, facind o adevarata echilibristica intre amenintarile si verificarile Securitatii, dorinta si obligatia de a obtine performanta sau toanele cuplului conducator. In prezent membru al echipei de la Stiri de la TVR, George a povestit recent odiseea transmisiilor in direct din vremea comunista unor englezi interesati de subiect. Postul britanic de televiziune BBC realizeaza un amplu documentar despre perioada comunista in Romania, axindu-se pe reflectarea in presa a imaginii dictatorului Nicolae Ceausescu. "In ultima luna am discutat cu cei de la BBC: Ben Lewis, Franck-Peter Lehmann si Oliver Lumpe. Sint foarte bine documentati, au citit tot! Au tinut sa filmeze in studioul 4, locul in care am muncit cel mai mult in toti acesti ani si locul din care era filmat Nicolae Ceausescu", spune George Militaru, precizind ca a facut unele dezvaluiri, in special din perioada 1980-1989. "Au fost interesati in special de Congresul al XII-lea si de incidentul cu Pirvulescu, omul care a avut curajul sa-l critice pe Ceausescu in timpul lucrarilor. M-au hartanit, practic, cu intrebari. Si m-am simtit ciudat: eram obisnuit sa fiu in spatele camerelor de luat vederi, nu in fata lor", adauga el. Echipa BBC continua filmarile in Romania, iar documentarul va fi difuzat la inceputul iernii, probabil in luna noiembrie. DIANA EVANTIA BARCA Vijeliile ravasesc tara Turma de oi ucisa de grindina Patru localitati sucevene au fost grav afectate de grindina cazuta joi seara. La Prisaca Dornei si Tibeni, bobul de grindina a avut un diametru de jumatate de centimetru, la Brodina, de 2 centimetri, iar la Parhauti, de 4 cm. In doar 30 de minute, grindina a distrus acoperisurile a 200 de case si a afectat 150 de hectare de culturi agricole. De asemenea, zece oi dintr-o stina aflata in apropierea localitatii au fost omorite de grindina. TIBERIU AVRAM Troleibuze trase la mal Circulatia troleibuzelor si a tramvaielor pe strada 13 Decembrie din Brasov a fost blocata, ieri dimineata, timp de aproape o ora, din cauza apei strinse pe sosea. Citeva autoturisme Dacia si Oltcit nu au mai putut porni din acelasi motiv. Subsolurile unor locuinte de pe strada Matei Basarab, unde oamenii si-au scos la ultimul potop parchetul din camere din cauza inundatiilor, s-au umplut din nou din cauza apelor revarsate din canalul Timis. CAMELIA CSIKI A incoltit griul Din cauza ploilor din ultima perioada in judetul Satu Mare nu s-a inceput recoltarea griului. Directorul Directiei Agricole, Francisc Torok, sustine ca in multe locuri s-a constatat fenomenul de incoltire a griului, lucru care poate compromite productia din acest an.Tot din cauza fenomenelor meteo, peste 75a din productia de orz a ramas pe cimp. La aceasta ora in judet peste 300 de hectare de teren agricol este sub apa. BIANCA BOITOR Culturi subacvatice In urma furtunii violente ce s-a abatut joi pe Valea Birgaului, 100 de gospodarii au fost inundate de precipitatiile abundente, care au depasit 45 litri pe metru patrat. Potrivit Inspectoratului de Protectie Civila Bistrita-Nasaud, cele mai afectate localitati au fost Bistrita Birgaului si Pasul Birgaului. In bazinul hidrografic Tisa s-au inregistrat in jur de 30 de litri pe metrul patrat. Au fost afectate opt podete, drumuri comunale si judetene, inundate 78 hectare cu culturi agricole si 75 de hectare cu finete. FLORICA DURA ADRIAN RUSU Dezastru in Aiud Peste 80 de gospodarii din Aiud au fost inundate din cauza ploilor abundente din ultimele zile, pompierii fiind din nou solicitati, in noaptea de joi spre vineri, sa scoata apa din pivnite si gradini. De asemenea, citeva magazii ale unitatii militare din Aiud au fost inundate. Viceprimarul Aiudului, Eugen Irimie, a declarat ca reteaua de canalizare a orasului este veche si capacitatea de pompare a apei a fost depasita. ( D.B.T ) Piatra spiralata a distrus podgoria Panciu Grindina le-a dat o grea lovitura viticultorilor din Panciu. Peste 1700 de hectare de vie au fost compromise dupa ce o ploaie violenta cu grindina a "batut" zona joi seara, pentru aproape o ora. "Grindina a fost atit de puternica incit pe alocuri nici frunza nu mai este pe butuc. Grindina, mai mare decit oul de porumbel a avut o forma colturoasa si spiralata si a cazut cu viteza foarte mare din cauza curentilor de aer", ne-a declarat, directorul general de la Veritas Panciu, Adrian Toma. SILVIA VRINCEANU Pentru o persoana care a lucrat 20 de ani in conditii grele, Pensie la 50 de ani Romanii, care timp de 20 de ani au lucrat in conditii grele de munca, fiind incadrati in grupa 1 de munca, au dreptul sa iasa la pensie la noua luni de la implinirea virstei de 50 de ani. Dispozitia este valabila pina in luna martie a anului 2006, a anuntat ieri presedintele Casei Nationale de Pensii, Petre Ciotlos. In baza protocolului semnat cu reprezentantii sindicatelor, guvernul a adoptat o ordonanta prin care modifica Legea pensiilor, intrata in vigoare la 1 aprilie a.c. Modificarile aduse Legii pensiilor stabilesc ca unui barbat care timp de 20 de ani a fost incadrat, pe baza vechii legislatii, in grupa 1 de munca, virsta standard de pensionare i se reduce, conform noii legi, cu 12 ani. Daca, pe legea veche el ar fi avut dreptul sa iasa la pensie incepind cu 1 iulie 2001, virsta la care se poate pensiona este de 50 de ani. Pina la 31 martie 2002, conform noii legi a pensiilor, virsta standard de pensionare este 62 de ani la barbati si 57 de ani la femei. Beneficiind insa de reducerea virstei cu 12 ani, o persoana poate solicita pensionarea la 50 de ani. MIHAELA BALEA Pe scurt Sinucidere pe calea ferata din cauza restantelor de plata Un barbat in virsta de 43 de ani din Focsani si-a pus capat zilelor din cauza datoriilor mari pe care le avea la intretinere. Florin Sasu ramasese de ceva timp fara serviciu. Joi seara, dupa o cearta in familie, el a plecat de acasa si s-a oprit sa-si inece amarul la o crisma din zona Garii CFR Focsani, unde a baut tarie din ultimii bani. Cind s-a anuntat primul tren de la Bucuresti, omul s-a aruncat in fata locomotivei. Resturile imprastiate au fost adunate de militariii in termen de la gara. Politia a anuntat imediat familia sinucigasului. Din declaratiile sotiei reiese ca Florin s-a sinucis din cauza datoriilor mari de peste zece milioane de lei pe care le avea la intretinere si la citiva vecini. Familia Sasu locuieste in cartierul SUD, cunoscut ca cel mai sarac al Focsaniului. ( S.V. ) Din luna august, penalitati de 15% pe luna De luna viitoare, romanii care nu-si achita la timp facturile la curent electric, apa calda sau rece, caldura sau gaze naturale ramin fara utilitati publice, in termen de 65 de zile de la data emiterii ei. In plus, tot de luna viitoare, ei vor plati penalitati mai mari pentru fiecare zi de intirziere a platii acestora, valoarea facturii neplatite crescind lunar in medie cu 15%. De la 1 august intra in vigoare legea serviciilor publice de gospodarire comunala care stabileste ca pentru fiecare zi de intirziere la plata facturilor, penalitatea aplicata este de 0,5% pe zi. Facturile trebuie achitate in termen de 30 de zile de la data emiterii, in caz contrar, furnizorii avind dreptul sa "inchida" robinetul dupa inca o luna de la data emiterii acesteia. Consumatorul va primi un preaviz de cinci zile, pentru a se achita de datorie. Reluarea serviciului implica plata de catre abonat a datoriei si penalitatilor, precum si a cheltuielilor generate de suspendarea si reluarea furnizarii. Noua lege contine si o veste buna pentru consumatorii rau-platnici: valoarea penalitatilor nu poate depasi cuantumul datoriei. Ea se aplica atit populatiei, cit si agentilor economici. ( M.B. ) Restantierii politisti, la gazeta de perete Primaria orasului Hirlau a instalat in fata sediului PSD si in Parcul central doua gazete de perete unde sint afisate liste cu restantierii din localitate la plata agentului termic. Curiozitatea principala este ca pe listele respective figureaza mai ales politisti si chiar angajati din institutii publice din oras. ( C.D. ) Sacouri de serviciu cu buzunarele cusute Cei 59 de functionari publici ai Primariei Radauti vor purta permanent la birou uniforme de serviciu. Ei au avut surpriza sa constate, atunci cind au primit sacourile, ca acestea aveau buzunarele cusute. ( T.A. ) Sase pedepse pentru viol Procurorii ieseni au dispus ieri arestarea preventiva a unui violator, care avea deja ispasite cinci pedepse pentru viol. Petru Gavrila (30 de ani) din Tiganasi, judetul Iasi, a primit ieri mandatul de arestare pentru ca a violat o tinara de 14 ani din comuna Popricani, la numai citeva zile dupa ce parasise penitenciarul. Procurorii cerceteaza in continuare si alte victime, tot minore, care ar fi fost agresate de acelasi infocat armasar din Tiganasi. ( C.D. ) Siluan Span Marsilianul, episcop la Paris Sfintul Sinod al Bisericii Ortodoxe Romane a confirmat numirea a patru noi episcopi-vicari. P.C. Gurie Georgiu si P.C. Nicodim Nicolaescu au fost alesi episcopi-vicari pentru Arhiepiscopia Craiovei, cu titulaturile de "Strehaianul", respectiv "Gorjeanul". Prea Cuviosul Varsanufie Gogescu a fost ales cel de-al doilea episcop-vicar al Arhiepiscopiei Bucurestilor, cu titulatura "Prahoveanul", iar P.C. Siluan Ciprian Span, cu titlul "Marsilianul", a fost desemnat in postul de vicar al Arhiepiscopiei Ortodoxe Romane pentru Europa Centrala si Meridionala, cu sediul la Paris, care a fost ridicata la rang de Mitropolie. ( F.B. ) Trutulescu a devenit obez in puscarie Judecatorii Tribunalului Militar Teritorial Bucuresti au respins cererea de intrerupere a executarii pedepsei, inaintata de Ghe. Trutulescu. In cererea sa, fostul colonel SPP a afirmat ca doreste sa fie pus temporar in libertate pentru ca specialistii de la Clinica Aeronautica a SMC sa-i poata extrage o tija metalica pe care el o poarta in urma unei duble fracturi suferit-e in 1996. In mod ciudat, expertiza medico-legala nu pomeneste absolut nimic despre interventia chirurgicala ce trebuie sa i se faca lui Trutulescu, in schimb vorbeste despre o fractura, de parca aceasta ar fi aparut zilele trecute. In acelasi timp, actul atesta ca, intre timp, Trutulescu s-a imbolnavit de hipertensiune, dar are si "obezitate de gradul I". ( V.S. ) Editia de Transilvania Satenii din Ponor si-au luat televizor Zeci de sate din Muntii Apuseni si Muntii Sebesului nu sint racordate inca la reteaua de distributie a energiei electrice, cu toate ca la nivelul judetului exista numeroase proiecte. De curind, chiar si lucrarile aflate in executie au fost sistate, fara ca primaria sa primeasca vreo explicatie din partea societatii Electrica. Unul dintre acestea este satul Vale-n Jos din comuna Ponor, unde, dupa ce constructorii au sapat gropile pentru stilpi, si-au strins utilajele si au plecat. Oamenii de aici mai beneficiaza, e drept, de serviciile unei retele de alimentare cu energie electrica, dar tensiunea acesteia rareori depaseste 150 de volti. Localnici din Vale-n Jos spun ca nu se pot bucura de aparatura electrocasnica pe care au achizitionat-o deoarece nici un televizor nu functioneaza din cauza tensiunii foarte scazute. Victor Cordea, primarul comunei Ponor, spune ca, fara fonduri, planurile nu au nici o valoare. "Sint zeci de case neelectrificate, iar modernizarea si reabilitarea retelei au inceput de citeva luni. Au venit muncitorii de la o societate care lucreaza in antrepriza cu Electrica, au sapat gropile necesare plantarii stilpilor si au plecat. Au lasat gropile neacoperite, fara sa le pese ca acestea sint un pericol pentru locuitori, oricind put"nd aici sa cada copiii sau animalele gospodarilor din apropriere si sa moara. Cind m-am interesat la prefectura de ce se intimpla, mi s-a spus ca nu mai exista fonduri pentru a finanta aceasta lucrare". Oamenii sint disperati de faptul ca locuintele vor ramine si in viitor neelectrificate. Vasile si Ana Onea spun ca nu pot utiliza actuala retea si ca isi lumineaza casele ca acum zeci de ani, cu felinarele si lampasele. Mai mult, nu pot folosi nici frigiderul modern pe care si l-au cumparat cind au vazut ca Renelul incepe lucrarile. "Ne-am bucurat si am zis ca de acuma o sa fie totul bine, si o sa traim si noi ca orasenii, un televizor si frigider, da' uite ca n-o fost sa fie". Situatia de la Ponor nu este singulara, iar miile de oameni care traiesc fara curent se roaga Cerului ca cineva sa isi faca mila si de ei si sa dirijeze fonduri pentru finalizarea electrificarii satelor in care locuiesc. Autoritatile judetene spun ca lucrarile aflate in executie au fost incetinite din cauza lipsei banilor, dar ca exista promisiuni de la nivel guvernamental. Judetul Alba are cele mai multe case neelectrificate din tara, numarul acestora ridicindu-se la aproape 1.500, iar pina vor veni banii pentru realizarea retelelor, oamenii vor continua sa traiasca la lumina lampasului, ca in urma cu sute de ani. LUCIAN DOBRATER 16 intr-un pat In cartierul Avram Iancu, intr-un apartament cu numai trei camere, situat la etajul III si avind numarul 13, din orasul Jibou (Salaj), traieste si locuieste cea mai numeroasa familie din judet, membrii ei insumind nu mai putin de 18 suflete. Familia lui Constantin Volosinca a aderat la Cultul Crestin Philadelphia care ii ajuta cu alimente si imbracaminte. "Cresteti si va inmultiti si umpleti pamintul", zice Biblia Pripasit pe meleagurile salajene de pe undeva din nordul Moldovei, Constantin Volosinca, "mpreuna cu Maria, o tinara din Hida, maruntica si firava la trup, au reusit sa aduca pe lume, intr-un sfert de secol, nu mai putin de 16 copii. Seful "clanului" este cunoscut in Jibou ca fiind "omul cu norocul" (cosarul). In schimbul a 800.000 sau un milion de lei lunar, el curata si incaseaza taxele pentru coserit. Din ajutoarele aduse din strainatate, pentru a-si putea intretine si transporta numeroasa familie, el a primit si un microbuz, si o masina de transport de la un cetatean german. Meniul consta dimineata in piine, ceai si margarina, la amiaza o mincare "satioasa", iar seara la fel. Daca insa in meniu intra mamaliga sau paste fainoase (macaroane), se cumpara doar opt franzele, dar de obicei cite 10-12 bucati. Dormitorul celor 16 copii, cel mai mare Florin (26 de ani), Nicoleta, Daniel, Nicusor, Ionut, Mihai, Adrian, Livia, Dina, Emanuel, Iemina, Samuel, Beniamin, Elisabeta, Iacov si Elisei (doi ani), este amenajat cu paturi supraetajate, una dintre camere este folosita ca depozit pentru haine si hainute, iar in cealalta dorm parintii si copiii mai marisori. Dintre cei 16 frati, Nicoleta s-a maritat, in urma cu doi ani, si are deja doi copii, David si Naomi. Intre Naomi, fiica fiicei, si Elisei, mezinul, este o diferenta de o zi. Atit mama, cit si fiica au fost internate in acelasi salon si au nascut fara probleme la Spitalul din Jibou. Desi au cerut un spatiu de locuit mai mare, edilii din Jibou nu le-au putut oferi nimic spunindu-le ca "trebuia sa se opreasca". CAMELIA BUHASCHI Pensie de 20 de milioane Cea mai mare pensie pe care o primeste un pensionar din judetul Cluj este de aproximativ 19,8 milioane de lei si apartine unui fost director de banca, iar cea mai mica este de 98 de mii de lei si o primeste o vaduva a unui fost pensionar CAP. Directorul Casei de Pensii Cluj, Iacob Moholea, ne-a declarat: "Cu situatii asemanatoare cu acelea intilnite la Casa de Pensii din Bucuresti nu ne-am confruntat. Pentru ca avem un program de calculator foarte performant, angajatii Casei de Pensii nu pot sa greseasca decit voit". MIHAI SOICA Skoda in flacari Un ceh care a adormit la volan a luminat Valea Muresului, in raza localitatii aradene Birzava, cu propriul autoturism. Pe 5 iulie, pe DN 7, Czigany Ondrej, de 44 de ani, cetatean ceh, a adormit la volan in timp ce conducea Skoda Favorit cu numarul DCK - 77 - 51. Masina, scapata de sub control, a lovit la inceput un cap de pod, apoi, parasind carosabilul, s-a rasturnat in decor. Ondrej Czigany a reusit sa iasa din masina care a luat foc. Desi la fata locului s-au deplasat pompierii militari din Birzava, care au stins incendiul, masina a fost distrusa in proportie de 90 la suta. SORIN TROCAN Consilieri luati la puricat Potrivit deputatului PD de Bistrita, Ioan Oltean, presedintele Comisiei de Administratie Publica a Camerei Deputatilor, trei dintre cei 23 de consilieri locali incalca Legea administratiei publice, deoarece ocupa functii de conducere in directii descentralizate. Cei trei consilieri sint: inspectorul scolar general Anton Buta, directorul adjunct al Proditerm, Leontin Bizu si directorul din Directia Finantelor Publice, Florin Pascu, toti trei membri PSD. FLORICA DURA Dezrobitu si-a lasat calciiul sub rotile trenului Marian Dezrobitu s-a ales cu un calcii lipsa, dupa ce a incercat sa traverseze, peste tampoanele dintre doua vagoane ale unui tren marfar aflat in miscare. Barbatul voia sa iasa din incinta locului de munca, cu o piine in mina, pentru a lua masa. El s-a urcat pe tampoanele dintre doua vagoane, dar s-a dezechilibrat si a cazut sub tren, intre sine. Una dintre roti i-a prins piciorul si i-a decupat pur si simplu calciiul. Ion Patrascu, revizor marfa, ne-a declarat: "Am auzit cum lumea striga la mine ca e cineva cazut sub tren. Am fugit imediat la impiegatul de miscare, iar acesta a anuntat mecanicul locomotivei prin statie si a oprit marfarul". Accidentatul a fost transportat de urgenta la Spitalul Municipal si este acum in afara oricarui pericol. GEORGETA PETROVICI Tilharit in plina zi Un fagarasean a cazut victima unei tilharii, in plina zi, pe o strada din cartierul in care locuieste, nu departe de casa lui. Cristian Moraru, 47 de ani, a fost acostat de cinci tineri necunoscuti, care l-au luat la bataie si i-au furat ceasul de la mina, un pachet de tigari, o bricheta si 40.000 de lei, singurii bani pe care ii avea asupra lui. Tilharia s-a petrecut in urma cu doua zile, in jurul orei 14.30. Victima s-a dus imediat la politie, iar joi seara tilharii au fost prinsi. Este vorba despre fratii Gheorghe Lucian Darus (20 de ani), Marian Darus (19 ani) si Florin Paul Darus (17 ani), care au fost insotiti de Vasile Bodgan (16 ani) si Mircea Kalanyos (19 ani). ( C.C. ) Politia isi face reclama Politia din Timisoara a instalat ieri un banner pe care se va putea citi: "IPJ Timis este Politia Ta", precum si numarul de telefon 955 incadrat intr-un triunghi. Surse din cadrul IPJ Timis ne-au declarat ca intregul cost al instalarii bannerului si chiria sint suportate de o firma privata, care sponsorizeaza Politia. "Este stupid ca politia si-a pus banner. Politia trebuie sa se faca altfel cunoscuti rezolvind, de exemplu, problema criminalitatii", ne-a declarat timisoreanul Sorin Popovici GEORGETA PETROVICI Motoreta ucigasa Un motociclist din Zlatna a decedat, iar pasagerul din spatele sau a fost grav ranit, in urma unui accident de circulatie ce s-a petrecut joi seara pe DN 74, pe raza localitatii. Vasile Lasc (47 de ani) conducea influenta bauturilor alcoolice o motoreta. La un moment dat, soferul s-a dezechilibrat, iar Mobra a fost scapata de sub control, a intrat pe contrasens, s-a izbit de o borna kilometrica, apoi a ricosat intr-un stilp de sustinere a curentului electric si s-a rasturnat in final intr-un sant. LUCIAN DOBRATER Pitbull eutanasiat la cererea stapinului Sotii Gavril si Berta Maries din Baia Sprie, proprietarii unui pitbull, si-au omorit ieri ciinele deoarece baiatul lor, Robert, sufera de o alergie care se produce in mediul apropiat al animalului. Rocky a fost cerut pentru lupte de ciini Initial sotii Maries au incercat sa dea ciinele unui prieten, care s-a speriat insa privind la televizor scene de groaza cu ciini pitbull in prim-plan. O alta varianta a fost sa-l cedeze pe Rocky unor proprietari de pitbulli din Baia Sprie, cunoscuti organizatori de lupte pe raza orasului. Prin urmare, pitbull-ul familiei Maries avea doua alternative: o moarte rapida sau o viata in care ar fi trebuit sa suporte falcile puternice ale "fratilor" sai. De altfel, Rocky provine din parinti celebri pe piata luptelor de ciini din zona. In ultimele clipe de viata, ciinele avea ochii umezi Pina la urma, s-a ales varianta eutanasierii, care n-a fost insa o treaba prea simpla. Stapinilor lui Rocky le-a fost destul de greu sa gaseasca un medic veterinar dispus sa-i administreze injectia letala. "Daca nu este agresiv sau nu sufera de o boala care sa il chinuie, nu vad de ce trebuie omorit un ciine", ne-a declarat medicul Daniel Banica. Injectia letala a fost furnizata de Serviciul "Ambient urban", din cadrul Primariei Baia Mare, care se ocupa cu prinderea ciinilor vagabonzi. A fost singurul lucru pe care l-au putut face hingherii de aici. "Nu-i treaba noastra sa eutanasiem ciinii care au stapini. Noi ne ocupam de ciinii abandonati pe strazi", ne-a declarat veterinarul Daniel Kormos. Cel care si-a asumat, pina la urma, aceasta misiune este medicul veterinar Stefan Breban. Decesul a survenit imediat dupa injectare. In ultimele clipe de viata, Rocky avea ochii umezi, ai unui ciine blind. ADRIAN RUSU Boala de la robinet Citeva zeci de persoane din satul brasovean Lunca Cilnicului s-au imbolnavit dupa ce au baut apa de la robinet. Cei afectati acuza dureri de stomac, greturi, diaree si ameteli. Pina ieri la prinz sapte persoane s-au prezentat la dispensarul din localitate si alte trei au fost internate la Spitalul de Boli Infectioase din Brasov cu diagnosticul boala diareica acuta. Numarul real al bolnavilor este insa mult mai mare, deoarece nu toti locuitorii s-au dus la doctor, unii preferind sa se trateze acasa cu leacuri babesti. "Noi am avertizat populatia. Impreuna cu doctorul Fodor din Colonie am hotarit sa lipim afise de avertizare pentru ca populatia sa consume apa doar dupa ce a fost fiarta. Au fost impartite si biletele de avertizare la fiecare localnic", afirma primarul Serban Tudorica. "Ma doare stomacul, am diaree si imi este foarte rau. Am baut apa de la chiuveta de la baie pentru ca la bucatarie nu avem apa. Pina ieri, nu am auzit sa ne fi spus cineva sa nu mai bem apa", spune Ludovica Csaba, una dintre bolnave. "Nici la mine sau la blocul meu nu a venit cineva sa ma anunte sa nu beau apa de la robinet. Am auzit ca au fost si au pus un afis, dar dupa ce s-a imbolnavit lumea, prea tirziu", a declarat Maria Bogles, o alta sateanca. Reprezentantii Directiei de Sanatate Publica Brasov spun ca nu se poate vorbi inca despre o epidemie si ca forma de manifestare a bolii nu este grava. CAMELIA CSIKI Suspect in cazul agresarii comisarului-sef al Garzii Financiare Politia aradeana a gasit, chiar de Ziua Politiei, un candidat serios la postul de principal suspect in cazul agresarii comisarului-sef al Garzii Financiare Arad, Dan Cancel. Danut Pavel Les, din Arad, patron asociat unic al firmei SC Alcprod International SRL Bucuresti, punct de lucru in incinta fostului combinat chimic din Arad, a fost arestat ieri pentru evaziune fiscala de 2,5 miliarde lei, el fiind cercetat pentru fals, uz de fals si evaziune. Les este implicat in dosarele de afaceri cu alcool instrumentate de Garda Financiara Arad si soldate cu daune de aproape 100 miliarde lei. Desi a fost retinut doar pentru evaziune fiscala, surse din cadrul IPJ Arad dau ca sigura implicarea lui Les in agresiunea asupra lui Dan Cancel, care a fost lovit in cap de un necunoscut, intr-o zona centrala din Arad. Danut Pavel Les a devenit suspect principal ca urmare a citorva coincidente. Astfel, in noaptea dinaintea audierii lui Les, de luna trecuta, juristul Garzii a fost amenintat cu moartea. Iar in dimineata in care a fost lovit Dan Cancel urma si el sa reprezinte Garda in instanta, tot impotriva lui Les. Se pare, de asemenea, ca Les ar fi fost si vazut in zona unde a fost agresat Dan Cancel. Apoi, dupa aproximativ doua ore, el s-ar fi tuns zero. Comisarul-sef nu crede insa ca cel care l-a lovit este Les pentru ca statura acestuia si fizicul corpolent nu i-ar fi permis prea usor performantele atletice ale agresorului, care a escaladat un gard si a sarit de la peste 1,5 metri inaltime intr-un parc, unde a disparut in fuga. SORIN TROCAN Directorii spitalelor de psihiatrie ameninta Protest cu nebuni pe strada Banii au declansat un nou conflict intre Casa de Asigurari de Sanatate si spitalele din judetul Bihor. Directorii a noua spitale bihorene, printre care si trei de psihiatrie, au refuzat sa semneze cu CAS Bihor contractele de furnizari de servicii medicale pe motiv ca sumele prevazute pentru acest an sint cu 50% mai mici decit cele necesare. "Sintem mai nebuni decit nebunii. Daca nu avem ce sa le dam sa manince, vor muri de foame, iar daca le dam drumul, se va declansa un genocid pe strazile oraselor", sustine directorul Spitalului de Psihiatrie din orasul Nucet, Gheorghe Bolovan. Intr-o situatie dramatica se afla spitalul de nebuni din Stei, unde sint internati 270 de bolnavi psihici periculosi din 11 judete. "Medicamente mai avem doar pentru trei saptamini, iar alimente nu mai primim pentru ca avem datorii. In aceasta situatie, chiar nu mai stiu ce vom face cu bolnavii", ne-a declarat sefa spitalului, Carmen Ghilea. Directorii spitalelor bihorene spun ca, in conditiile impuse de CAS Bihor, asistenta medicala nu va mai putea fi asigurata, bolnavii vor fi externati, personalul nu-si va mai primi salariile, iar spitalele se vor inchide. Conducerea CAS considera ca Serviciul de Contracte al unitatii a calculat corect sumele care ii revin fiecarui spital si nu vede justificat refuzul directorilor de a semna contractele. Numai luna trecuta, Bihorul a virat la Casa Nationala de Sanatate peste 98 de miliarde de lei, in timp ce spitalele judetului au primit mai putin de jumatate din aceasta suma. MIRUNA IONESCU Avansari si serbare cimpeneasca Cu ocazia Zilei Politiei Romane, maiorul Laurentiu Moldovan, seful Biroului Cercetari Penale de la Politia Municipiului Cluj-Napoca, cel care instrumenteaza cele trei dosare penale impotriva lui Gheorghe Funar, a fost avansat inainte de termen la gradul de locotenent-colonel. Cu aceeasi ocazie au mai fost avansati inainte de termen, locotenent-colonelul Ioan Antonesei, un apropiat al ministrului de Interne Ioan Rus, si capitanul Marius Ludusan - seful Biroului Judiciar. Au mai fost avansati la gradul urmator, la termen, 9 ofiteri si 13 subofiteri. Dupa ceremonialul militar prilejuit de aceasta ocazie, politistii clujeni impreuna cu familiile s-au chefuit la o serbare cimpeneasca la Complexul Sportiv "Unirea", din Cluj-Napoca. O parte din politisti au fost premiati cu sume in bani. Desi conducerea IPJ Cluj a intocmit din vreme listele cu "premiantii", acestia nu si-au primit banii deoarece conducerea Ministerului de Interne nu a virat la timp fondurile necesare. MIHAI SOICA Ceremonii udate de ploaie Politistii brasoveni si-au sarbatorit ieri ziua la Casa Armatei. Initial, ei s-au pregatit pentru o manifestare cu mult tam-tam in Piata Sfatului, care n-a mai avut loc din cauza ploii. Trecind peste incidentul petrecut cu cetateanul italian care a fost agresat de Fortele de Interventie Rapida ale Politiei, comandantul IPJ Brasov a tinut sa sublinieze ca exista si angajati-model, care isi fac bine treaba. Unii dintre ei au fost ieri avansati in grad. Angajatii si invitatii IPJ Covasna au asistat batuti de ploaie la slujba de pomenire a oamenilor legii trecuti in nefiinta. Seful IPJ, colonelul Constantin Scurtu a declarat: "Poate si ploaia este un semn al divinitatii, demonstrind ca multi dintre politisti au murit pe nedrept". CAMELIA CSIKI PETER DOMOKOS Hoti de cai Trei hoti de cai au fost arestati ieri, dupa ce, in cursul zilei de joi seara, au fost prinsi transportind intr-o remorca trei cai furati de pe o pasune. Dupa ce au fost depistati, Costin Cocos, Marcle Bucse si Ioan Jiga au recunoscut ca au furat caii cu intentia de a-i vinde unor italieni pentru a fi dusi la abator. MIHAI SOICA Final de bac fara probleme Din cei 4.923 de liceeni prezenti in Timis la aceasta sesiune a bacalaureatului, in afara de doi, toti au finalizat examenul. Cei doi au fost eliminati de la probele de romana oral, respectiv scris, pentru ca au fost prinsi copiind. Rezultatele obtinute de liceenii timiseni la probele orale au fost excelente (cu note de 9 si 10) pentru jumatate dintre ei. Prezenta la bacalaureat in judetul Timis a fost de 99,08%. GEORGETA PETROVICI 6.880 de oameni din Alba nu au buletine de identitate In primul semestru al anului 2001, la nvelul judetului Alba existau 6.880 de identitate expirate. 959 de tineri restantieri din anii anteriori si 657 de tineri din acest an, care au implinit 14 ani, nu si-au facut carti de identitate. Cei mai multi contraventi provin din Alba-Iulia 1845, Blaj-1742 si Sebes - 1265. Seful Serviciului de Evidenta Informativa a Persoanei Alba, lt. col. Gheorghe Horja, a precizat ca esteultimul an in care mai pot fi preschimbate vechile buletine de identitate.Noua carte de identitate costa 38.500 de lei, la care se adauga timbrul fiscal, incuantum de 1100 lei. De mentionat faptul ca in anul 1988, un singur restantier din anul anterior nu avea buletin de identitate preschimbat. LUCIAN DOBRATER Primaria da infochioscuri la toata Timisoara Edilii Timisoarei au in vedere dotarea municipiului cu inca cinci infochioscuri. Unul dintre acestea va fi amplasat la aeroport, iar celelalte la prefectura, Camera de Comert, sediul CEC si in zona Pietei Traian. Infochioscurile, care functioneaza prin sistemul "touch screen" (afiseaza informatiile apelate prin apasare cu degetul pe monitor), vor da Timisoarei un aer mai vestic. Totodata, timisorenii se vor putea informa online fata de activitatile derulate de primarie prin intermediul paginii web a institutiei. Vor exista chiar si doua filme, de circa 15 minute fiecare, ce vor prezenta atractiile orasului, respectiv realizarile si activitatea primarului Gheorghe Ciuhandu. GEORGETA PETROVICI Cutremur in IPJ Alba Adjunctii sefului IPJ Alba si alti doi ofiteri cu functii au fost retrogradati in urma anchetei desfasurate de Corpul de Control al IGP in cazul Bregariu. Col. Ioan Nicolae Cabulea si colonelul Ioan Boca (adjuncti), seful Serviciului Ordine Publica din IPJ, Vasile Vasiu, si capitanul Tiberiu Low, adjunct al sefului Politiei Cugir, au fost sanctionati pentru ca s-a considerat ca poarta o parte din responsabilitate pentru crima comisa de cei doi subofiteri din Cugir. De asemenea, seful IPJ Alba, colonelul Marin Aron, a fost atentionat. In seara de 27 iunie, plutonierii Daniel Strat, (32 de ani) si Ovidiu Cimpeanu, 31 de ani, l-au luat pe Ioan Bregariu dintr-un bar si l-au omorit in bataie la sediul politiei, in urma unei plingeri facute de un patron local. LUCIAN DOBRATER Cele mai frumoase 100 de poezii ale limbii romane Radu Stanca (1920-1962) Corydon Sint cel mai frumos din orasul acesta, Pe strazile pline cind ies n-am pereche, Atit de gratios port inelu-n ureche, Si-atit de-nflorite cravata si vesta. Sint cel mai frumos din orasul acesta. Nascut din incestul luminii cu-amurgul, Privirile mele dezmiarda genunea, De mine vorbeste-n oras toata lumea, De mine se teme in taina tot burgul. Sint printul penumbrelor, eu sint amurgulÉ Nu-i chip sa ma scap de priviri patimase, Prin parul meu vinat, subtiri, trec ca ata, Si toti ma intreaba: sint moartea, sint viata? De ce am ciorapi verzi, pentru ce fes de pase? Si nu-i chip sa scap nici pe strazi marginaseÉ Panglici, cordelute, nimicuri m-acopar, Cind calc, parca trec pe pamint de pe-un soclu. Un ochi (pe cel roz) il ascund sub monoclu, Si-ntregul picior cind pasesc il descopar, Dar iute-l acopar, ca iar sa-l descoparÉ Cellalt ochi (cel galben) il las sa s-amuze Privind cum se tin toti ca scaiul de mine. Ha! Ha! Dac-ati sti cit va sade de bine, Sarind, topaind dupa negrele-mi buze. Cellalt ochi s-amuza si-l las sa s-amuze. C-un tainic creion imi sporesc frumusetea, Fac baie in cidru de trei ori pe noapte, Si-n loc de scuipat am ceva ca un lapte, Pantofi cu bareta mi-ajuta zveltetea, Si-un drog scos din singe de scroafa nobletea. Toti dintii din gura pudrati mi-s cu aur, Mijlocul mi-e supt in corset sub camase, Fumez numai pipe de opiu uriase, Pe bratul meu drept, tatuat-am un taur, Si fruntea mi-e-ncinsa cu frunze de laur. Prin lungile, tainice, unghii vopsite Umbrela cu cap de pisica rinjeste, Si nu stiu de ce, cind plimbarea-mi prieste, Cind sint multumit c-am stirnit noi ispite, Din mine ies limbi si napirci otravite. Din mine cresc crengi ca pe pomi, matasoase, Si insasi natura atotstiutoare, Ea insasi nu stie ce sint: om sau floare? Sau numai un turn ratacit intre case, Un turn de pe care cad pietre pretioase. Sint cel mai frumos din orasul acesta, Pe strazile pline cind ies n-am pereche, Atit de gratios port inelu-n ureche, Si-atit de-nflorite cravata si vesta. Sint cel mai frumos din orasul acesta. Traficul de frontiera a scazut drastic odata cu introducerea pasapoartelor Jale in Basarabia, liniste in Moldova Initial, basarabenii au crezut ca e o gluma Imediat dupa introducerea pasapoartelor, cetatenii basarabeni au crezut ca masura este o gluma si ca nu se va pune in aplicare. "Duminica, vreo sapte cetateni au urcat in tren numai cu buletinul, crezind ca nu vom aplica dispozitiile guvernamentale. Au fost intorsi din drum. Traficul a scazut foarte mult. Daca inainte soseau la Iasi, cu cele doua trenuri din Republica Moldova, aproximativ 600 de persoane, in prezent vin maximum 100. Nu a scazut insa numarul celor care incearca sa faca contrabanda. In rest, acum este mai multa liniste", a declarat Mihai Arcana, directorul Vamii Nicolina - Iasi. La ora documentarii noastre, in jurul garii erau numai citiva cetateni din Ungheni, oras aflat la numai 20 de kilometri de Romania. Majoritatea erau tristi pentru ca nu mai este rentabil sa vinzi in tara noastra din cauza taxelor si a birocratiei care a generat masura introducerii pasapoartelor. Pasaportul ar trebui schimbat o data pe luna Pentru a obtine pasaportul intr-o luna, un cetatean al Republicii Moldova trebuie sa plateasca o taxa de 200 de lei moldovenesti. Pentru regim de urgenta, tariful este de 500 de lei moldovenesti, adica in jur de un milion de lei romanesti. "La fiecare drum, ne pune cite patru vize pe pasaport. Pe o pagina incap sase, asa ca in mai putin de o luna pasaportul nu mai poate fi folosit. Ar insemna sa dau tot ce cistig pe pasaportul nou. Nu va mai spun ca la politie sint cozi interminabile. Toti s-au bulucit acum sa-si faca pasapoarte", a precizat Leonid Irimiciuc, profesor din Balti. Autoritatile romane rasufla usurate citeva zile pina cind sint gata primele pasapoarte, dupa care se asteapta la o adevarata navala. "Nu cred ca va mai dura mult timp aceasta liniste. Avem acum timp sa controlam fiecare masina, fiecare persoana. Se poate spune ca traim in paradisul vamesilor. Dar nu va mai dura mult timp acest respiro. Din cite stiu, foarte multi basarabeni au solicitat acum pasapoarte, si, cind acestea vor fi gata, ne vom confrunta cu o avalansa de nedescris", a declarat Eugen Butur, directorul Directiei Regionale Vamale Moldova. Prin Piata rusilor bate vintul Putini precupeti au mai venit in aceasta saptamina sa isi vinda marfa la Galati. Desi pina saptamina trecuta piata era plina-ochi de comercianti din Moldova, acum Piata rusilor, cum i se spune, este goala. Moldovenii vindeau, pina zilele trecute, orice fel de marfa: de la cartofi, rosii, morcovi, pina la zahar, ulei, otet, muraturi, vin varsat, tuica si chiar haine, toate produsele fiind mult mai ieftine decit cele ale comerciantilor locali. Pentru ca noile reglementari sa nu afecteze micul negot din zona de granita, oficialii de rang inalt din Moldova si Romania s-au intilnit la Prefectura Galati. Reprezentantii celor doua state au incercat sa gaseasca solutii concrete pentru a-i ajuta pe moldoveni sa ajunga in Romania. Marcel Dinu, ambasador, secretar de stat la Oficiul Guvernului pentru relatii cu Republica Moldova, a declarat ca introducerea pasaportului la granita de est a tarii este in spiritul cerintelor Uniunii Europene. Emil Ciobu, ambasadorul Republicii Moldova in Romania, a declarat ca masura ar putea avea efectele scontate pe termen lung. In acest timp, prin Piata rusilor bate vintul. Galatenii nu au incotro si isi fac cumparaturile de la tarabele comerciantilor locali, spre bucuria acestora din urma. Afacerile merg prost si pentru cei care aveau dubite pe traseul Galati-Giurgiulesti sau Cahul, pentru ca, daca moldovenii nu mai vin la Galati, nici soferii mijloacelor de transport particulare nu mai au clienti. ALINA COMSA-DURBACA CATALIN DUMITRESCU Drama intr-o colonie muncitoreasca de pe Valea Sebesului Muncitorul Petrica are un fiu cu propria sa fiica Nascut cu trei saptamini in urma, baiatul a fost abandonat intr-un spital din Deva O drama inimaginabila i-a ingrozit pe cei 300 de locuitori ai coloniei muncitoresti ACH din comuna Sasciori, de pe Valea Sebesului, judetul Alba. Un individ cu pretentii de tata a intretinut relatii sexuale de aproape sase ani cu propria-i fiica, acum in virsta de 18 ani. A rezultat un copil nevinovat, pe care Mariana Chiriac l-a adus pe lume in 13 iunie a.c., la Spitalul Judetean din Deva. Nou-nascutul a fost abandonat in spitalul hunedorean, iar relatia a iesit la lumina abia miercuri seara, cind mama si-a surprins sotul in timpul unei partide de sex cu fiica lor. Tatal Marianei, care este in acelasi timp bunicul micutului, a fost arestat joi de procurorii Parchetului de pe linga Judecatoria Sebes, pe o perioada de 30 de zile, pentru incest si viol in forma agravanta. Novac Petrica Chiriac, in virsta de 41 de ani, va sta dupa gratii cel putin zece ani. Viol la 12 ani cu cutitul la git Nusa si Novac Chiriac au impreuna cinci copii. Nascut in comuna Sascut-Bacau si domiciliat in Bahna-Neamt, Novac Petrica Chiriac avea resedinta in colonia ACH din Sasciori, apartinind SC Hidroconstructia SA Sebes. Barbatul era angajat la societatea respectiva muncitor necalificat la un santier de pe Valea Sebesului. Cosmarul a inceput prin vara anului 1996, cind, sub amenintarea unui cutit, Mariana a fost violata prima data de tatal ei. De atunci, fata a fost violata periodic, cam de doua ori pe saptamina, de obicei cind nu era nimeni acasa. De frica, Mariana nu a spus nimanui nimic, nici macar mamei sale. "Prima data m-a violat aici, in camera. Nu era nimeni acasa. Mi-a pus un cutit la git si mi-a spus ca ma omoara daca spun cuiva. M-a fortat sa ma dezbrac, m-a batut. M-a durut foarte tare. N-am putut sa fac nimic, ca ma batea daca vedea orice semn. A trebuit sa abandonez si copilul. Am vrut sa-l tin", spune, cu voce stinsa, Mariana. La nastere, cu taxiul Familia Chiriac locuieste in conditii de saracie lucie, intr-un apartament cu doua camere din colonia muncitoreasca. Mama fetitei, Nusa, si-a dat seama ca fata e insarcinata abia cind aceasta se apropia de sorocul nasterii. Mariana a tainuit insa in continuare identitatea tatalui copilului. La noua luni, Novac a urcat fata intr-un taxi si a dus-o la Spitalul Judetean din Deva. Aici, Mariana a nascut un baietel, caruia i-a pus numele Andrei, dar in seara zilei respective a fugit din spital, lasind copilul in voia sortii. Totul se parea ca va reveni la normal, atit tatal, cit si fiica incercind sa ingroape drama. Si, daca in seara de 4 iulie a.c. mama nu i-ar fi surprins facind sex intr-o camera alaturata, probabil ca incestul ar fi continuat mult si bine. Nusa Chiriac a povestit imediat politistilor din Sasciori ce s-a intimplat. A doua zi, dupa o actiune rapida, seful Postului de politie din localitate, plt. major Gheorghe Bisca, adjunctul sau, plt. Marin Onetiu, si sg. maj. Mihai Kromek l-au ridicat pe infractor de la lucru si l-au prezentat Parchetului din Sebes, procurorii arestindu-l imediat. "Amindoi sint vinovati" In colonie, toata lumea e in strada si analizeaza cele intimplate. Fosta ei diriginta isi aduce aminte ca Mariana era o fata retrasa si tacuta, care statea cuminte in ultima banca. Vecinii spun ca de cind avea 12 ani si a fost prima data violata de tatal sau, fata a fost tinuta mai mult in casa. Ea nu a putut sa se bucure alaturi de ceilalti colegi de generatie de distractiile specifice virstei, tatal incestuos interzicindu-i sa iasa cu alti tineri. Psihopatul egoist o tinea pe Marina incuiata doar pentru a-si satisface pornirile sale animalice. Oamenii din colonie sint suparati acum ca cei doi le-au facut zona de rusine. "Nu se poate asa ceva. Nimeni nu a facut asemenea grozavie de 20 de ani, de cind stam aici. Sint vinovati amindoi si el, dar si ea. Cum a stat sase ani sa fie violata si nu a spus la nimeni?", se intreaba revolat Nicolae Marginean. Culmea e faptul ca fratii mai mici ai Marianei (ea fiind cel mai mare copil al familiei) au stiut ce face tatal lor, insa de frica si-au tinut gura. Copilul va fi adus luni in Alba si va fi internat in Leaganul de copii din Alba Iulia, cel putin pentru urmatoarea perioada. LUCIAN DOBRATER [31][pl.dll?rid=expresro] 