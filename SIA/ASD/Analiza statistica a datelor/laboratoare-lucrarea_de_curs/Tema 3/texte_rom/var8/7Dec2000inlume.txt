 Romania va sustine la Nisa varianta "Europei unite a natiunilor" Delegatia romana care va participa azi la reuniunea la nivel inalt a Uniunii Europene de la Nisa, din cadrul lucrarilor summit-ului UE, desfasurat in perioada 7-9 decembrie, va fi condusa de presedintele Emil Constantinescu. Din partea Ministerului Afacerilor Externe urmeaza sa participe o delegatie in fruntea careia se va afla Aurel Ciobanu-Dordea, negociatorul-sef pentru aderarea Romaniei la Uniunea Europeana, se arata intr-un comunicat transmis miercuri de Oficiul purtatorului de cuvant al MAE. La Nisa, Romania va sustine mentinerea posibilitatii ca fiecare stat membru al UE sa aiba dreptul la cite un comisar in Colegiul Comisiei Europene, introducerea dublei majoritati in contextul ponderii votului in Consiliul de ministri, precum si extinderea ariei de aplicare a votului cu majoritate calificata. In ceea ce priveste viitorul Uniunii Europene extinse, Romania considera ca sintagma "Europa unita a natiunilor" si nu "Statele Unite ale Europei" reflecta cel mai bine propriile asteptari si interese in acest domeniu. Conferinta Europeana, care isi va desfasura lucrarile astazi la Nisa, s-a dorit inca de la infiintare un instrument al procesului de extindere a Uniunii Europene, constituindu-se intr-un for de dialog intre statele membre, statele candidate la aderare si potentialii candidati. Conferinta ofera posibilitatea unor discutii informale la cel mai inalt nivel, precum si, un cadru corespunzator pentru dezvoltarea in comun a unor activitati de interes reciproc.(A.R.) Stare de asediu pe Riviera Franceza Presedintia franceza pare hotarita sa estompeze criticile auzite in ultima vreme, care lasau sa se inteleaga ba ca Parisul s-ar fi ocupat in aceste luni mai mult de problemele lui interne, ba ca intilnirea la virf de la Nisa este, de la bun inceput, harazita esecului, din aceeasi pricina. In briefing-ul de presa de la Palatul Elysee, purtatoarea de cuvint a presedintelui Chirac sublinia din nou ideea ca negocierile sint cruciale, ca ele ar putea sa se prelungeasca pina duminica si ca Franta nu se lasa pina nu obtine rezultate concrete pe intreaga tematica afisata. Iata de se s-a facut apel la mijloace impresionante. Centrul de presa este unul dintre cele mai bine organizate vreodata, logistica e fara fisura, primirea este fara repros. Insa cochetul oras mediteranean, peste ai carui palmieri ploua cu galeata, pare, in acelasi timp, si un oras aflat in stare de asediu. Pretutindeni te intimpina bariere de politie, posturi de control si devieri de circulatie, menite mai cu seama sa incadreze galagioasa manifestatie multisindicala care s-a desfasurat inca din prima zi pe strazile Nisei pentru a denunta insuficienta masurilor sociale in sinul Uniunii sau impardonabila raliere a aceleiasi Uniuni Europene la procesul mondializarii - alt cal de bataie care urmeaza sa aduca la Nisa circa 60.000 de manifestanti din lumea intreaga, dupa metoda deja verificata la Seattle. Deci intilnirea la virf de la Palatul Acropolis e dublata de o serie de manifestatii, tot la virf, daca ne gindim ca sindicatele sau organizatiile nonguvernamentale ajung treptat sa se organizeze in structuri de tipul mondializarii economice pe care tocmai o denunta. Probabil ca si in acest sens intilnirea europeana de la Nisa va deveni o data de referinta, mai cu seama daca ii reuseste si reforma institutiilor europene, astfel ca viitorul mamut european sa intre efectiv primenit in noul mileniu in care Uniunea Europeana ar putea sa cuprinda nu mai putin de 27 de membri. DANIEL ROUX Dupa cum demonstreaza statisticile European Training Foundation, Campionii Europei la abandon scolar: romanii Statisticile intocmite de European Training Foundation arata ca, in medie, in fiecare an, in tarile central si est-europene, cinci la suta din tineri de 14-15 ani abandoneaza scoala. Rata abandonului scolar este si mai mare in Romania, unde se situeaza la nivelul de 24 la suta, in Bulgaria, unde este de 15 procente si Ungaria cu 7 la suta. De remarcat este ca cei mai multi din copiii care abandoneaza scoala sint baieti. Referitor la Romania, este mentionat faptul ca 17 la suta dintre tinerii care incep cursurile unei scoli profesionale sau ale unui liceu nu le absolva, iar 2-3 la suta dintre copiii de virsta scolara nici nu incep scoala. Costurile scolarizarii si finantarea insuficienta, principalele cauze ale abandonului scolar Un motiv general al ratei mari a abandonului scolar in tarile central si est-europene este acela al finantarii insuficiente a sistemelor de invatamint din aceste state. Totodata, abandonul scolar in rindul tinerilor cu virste cuprinse intre 17 si 19 ani, adica inainte de finalizarea studiilor, liceale sau profesionale, este foarte mare. O cauza importanta a acestui fapt o reprezinta imposibilitatea suportarii de catre familii a costurilor scolarizarii copiilor. In ceea ce priveste bugetul alocat educatiei, pina in anul 2000, Romania s-a situat pe penultimul loc, cu un procent de 3,67 la suta, inaintea Bulgariei care a alocat acestui domeniu 2,9 procente din PIB. Est-europenii nu sint atrasi de programele educationale Analistii de la European Training Foundation considera ca tarile central si est-europene ar trebui sa-si diversifice oferta in materie de educatie pentru a-i atrage pe tineri. In plus, populatia, indiferent de virsta, ar trebui sa fie mult mai informata asupra cursurilor de formare profesionala, iar statul ar trebui sa asigure accesul tuturor cetatenilor, fara discriminare, la aceste cursuri. De asemenea, studiul releva in plus faptul ca participarea populatiei la programele educationale este mult mai redusa in tarile central si est-europene fata de statele membre ale UE. Somajul loveste cu precadere tinerii, femeile si persoanele in pragul pensionarii Acelasi studiu arata ca in aceeasi regiune a Europei somajul afecteaza intr-o masura mult mai mare tinerii, persoanele care se apropie de virsta pensionarii, precum si femeile. In statele central si est-europene rata somajului este cuprinsa intre 4,3 si 15 la suta, fata de media din tarile membre ale UE, unde aceasta se situeaza la 11 la suta. Una din categoriile cele mai afectate de somaj este aceea a tinerilor de pina in 25 de ani, care reprezinta intre 6,7 si 36 la suta din totalul somerilor, fata de 21 la suta cit este ponderea acestora in tarile membre ale UE. Principalele motive care au generat situatia existenta pentru aceste categorii afectate de somaj sint prelungirea perioadelor de studiu pina la virsta de 24-25 de ani, acordarea unui salariu mai mic femeilor decit barbatilor pentru aceeasi munca depusa si incurajarea pensionarii timpurii. ALEXANDRA RARES Test international cu dezamagire la final: Elevii romani, printre cei mai slabi din lume Elevii romani de clasa a opta au obtinut la matematica rezultate sub media internationala, calculata in cadrul celui de-al treilea test international la matematica si stiinte (TIMSS-R), se arata intr-un raport dat publicitatii marti de catre Departamentul american al Educatiei. Media internationala a fost calculata pe baza rezultatelor la testele de evaluare date in 38 de tari si are valoarea de 487 de puncte. Elevii romani au obtinut doar 472 de puncte, mult sub cei din Bulgaria (518) sau Rusia (529), care i-au depasit si pe cei din Statele Unite (515). Setul de teste TIMSS-R a fost dat atit la finele perioadei de invatamint secundar (categorie de virsta 12 - 14 ani), cit si a celei de invatamint primar, cu care ocazie s-a observat ca elevii mai mari obtin rezultate mai slabe decit cei mici. Cel mai bine pregatiti se pare ca au fost elevii singaporezi, care au "marcat" 604 puncte, fiind urmati de sud-coreeni (587), taiwanezi (585), de cei din Hong Kong (582) si Japonia (579). Cele mai proaste rezultate apartin sud-africanilor (243), marocanilor (323) si filipinezilor (340). CONSTANTIN VLAD Torturi asiatice in "casa groazei" Trei barbati, acuzati ca au torturat o femeie din Hong Kong, mama a trei copii - taindu-i bucati din trup, dupa care i-au retezat capul, pe care l-au fiert si apoi l-au "montat" pe corpul unei papusi foarte populare, numita "Hello Kitty" -, au fost condamnati ieri la inchisoare pe viata, transmite Reuters. Chan Man-lok, Leung Shing-cho, 27 de ani, si Leung Wai-lun, 21 de ani, membri ai unei "triade" (organizatie mafiota chineza), au rapit-o pe Fan Man-yee, de 23 de ani, pe care au torturat-o timp de o luna intr-un apartament in care o tineau inchisa. Cei trei au precizat ca nu doreau sa o ucida, ci sa o foloseasca drept "moneda de schimb" pentru a recupera o datorie de 20.000 dolari HK (2.560 USD). Nu se stie inca in ce moment a murit femeia, insa organele sale interne, craniul si citiva dinti au fost gasite de politie in frigiderul din locuinta. Dupa ce prizau droguri, barbatii se "amuzau" turnindu-i plastic topit pe picioare sau o bateau cu tevi de otel, turnindu-i apoi sos condimentat (chili) pe rani. Cei trei obisnuiau sa o spinzure de miini pe femeie cu cabluri electrice, dupa care o dadeau jos si ii urinau in gura, iar o data au obligat-o chiar sa inghita excremente. Cind se plictiseau de astfel de lucruri, se duceau intr-o alta camera, unde petreceau ore in sir cu jocurile video. Dupa ce victima a murit din pricina torturilor, au dus-o in baie, unde au taiat-o bucati cu un ferastrau, dupa care, de teama sa nu fie descoperiti, au fiert carnea si au aruncat-o alaturi de gunoiul menajer. Potrivit celor declarate la proces, barbatii tocmai isi pregateau mincarea in momentul in care s-au hotarit sa fiarba si capul, pe un ochi alaturat al aragazului, asa ca au folosit aceleasi bete pentru a amesteca atit in oala cu taitei, cit si in cea in care fierbea capul. (B.B.) Presedintele SUA poate fi ales dupa metoda "cap sau pajura" Dupa exact o luna de confuzie si haos, drama electorala din Statele Unite pare sa se apropie de final, desi, obisnuiti cu loviturile de teatru care sa amine deznodamintul, americanii se lasa cu greu convinsi ca totul s-ar putea sfirsi, in cele din urma. "In sfirsit, cred ca lucrurile se apropie de final", a declarat ieri Jeffrey Berry, expert politolog in cadrul Universitatii Tufts, din Washington. "Singura intrebare care mi-a mai ramas", a adaugat acesta, "este care va fi strategia lui Gore de a iesi din scena". Desi Gore se arata inca optimist, Curtea Suprema din Statul Forida, instanta in care s-a mutat in cele din urma batalia judiciara intre cei doi candidati la presedintia Statelor Unite, ar putea fi "ultimul arbitru" al acestui complicat conflict, un verdict favorabil candidatului republican George Bush Jr fiind cel mai probabil. In timp ce in statul Florida se dau ultimele "batalii judiciare" pentru ocuparea functiei de presedinte al Statelor Unite, americanii din Minnesota dau dovada de un ascutit spirit critic si simt al umorului: autoritatile locale din Minneapolis au hotarit sa emita o "moneda comemorativa", care poate fi folosita si pentru binecunoscutul joc "cap sau pajura", deoarece pe una dintre fete este imprimat chipul candidatului republican, iar pe revers, figura rivalului sau democrat. "Moneda Bush-Gore" a fost confectionata din argint si se doreste un omagiu presedintelui, oricare ar fi acela, care va depune juramintul la data de 20 ianuarie. Moneda se gaseste pe piata la pretul de 29.95 de dolari. Cu nimic mai prejos, japonezii si-au exprimat pozitia fata de alegerile din SUA, inventind un ingenios joc de "Softball" politic, pe fetele celor doua palete fiind imprimate chipurile celor doi candidati americani (foto dreapta). Invitatii in alb pentru ceremonia de investitura Confuzia in legatura cu noul presedinte ales incurca serios pregatirile pentru ceremonia de investitura, care urmeaza sa aiba, totusi, loc la data obisnuita, respectiv 20 ianuarie. Desi sansele lui Gore de a ajunge la Casa Alba s-au diminuat considerabil, americanii ramin echidistanti, asteptind rezultatele finale. Organizatorii ceremoniei de investitura au tiparit deja 55.000 de invitatii pentru important eveniment, insa invitatiile au ramas "in alb", numele celui care va depune juramintul urmind sa fie completat ulterior, dupa clarificarea situatiei. "Stim deja numele celor care vor participa la festivitate. Singurul lucru pe care nu-l stim inca este numele viitorului presedinte", a declarat, cu ironie, unul dintre organizatori. Bush a primit raportul CIA Gorge W Bush a primit miercuri dimineata, la Austin (capitala statului Texas) pentru prima oara, informarea saptaminala a CIA la care au acces doar responsabilii executivului american. Bush a salutat "bunavointa administratiei Clinton de a trimite la Austin emisari ai serviciului de securitate", demers care va asigura o tranzitie usoara in ceea ce priveste principalele probleme de securitate cu care se confrunta Statele Unite. DIANA EVANTIA BARCA Flash Sutienul cu rubine Supermodelul Gisele a prezentat ieri ultima creatie a celebrei case de lenjerie intima "Victoria's Secret", un superb set de lenjerie si accesorii, in valoare totala de 15 milioane de dolari, care curpinde si un minunat sutien rosu garnisit cu aur si diamante, transmite Reuters. Pe cupele sutienului, din satin rosu, au fost brodate sute de rubine thailandeze, totalizind nu mai putin de 300 de carate, se imbina intr-un V minuscul, batut in diamante. Acest set-fantezie cuprinde si accesorii sexi si rafinate, printre care mai multe bijuterii de lipit pe corp si un snur din aur pentru git sau talie, pe care au fost montate 76 diamante de doua carate fiecare. Setul de acesorii a fost estimat, potrivit companiei producatoare, la o valoare totala de 3,7 milioane de dolari. (D.B.) Comunistul Voronin, la doua voturi de presedintia Moldovei Parlamentul moldovean nu a reusit nici la a doua tentativa sa aleaga un nou sef al statului, nici unul dintre candidati nereusind sa intruneasca numarul de voturi necesar, relateaza AFP. Candidatul comunist, Vladimir Voronin, a obtinut 59 de voturi din cele 61 care i-ar fi fost necesare pentru a cistiga, in timp de contracandidatul sau, Pavel Barbalat a obtinut 35. Cinci buletine de vot au fost declarate nule si doi deputati nu au votat. Parlamentul a esuat deja luni in tentativa de a alege un presedinte, iar scrutinul de vineri a fost anulat pentru ca a fost incalcata procedura de votare. (C.M.) Imigrantii au bagat-o pe Mineca! Masurile drastice luate de britanici pentru combaterea imigratiei clandestine in aceasta tara dau rezultate, in ultimele zile autoritatile locale oprind mai multe grupuri de imigranti care incercau sa patrunda ilegal pe teritoriul Angliei, transmite Reuters. Reprezentantii uneia dintre cele mai importante companii locale de transport naval, P&O Stena Line, au descoperit ieri, la Calais, un grup de 22 de imigranti care incercau sa ajunga din Franta in Marea Britanie. Imigrantii, printre care si 10 irakieni, au fost descoperiti intr-un camion inregistrat in Franta, condus de un sofer englez. La putin timp dupa descoperirea acestui grup, alti trei imigranti au fost gasiti intr-un vehicul italian si "nca 12, in doua camioane. Autoritatile britanice nu au reusit sa stabileasca deocamdata nationalitatea tuturor persoanelor retinute, insa au precizat ca imigrantii au fost interogati de polita franceza. Traficul in Eurotunel a fost intrerupt pentru putin timp ieri dimineata, dupa ce mai multi imigranti ilegali au fost descoperiti ascunsi intr-un tren de marfa ce urma sa plece spre Marea Britanie. (D.B.) American condamnat la 20 de ani inchisoare pentru spionaj in Rusia Un tribunal din Moscova l-a gasit pe cetateanul american Edmund Pope vinovat de conducerea unor actiuni de spionaj si l-a condamnat la 20 de ani de inchisoare, relateaza Reuters. Edmund Pope, un om de afaceri in virsta de 54 de ani si fost ofiter al marinei americane, a negat acuzatiile potrivit carora ar fi incercat sa obtina informatii secrete despre o torpila de productie ruseasca. Cazul Edmund Pope, a provocat in ultimele saptamini, o racire accentuata a relatiilor dintre Rusia si Statele Unite. Sotia lui Edmund Pope, care se teme pentru viata sotului ei deoarece acesta sufera de o forma rara de cancer, a asistat la proces. Ea a declarat ca va pleda in fata presedintelui Vladimir Putin, fost agent al KGB, pentru iertarea lui Pope in cazul in care va fi gasit vinovat. Edmund Pope are la dispozitie sapte zile pentru a face apel impotriva sentintei. (L.C.) Monarhia britanica, chemata in justitie Cotidianul britanic "The Guardian" a anuntat ieri ca va lansa o provocare juridica monarhiei britanice, dorind sa demonstreze, pe baza noii legislatii europene in materie de drepturile omului, ca venerabila institutie britanica este acum ilegala, transmite AFP. Potrivit sursei citate, jurnalul s-a asociat cu avocatul Geoffrey Robertson, declansind o operatiune care ar putea avea consecinte grave pentru viitorul familiei regale din Anglia. Printre legile contestate se numara si cea care stipuleaza ca persoanele care nu sint de religie protestanta si copiii nelegitimi nu pot avea acces la tron. De asemenea, este criticata si legea ce prevede ca orice persoana care cere rasturnarea monarhiei poate fi expulzata din tara. "Speram ca, gratie unui consens democratic, vom putea deveni, in cele din urma, republica!", se arata in editorialul prestigiosului jurnal britanic. "Sa lasam regina sa ramina pe tron pina la sfirsitul vietii. In acest timp insa, trebuie sa avem o dezbatere matura" cu privire la oportunitatea schimbarii formei de guvernamint. (D.B.) Veste antiglont pentru ciinii politisti Politia din Los Angeles intentioneaza sa echipeze ciinii cu veste speciale antiglont, astfel incit destoinicii lor colegi patrupezi sa poata participa, in conditii de maxima securitate, la misiuni foarte riscante, transmite AFP. Elevii de la Scoala Elementara Calthrope, Santa Monica, au prezentat ieri, in cadrul unei ceremonii organizate in sala de festivitati a institutiei, doua modele de vesta antiglont pentru ciinii politisti. Entuziasmati de acest proiect, elevii intentioneaza sa prepare si sa vinda prajiturele pentru a aduna banii necesari confectionarii echipamentelor speciale. Aceasta initiativa este, potrivit reprezentantilor politiei din Santa Monica, extraordinara deoarece pina acum ciinii nu erau luati niciodata in misiuni in care ar fi putut fi impuscati sau raniti. (D.B.) "Noaptea" are cancer la sin Femeia care este figura centrala a compozitiei alegorice "Noaptea", ce strajuieste unul dintre mormintele celebrei familii de nobili italieni Medici - Capela Medici, din Florenta -, sculptura atribuita marelui artist renascentist Michelangelo Buonarroti, ar suferi de... cancer mamar. "Diagnosticul" a fost pus de medicul James Stark, un specialist oncolog din Statele Unite. "Cum fac aceasta meserie de-o viata, mi-a fost suficient s-o privesc si sa-mi spun - e cancer la sin!", a declarat Stark, profesor de medicina asociat la Eastern Virginia Medical School. Sculptura "cancerosa" este parte a unei opere incepute de Michelangelo in 1521 si care a fost terminata in 1527. (C.V.) 