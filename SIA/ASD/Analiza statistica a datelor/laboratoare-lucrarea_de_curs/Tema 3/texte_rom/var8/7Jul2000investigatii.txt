 Presedintele BPR, Emil Ioan Botea, pus sub urmarire penala Politistii au dispus inceperea urmaririi penale impotriva presedintelui Bancii Populare Romane (BPR), Emil Ioan Botea, acuzat de abuz in serviciu, a declarat col. Dumitru Strava, seful Directiei de Combatere a Criminalitatii Economico-Financiare din IGP. Verificarile la Banca Populara Romana au scos la iveala o serie de ilegalitati comise atit de presedintele BPR, cit si de un membru din Consiliul de Administratie. Potrivit anchetatorilor, din 20.02.1997 si pina la inceputul acestui an, presedintele BPR a avut la banca respectiva un debit de 8 miliarde lei, pentru care nu a incheiat documente legale (contracte, garantii etc.). Emil Botea a beneficiat de o linie de credit de 8 miliarde de lei, din 20 februarie 1997 si pina in 2000. Intre timp, Botea a cumparat un pachet important de actiuni la SC "Gastro Serv" SRL din Brasov, devenind astfel actionar majoritar. Politistii au mai stabilit ca Emil Botea a realizat, de-a lungul timpului, incasari mari de la BPR. Presedintele a inchiriat BPR propria casa, care nu a fost folosita niciodata ca sediu al bancii sau locuinta de serviciu. Mai mult, perioada de inchiriere era pina la 8 iunie a.c., plata fiind facuta in avans, totalizind nici mai mult, nici mai putin de 117.000 de dolari. Politia a descoperit si alte afaceri dubioase orchestrate de Botea. ALINA GRIGORE Destinatia a miliarde de dolari, strinsi prin operatiuni de comert exterior pe vremea lui Ceausescu, nu a fost complet clarificata Deschideti dosarul "Dunarea"! Cea mai importanta firma de comert exterior a Romaniei a fost ICE "Dunarea", o unitate militara cunoscuta si sub indecativul UM 0107. In 1989, din cei 137 de angajati, 115 erau ofiteri "plini". Un document senzational probeaza, indirect, implicarea firmei Crescent a lui Dan Voiculescu, alaturi de "Dunarea" in tranzactii cu armament. Pina in decembrie 1989, "Dunarea" a adus Romaniei citeva miliarde de dolari. Dupa 1990, Crescent, mergind pe cai batatorite, l-a facut si pe Dan Voiculescu miliardar. "Fractura de regim" din decembrie 1989 a surprins masinaria "Dunarii" intr-o postura fireasca: avea motoarele turate la maximum. Pentru scurta vreme, toate contractele aflate in derulare - la care "Dunarea" era parte - au fost puse sub semnul intrebarii. Intreg angrenajul sistemului romanesc de comert exterior a suferit atunci o schimbare fundamentala. Daca pina atunci totul fusese controlat cu strictete de catre DSS, incepind cu ianuarie 1990 s-a produs un fenomen inedit: majoritatea ofiterilor din Comertul Exterior romanesc s-a lansat pe cont propriu in afaceri private, preluind in folos propriu contracte si parteneri traditionali ai institutiilor pe care le servisera pina atunci. O parte dintre acesti ofiteri aveau sa fie recuperati ulterior de noul sistem, iar alta parte avea sa constituie comunitatea miliardarilor tranzitiei, capitalistii Romaniei de azi. Dan Voiculescu - un roman fericit de Iliescu O situatie deosebita este cea a fostei ICE Dunarea, crema Comertului Exterior din "Epoca de Aur". Daca ICE Romtehnica, aflata mai multi ani sub comanda generalului Victor Athanasie Stanculescu, a fost mentinuta si preluata ca atare de regimul Iliescu, Dunarea a fost "blocata" si desfiintata in prima parte a lui 1990. Motivatia oficiala a desfiintarii a fost campania "agresiva" a presei post-decembriste impotriva acestei firme. Realitatea este insa alta: desfiintarea Dunarii s-a facut pentru a da posibilitatea unor "alesi" ai regimului Iliescu de a infiinta propriile afaceri. Fiecare fragment rezultat din spargerea Dunarii a facut un miliardar, adica un roman fericit. Un astfel de roman fericit a fost si este Dan Voiculescu. Firma Crescent a lui Voiculescu, infiintata in acelasi timp cu Dunarea, avea o pozitie extrem de privilegiata in relatiile cu Dunarea. Crescent a derulat masiv operatiuni comerciale cu si prin ICE Dunarea, sau mai exact UM 0107. Relatia dintre Crescent si Dunarea, a fost deci o relatie intre Dan Voiculescu si DSS. Dupa 1989, ofiteri din Dunarea au fost preluati din mers de Dan Voiculescu pentru propasirea Crescent. Dumitru Teodoru, Mihai Lazar, Constantin Rotaru sint doar citiva dintre acesti ofiteri-comercianti trecuti in subordinea lui Voiculescu. Cina de taina de la Lido Relatiile comerciale desfasurate de Crescent Commercial & Maritime Cyprus Ltd au fost favorizate, spuneam, de apropiatii lui Nicolae Ceausescu. Avem motive serioase sa credem ca afacerile firmei controlate de Dan Voiculescu au vizat si tranzactii cu armament, lucru negat cu incapatinare de miliardar. Siguranta afirmatiilor lui Voiculescu vine de la faptul ca arhivele in care se ascund secretele tranzactiilor facute de Crescent sint in siguranta. La fel, arhiva privind afacerile ICE Dunarea. Totul a fost pus la pastrare pentru citeva decenii. Numai ca mai exista documente care au scapat de la "rechizitionare". Un astfel de document, senzational prin implicatiile sale, confirma legatura ascunsa dintre Crescent si Dunarea cu privire la tranzactiile militare. Potrivit unei Note de protocol incheiate pe 31.10 1988 si inregistrate o zi mai tirziu, pe 27 octombrie 1988 a avut loc la Restaurantul Casa Lido din Bucuresti o intilnire intre o delegatie a Ministerului Apararii din Egipt si un reprezentant al firmei Crescent. Delegatia egipteana isi incheia, astfel, vizita facuta in Romania. Participantii din partea egipteana au fost: generalul Taher El Taher, locotenent-colonelul Abdalla, atasatul militar al Egiptului la Bucuresti, Magdi, iar din partea romana, Dumitru Teodoru, director al firmei Crescent. In mod ciudat, reprezentantul Crescent este inscris la rubrica "participanti straini". Nota de protocol incheiata cu ocazia acelei intilniri, de catre un "sef serviciu" din cadrul ICE Dunarea, nu semnaleaza, aparent, nimic deosebit: "S-a participat la o masa oferita de firma Crescent la incheierea vizitei in tara noastra a delegatiei de la Ministerul Apararii din Egipt" - se spune in document. Ultima propozitie din nota (vezi facsimilul), scrisa de o alta mina decit cea care consemnase fraza citata, asigura: "Nu au rezultat probleme deosebite". In Nota se mai precizeaza ca oaspetii au oferit "3 tavi - artizanat care au fost predate la Protocol". De asemenea, mai sint consemnat sase nume de romani drept "participanti romani": Buturuga P. - sef serviciu la Auto-Dacia, Busu L. - economist la Auto-Dacia, Antonescu I. - maistru la IATSA, Ursu Ionita - sef serviciu ICE "D" (Dunarea), Nicolescu Dorin - inginer ICE "D", Calin M. - economist ICE "D". Trebuie mentionat ca Nota de protocol iese din tiparele obisnuite prin faptul ca nu consemneaza ce anume s-a discutat la intilnire. Ea a fost intocmita astfel pentru a acoperi adevarata natura a intilnirii, si anume o tranzactie de armament. Prezenta pe lista a lui Ionita (cunoscut si ca "Ionete") este un argument in favoarea acestei ipoteze. Ionita era seful serviciului ultraconfidential pentru tranzactiile cu armament din ICE Dunarea. De asemenea, este cunoscut faptul ca legaturile ICE Dunarea cu Egiptul au fost foarte strinse si au vizat, printre altele, livrari de tancuri, munitie, furnituri militare. Asta s-a intimplat mai ales datorita faptului ca Egiptul, inca de pe vremea lui Nasser, era profilat pe armament rusesc, iar Nicolae Ceausescu, dupa ruptura dintre Egipt si Moscova din timpul lui Anwar El Sadat, a devenit furnizor de piese de schimb si apoi de produse fabricate sub licenta in Romania. Directorul Constantin Gavril, inainte de a fi adus la Dunarea ('85), fusese vreme de citiva ani seful Agentiei Comerciale romane din Capitala. Legaturile ICE Dunarea cu militarii egipteni erau deci destul de vechi. Pe de alta parte, firma Crescent a lui Voiculescu avea o filiala in Egipt si nu este exclus ca tranzactiile militare dintre cele doua state sa fi fost acoperite si de Crescent. Nu se explica altfel participarea lui Dumitru Teodoru, alaturi de inaltii functionari militari din Egipt, la o "masa" protocolara cu reprezentantii Dunarea. Avind in vedere ca situatia afacerilor si tranzactiilor ICE Dunarea n-a fost clarificata pina azi, tinind cont si de suspiciunile intemeiate cu privire la natura reala a relatiilor dintre controversata Crescent (condusa de Dan Voiculescu) si fostul Departament al Securitatii Statului, solicitam autoritatilor statului roman sa redeschida dosarul "ICE Dunarea", convinsi fiind ca sume imense de bani au fost deturnate de fosti ofiteri cu acoperire de comercianti, indivizi care si-au creat in ultimii zece ani adevarate imperii financiare. Istoric Infiintata in 1982, printr-un decret al Consiliului de Stat (nr. 382/15.10.82), ICE "Dunarea" a fost o structura gigantica de comert exterior, coordonata direct de Nicolae Ceausescu si Tudor Postelnicu (ca sef al DSS), prin care s-au realizat operatiuni de comert exterior de miliarde de dolari in cei peste sapte ani de existenta. Functionind la vedere ca o firma de comert exterior, Dunarea a fost de fapt o unitate militara ai carei angajati aveau mina libera in antamarea, preluarea sau executarea oricaror contracte comerciale aducatoare de valuta pentru regimul Ceausescu. In 1989, din cei 137 de angajati, 115 erau ofiteri "plini". Ca unitate militara, "Dunarea" purta indicativul UM 0107 si facea parte din Serviciul de Informatii Externe (CIE), sau UM 0544. Comandantii acestei unitati au fost, pe rind, urmatorii: general maior Aristotel Stamatoiu, general lt. Epifanie Amohnoaie, colonel Gheorghe Badita, colonel Constantin Gavril. Cit a functionat, "Dunarea" a fost portdrapelul intreprinderilor de comert exterior si, in semn de recunoastere, i-a fost acordat, de catre fostul dictator, de mai multe ori succesiv, "Ordinul Muncii Clasa I". Pentru anul 1989, ICE "Dunarea" primise drept plan de executie sarcina de a finaliza operatiuni de comert exterior in valoare de 1 miliard de dolari, cifra care vorbeste de la sine atit despre dimensiunile implicarii DSS, cit si a serviciului sau de informatii externe (CIE) in activitatile de aducere a valutei forte in "vistieria" tarii. Lichidarea Controversata lichidare a "Dunarii" s-a produs in aprilie 1990, prin HG nr. 435. Dupa o inventariere de fatada a activitatii ICE "Dunarea", actiune care a durat aproximativ doua luni, o asa-zisa comisie de lichidare a decis ca intreprinderea fusese mai mult decit eficienta in anii de functionare. S-a constatat, printre altele, ca in perioada 1982-1989, " volumul contractelor de export derulate in nume propriu sau in colaborare, inclusiv operatiuni de barter, compensatie si contrapartida, a fost de 5,59 miliarde dolari; s-au incasat 4,36 miliarde dolari cash din exporturi (inclusiv operatiuni de barter, contrapartida, compensatie); disponibilitatile in valuta constituite au fost contabilizate numai in conturi deschise la BRCE, ICE "Dunarea" neavind conturi in banci straine (...)". De asemenea, in perioada de lichidare s-au inregistrat "incasari valutare realizate de ICE "Dunarea" in suma de 18 milioane dolari, din care 17,7 milioane cash, si plati in valoare de 2,4 milioane dolari efectuate pentru importuri; din activitatea de comert exterior desfasurata in nume propriu in aceasta perioada a rezultat suma de 1,27 milioane dolari, care a fost cedata la balanta de plati externe, iar echivalentul in lei a ajuns venit la bugetul de stat". De asemenea, printr-o adresa oficiala, BRCE a confirmat ca miliardele de dolari obtinuti de Dunarea au fost "utilizati in intregime pentru nevoile economiei nationale, in limita actelor normative". Drept urmare, colonelul Constantin Gavril - ultimul comandant al Dunarii, a inchis pravalia. Dupa lichidarea ICE "Dunarea" au aparut mai multe semnale privind neconcordante intre declaratiile si documentele oficiale referitoare la activitatea acestei institutii. Comisiile insarcinate cu descoperirea fondurilor deturnate de la bugetul de stat de regimul Ceausescu au avut in vedere si activitatea ICE "Dunarea", stabilind mai multe ciudatenii. Astfel, la doi ani de la lichidarea "Dunarii", Comisia Isarescu inca mai incerca sa priceapa cum se face ca in contul ICE "Dunarea" se gasisera, in decembrie 1989, doar 1,2 milioane dolari. O alta ciudatenie a fost scoaterea din casieria BRCE, la sfirsitul lui decembrie 1989, a sumei de 600.000 dolari "de reprezentanti ai Ministerului de Interne", bani din contul de disponibilitati valutare al ICE "Dunarea". Nici azi nu se stie cine au fost "reprezentantii" de la Interne si cum a fost posibil sa se scoata, la ordin, o asemenea suma in numerar. Nu se stie nici gradul de implicare al ICE "Dunarea" in tranzactiile de armament, alaturi sau separat de ICE Romtehnica. DAN BADEA 