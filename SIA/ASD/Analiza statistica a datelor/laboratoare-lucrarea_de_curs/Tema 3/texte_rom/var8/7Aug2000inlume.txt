 Partidul lui Vuk Draskovici si-a desemnat candidatul la presedintie Primarul Belgradului, Vojislav Mihailovici,primul adversar pentru Milosevici Miscarea Sirba de Reinnoire (SPO), principalul partid de opozitie din Serbia, si-a desemnat oficial ieri, la Belgrad, candidatul pentru alegerile prezidentiale din 24 septembrie in persoana actualului primar al capitalei iugoslave, Vojislav Mihailovici, transmite AFP. La reuniunea de la Belgrad au participat circa 330 de delegati, membri ai Comitetului director al SPO, deputati ai acestei formatiuni politice in parlamentele iugoslav, sirb si in cel al provinciei Vojvodina (nordul Serbiei), precum si presedinti ai unor comitete regionale si municipale de partid. La incheierea lucrarilor, desfasurate cu usile inchise, a fost anuntat numele candidatului SPO. In virsta de 48 de ani, Vojislav Mihailovici este cunoscut populatiei iugoslave in special pentru faptul ca este nepotul unui ilustru general sirb, Dragoslav Mihailovici, zis "Draza", impuscat in 1946, si mai putin pentru activitatea sa politica. Pentru prima data in ultimii zece ani, reuniunea nu a fost prezidata de liderul SPO, Vuk Draskovici, deoarece au existat amenintari potrivit carora atentatul esuat, din iunie, impotriva lui Draskovici, s-ar putea repeta la Belgrad. Decizia SPO de a prezenta un candidat propriu la alegerile prezidentiale reprezinta o schimbare radicala a hotaririlor luate in ultimele saptamini. Pina in urma cu o saptamina, liderul Vuk Drascovici lansa un apel tuturor formatiunilor de opozitie pentru a boicota alegerile, iar in ultimele zile, la apelul sefului diplomatiei americane Madeleine Albright, se vorbea despre promovarea unitatii in cadrul opozitiei prin desemnarea unui candidat unic la prezidentiale. Desi nu s-au purtat negocieri cu alte formatiuni, reprezentantii SPO, inclusiv Vuk Drascovici, au lansat un apel intregii opozitii in vederea sustinerii candidatului oficial desemnat, Vojislav Mihailovici. Milosevici invita diaspora sirba sa cotizeze pentru tara In paralel cu reuniunea principalului partid de opozitie, presedintele iugoslav, Slobodan Milosevici, a invitat diaspora sa-si "onoreze datoria sa fata de patrie", in intilnirea avuta cu peste 250 de reprezentanti ai comunitatilor sirbe din intreaga lume, reuniti incepind de joi, la Belgrad. "Patria nu este datoare cu nimic fata de nimeni, dar noi toti avem o datorie fata de ea. Fiecare trebuie sa-si onoreze datoria sa," a declarat Milosevici in cursul receptiei de ieri, transmisa partial de televiziunea de stat sirba. Milosevici, care va candida la un nou mandat prezidential de patru ani, a amintit cu aceasta ocazie liniile directoare ale programului electoral al partidului sau. "Libertatea si independenta tarii sint prioritatile politicii noastre", a spus Milosevici, adaugind la acestea "intarirea sistemului egalitatii cetatenilor si a republicilor (Serbia si Muntenegru) si reluarea controlului asupra provinciei Kosovo de sub autoritatea KFOR si UNMIK". El a adaugat ca "dezvoltarea institutiilor democratice" si "libertatea mijloacelor de informare" sint alte teluri urmarite de Partidul Socialist pe care il conduce. Reprezentantii diasporei iugoslave, care numara 4 milioane de persoane, potrivit datelor oficiale iugoslave, s-au angajat sa pledeze cauza natiunii in strainatate si sa contribuie financiar la reconstructia tarii. Potrivit unui document adoptat de participantii la reuniune, fiecare iugoslav din strainatate va contribui cu cel putin 50 de dolari pe an la un fond destinat reconstructiei tarii. (L.C.) "Razboiul blindatelor" dezbina marile puteri Serviciile secrete ale Frantei au fost acuzate ca ar fi incercat sa saboteze eforturile Marii Britanii de a obtine un contract de livrare catre armata Greciei a 250 de tancuri "Challenger 2", in valoare de 1,2 miliarde de lire sterline. Potrivit "The Sunday Times", care citeaza surse ale Departamentului britanic al apararii, Franta si Marea Britanie se numara printre cele patru tari care concureaza pentru contractul de modernizare a armatei elene, iar o serie de spioni francezi au fost identificati drept principali suspecti intr-o operatiune sub acoperire menita a discredita testarea in Grecia a altor blindate decit Leclerc-urile frantuzesti. In timpul probelor desfasurate in poligoanele din Grecia, tancurile britanice au avut mari probleme cu sistemele de navigatie. "A fost foarte dificil pentru ei sa-si dea seama pe unde se afla", a declarat o sursa militara britanica. Investigatia lansata de Londra a relevat ca sistemele de pozitionare globala cu care sint dotate tancurile "Challenger 2" fusesera "afectate" de echipament special de bruiaj. Francezii, ale caror tancuri Leclerc nu au avut nici un fel de problema de navigatie, au fost imediat acuzati ca ar sta in spatele actului de sabotaj. "Autoritatilor elene li s-a parut totul foarte amuzant. Asta pentru ca francezii nu au fost considerati favoriti si cu siguranta ca (sabotajul) nu le-a ajutat cu nimic", a adaugat aceeasi sursa. Mult mai bine plasati in aceasta cursa sint germanii, care ofera Greciei o versiune 2A5 a tancurilor "Leopard", iar americanii participa si ei la aceasta "competitie" cu tancurile Abrams. CONSTANTIN VLAD Thailandezii au dat lovitura cu Conserve din ginganii Un institut thailandez de cercetari agricole a lansat pe piata o serie de delicatese culinare neobisnuite, anume insecte la conserva. Centrul agricol din Sakorn Nakhorn a raspuns prompt cererii interne si externe, incepind sa produca la scara industriala conserve din lacuste, greieri, carabusi, viermi cu soia si oua de furnici, precum si o gama larga de "cocktailuri" - amestecuri de parti ale mai multor specii de insecte. Primul lot de conserve s-a vindut foarte repede, in special in Japonia, unde astfel de mincaruri sint tot mai solicitate si bine platite. Taranii din Sakorn Nakhorn pot cistiga echivalentul a pina la 250 de dolari pe luna vinzind insecte pe care le prind foarte usor, cu plasa. Si in plan intern, in Thailanda, insectele au mare cautare in alimentatie oamenilor, in ultimul an aparind cereri pentru 11 "noi" specii, in special termite si carabusi. MANUELA SERAFIM Evreii si investitorii straini din Germania sint gata sa plece de frica neonazistilor Mai multe sute de persoane s-au strins ieri in orasul german Dsseldorf pentru a protesta fata de inmultirea actelor de violenta ale neonazistilor. Ultima intimplare care a atras minia cetatenilor germani impotriva extremistilor a fost un atentat cu bomba care, la sfirsitul lunii trecute, a dus la ranirea a zece cetateni straini din fosta URSS, dintre care sase evrei, transmite AFP. 550 de persoane, potrivit politiei, 800, potrivit organizatorilor, au marsaluit pe strazile din Dsseldorf, trecind si prin gara orasului, unde a avut loc atentatul. Autoritatile continua ancheta pentru a afla faptasii actului terorist. Pina vineri fusesera interogati doi suspecti, dintre care unul, fost soldat, cu legaturi in mediile de extrema dreapta. Ei au fost eliberati din lipsa de probe. La Weinmar, unde autoritatile au interzis o manifestatie a partidului neonazist NPD, politia a arestat aproximativ 100 de extremisti care nu au tinut cont de aceasta interdictie. La Ilmenau au fost retinuti alti 40 de simpatizanti ai neonazistilor, 27, la Suhl, si 18, la Gera. La Tostedt au avut loc ciocniri intre fortele de ordine si 250 de simpatizanti NPD, care au defilat pe strazile orasului si s-au intilnit cu o contrademonstratie a antifascistilor. Presedintele Consiliului central al evreilor din Germania, Paul Spiegel, a spus ca, in cazul escaladarii violentelor, Consiliul nu va ezita sa ii sfatuiasca pe evrei sa emigreze din Germania. Pe de alta parte, ministrul economiei, Werner Muller, si-a exprimat temerea ca inmultirea violentelor de extrema dreapta va alunga investitorii straini. Intreprinderile straine ar putea ajunge la concluzia ca "nu pot cere nici propriei conduceri si nici angajatilor sa lucreze intr-un asemenea mediu", este de parere Muller. ISABELLA ALEXANDRESCU Prostitutie extrema in Extremul Orient 12 la suta din populatia feminina a orasului Vladivostok lucreaza in bordeluri clandestine In orasul-port Vladivostok, din Extremul Orient rus, prostitutia a ajuns o afacere infloritoare, tinzind aproape sa intreaca prin profituri traficul de arme, relateaza AFP. Potrivit unei specialiste in problema exploatarii sexuale a femeilor, Liudmila Erokhina, cel putin 12 la suta din femeile din Vladivostok se prostitueaza, procent care vorbeste foarte mult despre amploarea fenomenului. Autoritatile orasului au decis vineri sa controleze declaratiile de impozit ale societatilor care servesc drept ecran pentru lupanarele din Vladivostok. In urma unei recente initiative a primariei orasului, toate firmele care fac reclama pentru anumite servicii, precum sauna, masaj si servicii de escorta, vor fi controlate de catre perceptorii primariei pentru a determina adevarata lor cifra de afaceri, in functie de care se percepe impozitul pentru bugetul local. In cursul unei reuniuni a responsabililor administrarii regionale si Ministerului Sanatatii, politia a indicat ca exista cel putin o suta de case de toleranta in oras. Bordelurile scot un profit anual de circa 7.000 - 8.000 de dolari de pe urma unei prostituate, care presteaza in medie doua-trei "numere" pe zi, iar "pretul de vinzare" al femeilor in strainatate este de cel putin 14.000 de dolari. (L.C.) Flash Nascut in puscarie Natalia Solomagova, in imagine, este una dintre rusoaicele care, condamnate la inchisoare pentru diverse infractiuni, au devenit mame in perioada ispasirii pedepsei. Gravidele sint duse in colonia de femei din orasul Mariinsk, in regiunea Kemerevo, unde nasc si isi viziteaza copiii la cresa penitenciarului. In situatia Nataliei sint nu mai putin de 1.650 de detinute. In colonia de la Mariinsk se nasc in fiecare an cite 70 de copii, majoritatea suferind de diferite afectiuni. Hiroshima 55 Sute de persoane, printre care si premierul japonez Yoshiro Mori, au tinut un minut de reculegere ieri, la Hiroshima, comemorind astfel 55 de ani de ani de la distrugerea acestui oras de bomba atomica lansata de americani, pe 6 august 1945. Printre cei care au participat la comemorare au fost si niste calugarite din tari asiatice, care s-au lungit pe jos in fata Domului Bombei Atomice. Domul este simbolul tragicei zile de 6 august 1945, avertisment pentru generatiile viitoare ca asemenea orori sa nu se mai repete. Sicrie pentru Pakistan Un luptator indian sikh a fost imortalizat pe pelicula de un fotoreporter Reuters in timp ce isi agita amenintator sabia si scanda cu furie sloganuri antipakistaneze in timpul unei demonstratii organizate in New Delhi. Participantii la manifestatie au ars doua sicrie "destinate" presedintelui pakistanez Farook Leghari si comandantului militar Pervez Musharraf, pentru a protesta fata de masacrarea recente a unor hindusi de un grup de militanti separatisti din regiunea Kasmir. FINUL si-a intrat in piine Forta interimara ONU in Liban (UNFIL) a terminat operatiunea de desfasurare a contingentelor sale de-a lungul frontierei cu Israelul, ducind astfel la bun sfirsit o misiune care ii fusese alocata de Consiliul de Securitate cu 22 de ani in urma, transmite AFP. Aceasta misiune nu a putut fi indeplinita pina acum din cauza ca zona de frontiera fusese, pina pe 24 mai, sub ocupatie israeliana. 400 de Casti albastre au instalat 13 noi pozitii UNFIL, care se adauga altor sase, deja stabilite in fosta zona de ocupatie israeliana. (I.A.) Regele Stefan I al Ungariei se lupta cu schisma Noul presedinte ungar, Ferenc Madl, a anuntat vineri ca Biserica Ortodoxa a "adoptat" un sfint romano-catolic, regele Stefan I al Ungariei, transmite Reuters. In cursul discursului sau inaugural ca presedinte al tarii, Ferenc Madl a apreciat ca acest lucru marcheaza un eveniment fara precedent in istoria celor doua biserici, despartite in urma Marii Schisme din anul 1054. Regele Stefan I, care a fondat statul ungar in anul 1000 si si-a convertit triburile nomade la crestinism, a fost sanctificat de catre Biserica Romano-Catolica in 1083. Presedintele ungar a afirmat ca patriarhul Constantinopolelui, un lider ortodox, l-a informat despre aceasta decizie, care ar putea reprezenta un pas spre incalzirea relatiilor dintre Vatican si Biserica Ortodoxa.(L.C.) Polonezii au pus cruce drogurilor Aproximativ 300 de plante de marijuana au fost descoperite in perimetrul cimitirului din localitatea Szewna, din centrul Poloniei, a anuntat simbata politia locala, citata de AFP. Marijuana fusese plantata pe mormintele parasite si in jurul lor. "Plantele erau bine ingrijite si cu siguranta nu au crescut singure in acest loc", potrivit unui purtator de cuvint al politiei. Toate plantele au fost smulse din pamint si arse de catre politisti, fara a se fi descoperit insa proprietarul. (L.C.) Moda pedofiliei in Letonia In total 67 de persoane, dintre care 61 minori, au fost victime ale abuzurilor sexuale dupa ce au lucrat pentru o agentie foto letona, a anuntat vineri Parchetul General dupa un an de la declansarea anchetei asupra unui imens scandal de pedofilie care a zguduit vara trecuta lumea politica si presa din Letonia, relateaza AFP. In cursul anchetei au fost inregistrate 214 cazuri de abuzuri sexuale, in conditiile in care cea mai tinara victima avea 13 ani, potrivit Parchetului. Anchetatorii indicasera recent ca agentia Logos, care isi desfasura activitatea cu licenta oficiala, turna filme pornografice cu copii, fiind suspectata ca ii obliga pe unii dintre ei sa se prostitueze in Letonia si in strainatate. In cursul unei descinderi efectuate vara trecuta, politia a descoperit in localurile agentiei un fisier continind numele citorva sute de minori. Sapte persoane au fost inculpate in cadrul acestei afaceri, dar pina in prezent nici una nu a comparut in fata justitiei. (L.C.) Elefantii lui Tito, salvati de la moarte Doi elefanti din fosta gradina zoologica privata a lui Tito, amenintati cu transarea intr-un abator, vor fi salvati gratie organizatiilor de protectie a animalelor, potrivit cotidianului croat "Vecernji List", citat de AFP. Lanka si Sonia, care au fost facute cadou lui Tito de catre premierul indian Indira Gandhi, au trait timp de 30 de ani alaturi de alte animale exotice pe insula Brijuni, loc de vilegiatura pentru demnitarii iugoslavi din perioada comunista, in nordul coastelor adriatice. O asociatie de protectie a animalelor din orasul croat Osijek a descoperit recent faptul ca cei doi elefanti fusesera vinduti unui om de afaceri german, identificat sub numele Gertner, care avea intentia sa-i sacrifice pentru carne, dar mai ales pentru coltii de fildes. (L.C.) Saddam sapa dupa arme Un ziar kuweitian a acuzat Irakul ca a construit galerii subterane in nordul tarii pentru a efectua "cercetari secrete" care ar putea fi legate de programul de armament nuclear pe care Occidentul banuieste ca Bagdadul il desfasoara, transmite AFP. Aceste cercetari, explica cotidianul "Al-Qabas", vizeaza "dezvoltarea unor programe" de armament, care se desfasoara de mai multe luni cu ajutorul expertilor rusi. Reteaua de galerii subterane se afla sub muntele Makhul, in apropierea palatului presedintelui Saddam Hussein din regiunea Zawiya. Intrarea in galerii este disimulata prin mici locuinte, care sa dea senzatia unei zone locuite, fara cel mai mic indiciu de instalatii militare sau sisteme de aparare cu rachete, care ar putea fi detectate de satelitii-spion americani . (I.A.) Divortat la 19 de ani Macauley Culkin a ramas singur, acasa Vedeta primelor doua filme din seria "Singur acasa", Macauley Culkin (19 ani), s-a despartit, dupa doi ani de casatorie, de Rachel Minner (20 de ani). Cei doi s-au intilnit in 1997 la Professional Children's School din New York si, un an mai tirziu, au spus "Da" in fata ofiterului starii civile, in Connecticut. Separarea lor se vrea temporara, Macauley si Rachel raminind foarte buni prieteni. In scurta sa cariera cinematografica, Macauley Culkin a interpretat si roluri care l-au incununat de succes - in "Primul sarut" sau deja amintitele "Singur acasa" si "Singur acasa 2: Pierdut in New York" -, dar a fost si contestat in productii precum "Richie Rich" si "Fiul cel bun". Imaginea sa a avut de suferit dupa ce a fost implicat, impreuna cu fratii sai, intr-un proces de custodie care a facut vilva in SUA. OTILIA MIHAILOV 