 Tatal pugilistilor e un pachet de nervi Gheorghe Simion: "Sa faca Vastag boxeri, nu sa ia unii gata facuti!" La sfirsitul saptaminii trecute, Biroul Federal al Federatiei Romane de Box a hotarit ca antrenorul Gheorghe Simion sa fie exclus din rindul tehnicienilor care pregatesc lotul national. Aceasta decizie, luata in urma pozitiei vehemente a lui Francisc Vastag, l-a surprins in mod neplacut pe tatal celor mai valorosi pugilisti romani ai momentului, fratii Dorel si Marian Simion. "Acum aud despre aceasta hotarire. Cind am plecat din tara, Mihai Leu (n.r. - presedintele FR Box) mi-a spus sa stau linistit, ca ma voi ocupa de pregatirea separata a copiilor mei, asa cum fac de peste patru ani. Nu cred ca a fost decizia lui. Cred ca este o «recompensa» pentru munca pe care am depus-o pina acum. Daca nu-i convine sa lucreze cu mine, lui Vastag nu-i ramine decit sa faca el boxeri valorosi, nu sa ii ia pe astia gata facuti! Eu sint decis sa nu renunt asa usor. Deocamdata nu vreau sa fac prea multe valuri, voi face destule cind voi reveni in tara", a spus Gheorghe (n.r. - cei trei Simioni se afla la Köln, unde se pregatesc alaturi de lotul reprezentativ al Germaniei). Valentin Silaghi, fost mare campion al Romaniei si unul dintre antrenorii echipei olimpice a Germaniei, s-a amuzat copios de faptul ca Gheorghe a fost dat afara de la lot. "Gheorghe este foarte suparat. Vrea sa participe si la un talkshow, aici, la Köln, pentru a vorbi despre aceasta situatie. Eu i-am spus: «Ce pot sa-ti faca? Sa te dea afara din tara?», dar el nu a gustat gluma. Inseamna ca e ceva serios". Simion-senior a anuntat ca, fara el, baietii sai nu vor participa la pregatirea lotului national. In cazul in care federatia nu-i va accepta conditiile, este posibil ca medaliatii de la Sydney sa accepte ofertele de trecere la profesionism. "Poate nici nu ne mai intoarcem, raminem aici, in Germania", a incheiat Gheorghe Simion. LAURENTIU CIORNEI Fiorentina ii da tircoale lui Ciocoiu FC Steaua este tentata sa dea curs ofertei de 4 milioane de dolari sosite pe adresa atacantului Cristian Ciocoiu, din partea unei echipe din Serie A. Viorel Paunescu, presedintele gruparii din Ghencea, a confirmat existenta tratativelor pentru Ciocoiu, mentionind: "Eugen Trica si Mirel Radoi (n.r. - ceilalti doi jucatori stelisti care au oferte) nu sint de vinzare, cel putin in acest moment". Desi s-a ferit sa dea nume, se pare ca formatia interesata de Ciocoiu este AC Fiorentina. De la Istanbul, unde aseara a urmarit partida Galatasaray-Fenerbahce, impresarul Ioan Becali a negat existenta unei oferte pentru longilinul virf de atac al "ros-albastrilor". Oferta gruparii "viola" a venit, din cite se pare, direct la clubul "militar", Becali, cu care Piturca are relatii glaciale, fiind scos din ecuatia transferului, mai ales ca jucatorii Stelei nu au clauze de reziliere.(D.C.) Angela merge mai departe Ermakova, fata cu buze de foc Angela Ermakova, manechinul rus care pretinde ca are o fiica al carei tata este fostul tenisman german Boris Becker, s-a prezentat luni, la Londra, la prima audiere din procesul de paternitate intentat acestuia. Cauza se judeca in fata Inaltei Curti de Justitie din capitala Marii Britanii. Ermakova s-a prezentat la tribunal insotita de doi barbati necunoscuti si nu a vrut sa dea declaratii ziaristilor prezenti. Ea a parasit cladirea dupa o ora si jumatate, pe o iesire laterala, ferita de priviri indiscrete. Audierea s-a desfasurat fara public, iar Boris Becker nu a fost prezent, fiind reprezentat de avocatul sau, Martin Cross. Acesta a declarat ca nu a fost fixata nici o data pentru o audiere la care sa participe si fostul mare campion, neprecizind daca "Bum-Bum" (porecla germanului pe vremea cind domina cu autoritate clasamentul ATP) doreste sa ajunga la un acord pe cale amiabila cu Ermakova. Rusoaica a declansat acest scandal cu o luna in urma, cind a declarat ca il va da in judecata pe Boris pentru a-si recunoaste fiica, Anna, in virsta de 10 luni. Tot atunci s-a lansat varianta potrivit careia Angela Ermakova a fost inseminata artificial cu sperma sportivului, pe care a pastrat-o in gura, dupa o partida de sex oral consumata intr-un restaurant londonez, in 1999. MARGARIT BANUTA Drumuri europene Selectionerul Ladislau Bölöni (foto) va pleca, la sfirsitul acestei saptamini, intr-un turneu prin Europa pentru a discuta cu fotbalistii care joaca in Germania, Italia si Spania. Antrenorul "tricolorilor" urmeaza sa dialogheze cu Ionel Ganea, atacantul echipei VfL Stuttgart, si cu "capitanul" Dorinel Munteanu, rezerva de lux la Wolfsburg. In Italia, Bölöni se va intilni cu atacantul Veronei, Adrian Mutu, si il va vizita pe tinarul Paul Codrea, de la Genoa 1893. Tehnicianul tine mortis sa vorbeasca si cu Adrian Ilie, accidentarea "Cobrei" ingrijorindu-l in mod deosebit pe Loti.(D.C.) Cristescu si Ionila, apti de joc Calvarul prin care au trecut cei doi jucatori ai Rocarului, Cornel Cristescu si Costel Ionila, s-a terminat, ei primind unda verde sa-si continue activitatea. Ieri, profesorul Adrian Cercel-Streinu, directorul Institutului de Boli Infectioase, le-a spus ca nimic nu ii impiedica sa joace fotbal, dupa ce a citit ultimele buletine de analiza. Desi virusul hepatic de tip B este prezent in singele lor, el nu s-a activat si nu le-a afectat ficatul. "Nu credeam ca va fi atit de usor. Ma pregateam pentru tratament, dar iata ca nu a fost cazul", a spus Cornel Cristescu, la aflarea vestii. "Pot sa maninc ce vreau, pot sa fac efort. Nu e nici o problema. Trebuie sa ma duc anual sa-mi fac analizele pentru ca nu cumva virusul sa se activeze. Dar asta e mizilic fata de bucuria pe care am avut-o la vestea ca pot juca din nou", a adaugat mijlocasul Rocarului. Cei doi jucatori vor incepe chiar astazi antrenamentele. Ei nu vor mai ajunge la Norcia, insa e posibil sa participe la turneul de pregatire din Cipru. "Dupa ce am aflat ca echipa a pierdut cum a pierdut meciul cu Steaua, de la Norcia, trebuia sa vina si o veste buna", a declarat Paul Cazan, care va pleca miine in Italia, insotit, probabil, si de patronul gruparii din Berceni, Gheorghe Florea. HORIA HASNAS "Taranu'" a marcat in secunda 40 FC Dinamo a cistigat, cu scorul de 3-0 (1-0), partida de verificare sustinuta ieri, la Resita, in compania divizionarei secunde CSM. Golurile "ciinilor rosii" au fost marcate de Adrian Mihalcea (min. 1), Claudiu Dragan (min. 52) si Marius Niculae (min. 67). In ciuda scorului categoric, Dinamo a evoluat, pe alocuri, fara convingere. "Taranu'" a marcat la prima faza periculoasa a jocului, in secunda 40. Campioana a fost incurajata pe stadionul "Mircea Chivu" de o galerie de 100 de persoane. Fanii, veniti de la Alba-Iulia, l-au aplaudat cu frenezie pe Marius Niculae. Cornel Dinu a trimis in teren urmatoarea formula de echipa: Prunea - T. Petre, Kirita, V. Nastase - Bolohan, Tames, Lupescu, Arhire, Florea - Mihalcea, Niculae. Procuroru' l-a testat in acest joc si pe internationalul georgian Oakhtang Khyadagian, venit in probe de la Torpedo Kutaisi. Acesta a fost folosit pe postul de fundas central.(D.C.) "Michelin" revine in "Marele Circ" "Michelin", celebrul concern producator de anvelope, echipeaza, din nou, pentru sezonul 2001, patru team-uri din Formula 1: Mild Seven Benetton Renault Sport, BMW / Williams F1, Jaguar Racing Prost si Grand Prix. "Michelin" revine astfel, dupa 17 ani, in "Marele Circ". In 1977, "Michelin" a echipat unii bolizi, in premiera, cu pneuri radiale. Edouard Michelin, presedintele companiei, a sustinut o conferinta de presa in care a marcat momentul revenirii si a tinut sa multumeasca pentru participarea, alaturi de el, a partenerilor sai din Formula 1, reprezentati de Flavio Briatore (Benetton), Sir Frank Williams (BMW / Williams), Bobby Rahal (Jaguar) si Alain Prost (Prost Grand Prix). "Am venit in intimpinarea dorintelor lor. Ei ne-au cerut asta, pentru ca au incredere in «Michelin». Sa te bati cu Ferrari si Mac Laren / Mercedes, asta da provocare!" Obiectivul trasat de companie lui Pierre Dupasquier, directorul diviziei "Motor Sport", a fost ca, la finele anului 2001, indiferent daca vreuna din echipe se va afla sau nu pe podium, "Michelin" sa poata dovedi ca folosirea anvelopelor produse aici reprezinta un real avantaj pentru cei care le folosesc. Edouard Michelin a incheiat triumfal, declarind ca "intrebarile pe care as vrea sa le aud cel mai des puse printre spectatorii din tribune vor fi: «Ce sint astea? Cauciucuri? Sau sint Michelin?»". LAURENTIU CIOCAZEANU, Paris 