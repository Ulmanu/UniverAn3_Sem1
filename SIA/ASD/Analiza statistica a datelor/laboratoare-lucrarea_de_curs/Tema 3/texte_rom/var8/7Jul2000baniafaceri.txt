 abc-ul impozitului pe venitul global Pensionarii care muncesc au dreptul la deduceri personale de baza pentru venitul primit 1. Concediile de odihna neefectuate in anul 1999 si platite in anul 2000 se impoziteaza conform Ordonantei 73/1999 privind impozitul pe venit? Al 13-lea salariu datorat pentru activitatea desfasurata in anul 1999 si platit in anul 2000 constituie venit impozabil conform Ordonantei 73/1999? Care este modalitatea de impunere a cotei parti din premiul anual de Craciun aferent anului 1999 si platit in ianuarie 2000? Conform deciziei fiscale nr. 1 a Comisiei centrale pentru aplicarea unitara a prevederilor legale in domeniul impozitului pe venitul global, concediile de odihna neefectuate, al 13-lea salariu, cota parte din premiul de Craciun aferente anului 1999 si platite in anul 2000 se impun conform reglementarilor existente pina la intrarea in vigoare a Ordonantei 73/1999. Conditia este insa ca sumele respective sa fi fost evidentiate ca obligatii de plata individualizate si reflectate in evidenta contabila a platitorului de venit pe anul 1999. In caz contrar, sumele respective se impun conform Ordonantei 73/1999. 2. Veniturile realizate de persoanele fizice din vinzarea marfurilor in regim de consignatie, a bunurilor care nu sint personale se impoziteaza conform articolului 43 din Ordonanta 73/1999? (ne referim in special la persoanele care aduc marfuri din strainatate pentru a fi vindute in strainatate). Veniturile obtinute de persoanele fizice din vinzarea in regim de consignatie a bunurilor cumparate in scopul revinzarii sau produse pentru a fi comercializate se impun ca venituri din activitati independente, conform subcapitolului II, sectiunea 1, din Ordonanta 73/1999, persoanele respective avind obligatia sa se autorizeze. 3. Pensionarii angajati cu contract de munca in baza articolului 3 din Legea 2/1991 privind cumulul de functii pot beneficia de deduceri pentru veniturile salariale primite? In cazul in care pensionarul este angajat cu contract de munca, impunerea veniturilor din salarii se face la locul de munca unde se afla functia de baza, potrivit articolului 24 - alineatul 4, litera a), urmind ca acesta sa beneficieze de deduceri personale in timpul anului (conform articolului 12, alineatul 1). OVIDIU ZARA Din 10 iulie, Plafonul garantat de stat pentru depozitele populatiei din sistemul bancar va creste la aproximativ 64,1 milioane lei Fondul de Garantare a Depozitelor in sistemul bancar, constituit prin Ordonanta Guvernului 39/1996 si aprobat prin Legea 88/1997, a majorat, incepind cu data de 1 iulie a.c., plafonul de garantare a depozitelor populatiei de la 54.726.000 lei la 63.362.000 lei. Fondul a comunicat ca suma garantata in primul semestru a fost indexata cu 15,7%, adica valoarea indicelui preturilor de consum inregistrat doar in perioada ianuarie-mai. Adrian Vasilescu, directorul Directiei Comunicare si consilier al primului-ministru, a declarat ca plafonul va fi reactualizat in jurul datei de 10 iulie, data la care Comisia Nationala de Statistica va comunica rata inflatiei pentru luna iunie. Vasilescu a mai precizat ca valoarea recalculata a plafonului garantat de stat va intra in vigoare incepind cu data de 1 iulie. In cazul in care tinta inflationista a guvernului pentru luna iunie va fi atinsa, plafonul garantat de stat va creste cu inca 821.000 lei, ajungind la 64.183.000 lei. (O.Z.) "Parintele" Viagrei s-a imbogatit Noul grup Pfizer are cei mai multi bani alocati pentru tratarea bolilor incurabile Compania Pfizer, care a lansat celebra "pastila albastra", Viagra, a fuzionat, luna trecuta, cu compania Warner-Lambert, rezultind o noua companie care se va numi tot Pfizer. Potrivit oficialilor firmei, noul grup Pfizer va beneficia de cel mai mare buget din industria farmaceutica mondiala atribuit pentru cercetare si dezvoltare, numai pentru acest an firma alocind 4,7 miliarde de dolari cercetarilor in domeniu medicatiei umane si animale. In prezent, Pfizer dezvolta peste 30 de medicamente noi, aflate in diferite stadii de experimentare si destinate tratarii unor boli considerate incurabile, cum ar fi cancerul, osteoporoza, maladiile cardiace, bolile infectioase si tulburarile sistemului nervos central. In anii urmatori, Pfizer intentioneaza sa lanseze, impreuna cu Aventis, prima insulina cu administrare inhalatorie pentru tratamentul diabetului zaharat. Printre produsele Pfizer foarte cunoscute si pe piata romaneasca se numara pastilele pentru git "Halls", aparatele de ras "Schick", unguentul pentru decontractare musculara "Ben-Gay" si picaturile pentru ochi "Visine". Totusi, specialistii firmei sustin ca cel mai mare succes in Romania l-a inregistrat pastila impotriva disfunctiilor erectile - "Viagra" - care, potrivit unui studiu efectuat in urma cu doi in estul Europei, este utilizata de peste un sfert dintre barbatii de peste 35 de ani din zona (n.r. - peste 1,3 milioane de persoane). OANA VLASCEANU Din cauza ca facilitatile pentru IMM-uri sint neclare, O combina este taxata la vama la fel ca un "4X4" de lux Dupa ce facilitatile prevazute de Legea IMM-urilor au fost abrogate la inceputul acestui an, ele au fost reintroduse o data cu intrarea in vigoare a Legii bugetului de stat pe 2000. Astfel, legal, intreprinderile mici si mijlocii sint scutite de la plata taxelor vamale pentru masinile, instalatiile, echipamentele industriale, know-how, care se importa in vederea dezvoltarii activitatilor proprii de productie si servicii si care se achita din fonduri proprii ori din credite straine sau obtinute de la banci. Totusi, desi aceste facilitati sint in vigoare si intreprinzatorii trebuie sa beneficieze de ele, legea, asa cum este formulata, provoaca o multime de neintelegeri privind determinarea bunurilor care sint scutite de taxe vamale. Autoritatea vamala sustine ca intreprinzatorii, beneficiari prin lege ai acestor facilitati, au solicitat scutirea de taxe la importul de vehicule, nave si aeronave, instrumente optice, de precizie, mobilier medico-chirurgical sau instrumente muzicale, care nu pot fi considerate masini si echipamente, dar care sint necesare proceselor de productie sau serviciilor. Astfel s-a ajuns la situatia in care, in prezent, legea sa fie interpretata in fel si chip, de la un functionar vamal la altul. Marian Dumitrescu, vicepresedintele Consiliului National al Intreprinderilor Private Mici si Mijlocii din Romnia (CNIPMMR), a afirmat ca, din cauza ambiguitatii legii, "s-a ajuns la situatia paradoxala ca o combina sau un motostivuitor sa fie taxate la fel ca un 4x4 de lux". El a sustinut ca, de exemplu, si autovehiculele, pe care vama nu le include in litera legii, ar trebui sa fie scutite de taxe vamale daca sint importate in scopul constituirii unei societati de taximetre. Deoarece atit intreprinzatorii, cit si autoritatile vamale sint direct interesate pentru rezolvarea acestei situatii, s-a ajuns la concluzia ca situatia ar putea fi rapid solutionata printr-o circulara a ministrului finantelor, care sa nominalizeze bunurile care sint scutite de taxe vamale conform Legii IMM-urilor. Potrivit reprezentantului CNIPMMR, Comisia economica a Senatului a trimis deja o adresa catre Ministerul Finantelor prin care solicita rezolvarea acestei probleme in cel mai scurt timp. NICOLETA BURTAN Din cauza ca a cedat presiunilor FMI de a nu lua in calcul rata inflatiei pe luna iunie, Guvernul ne-a tras in piept la deducerea personala de baza Conform actelor normative in vigoare, guvernul a indexat ieri baremul lunar de impozitare, implicit plafonul personal de deducere. Astfel, suma care reprezinta deducerea personala de baza a crescut de la 800.000 lei la 926.000 lei, iar impozitul lunar se calculeaza in acest al doilea semestru prin aplicarea urmatorului barem lunar de impunere: venit pina la 1.061.000 lei - impozit = 18%; venit intre 1.061.001 - 2.603.000 lei - impozit 190.980 lei + 23% pentru ce depaseste 1.061.001 lei; venit intre 2.603.001 - 4.146.000 lei - impozit 545.640 lei + 28% pentru ce depaseste 2.603.001 lei; venit intre 4.146.001 - 5.785.00 lei - impozit 977.680 lei + 34% pentru ce depaseste 4.146.001 lei; venit peste 5.785.001 lei - impozit 1.534.940 lei + 40% pentru ce depaseste 1.534.940 lei. Impozitul anual se calculeaza prin aplicarea asupra venitului anual global impozabil a baremului anual de impunere. Conform acestui barem, impozitele vor fi urmatoarele: venit pina la 11.868.000 lei - impozit = 18%; venit intre 11.868.001 - 29.118.000 lei - impozit = 2.136.240 lei + 23% pentru ceea ce depaseste 11.868.001 lei ; venit intre 29.118.001 - 46.374.000 lei - impozit = 6.103.740 lei + 28% pentru ceea ce depaseste 29.118.001 lei venit intre 46.374.001 lei - 64.710.000 lei - impozit = 10.935.420 lei + 34% pentru ceea ce depaseste 46.374.001 lei ; venit peste 64.710.001 lei - impozit = 17.169.660 lei + 40% pentru ceea ce depaseste 64.710.001 lei (n.r. - sumele fixe se vor actualiza in functie de indicele de inflatie semestrial). De remarcat faptul ca baremul lunar se aplica la baza de calcul prevazuta la articolul 24 din Ordonanta 73/1999, astfel: a) asupra diferentei dintre venitul brut din salarii realizat intr-o luna la functia de baza si urmatoarele sume reprezentind: contributiile obligatorii retinute pentru pensia suplimentara, pentru protectia sociala a somerilor si pentru asigurarile sociale de sanatate; cheltuieli profesionale; deduceri personale de baza si suplimentare, acordate in luna respectiva, dupa caz; b) asupra diferentei dintre venitul brut realizat intr-o luna, altul decit cel de la functia de baza, si contributia la asigurarile sociale de sanatate, pe fiecare loc de realizare a acestuia. De remarcat ca tot ieri guvernul a marit de la 3.000.000 lei, la 3.470.000 de lei cuantumul sumei neimpozabile care provine din jocuri de noroc, premii sau prime in bani ori in natura. FMI a presat guvernul Guvernul a avut pe masa un proiect de hotarire de guvern prin care a indexat deducerea personala de baza, insa doar cu indicele preturilor de consum din primele cinci luni ale acestui an (15,7%) si nu cu cel inregistrat in primul semestru, asa cum ar fi fost normal. Astfel, deducerea personala de baza a crescut, "ncep"nd cu 1 iulie, de la 800.000 de lei la 926.000 lei. Cornelia Petreanu, director in Ministerul Finantelor, a recunoscut ca indexarea s-a facut doar cu indicele preturilor de consum din primele cinci luni ale anului 2000, insa a aratat ca solutia a fost adoptata la presiunea FMI. Petreanu a aratat ca, desi se cunpstea previziunea pentru rata inflatiei pe luna iunie (1,5%), legal nu era posibila o indexare cu indicatori previzionati (in cazul in care tinta inflationista se va adeveri, deducerea personala de baza s-ar ridica la 938.000 lei). Astfel, modificarea nivelului deducerii personale de baza se va face doar la sfirsitul anului, la regularizarea pentru fiecare contribuabil. Pina atunci, salariatii vor deveni creditori fara voie ai statului deoarece in Ordonanta Guvernului 73/1999 privind impozitul pe venit nu a fost luata in calcul notiunea de "credit fiscal" (n.r. - daca un contribuabil a platit o suma mai mare in contul taxelor si impozitelor datorate catre stat, aceasta nu este remunerata cu nici o dobinda, nefiind nici macar indexata cu rata lunara a inflatiei). Ceea ce inseamna ca intr-o economie inflationista, cum este cea romaneasca, contribuabilul este cel care pierde. (O.Z.) Banca Populara Romana - Comunicat Conducerea Bancii Populare Romane va informeaza ca in luna iunie s-au platit dobinzile la Certificatele de Economii si depozitele scadente, iar din luna iulie s-au reluat platile pentru principal cu dobinzile aferente, esalonarea fiind facuta in functie de data scadentei si marimea principalului. Astfel, s-a inceput cu Certificatele de Economii si cu depozitele pina la un milion, acest nivel crescind pe masura efectuarii platilor, urmind ca la sfirsitul lunii iulie sa-si primeasca integral sumele depuse 25% din deponenti, iar pina la sfirsitul lunii august cca 50%. Tabelele cu graficele de rambursare vor fi afisate la sediile agentiilor noastre in timp util. Ne cerem scuze ca, deocamdata, nu putem plati decit in acest mod, insa pe masura accelerarii incasarilor va asiguram ca vor fi accelerate si platile, rambursarea integrala urmind sa se finalizeze pina cel tirziu la data de 20.12.2000. Din aceste considerente va rugam sa respectati graficele afisate la fiecare sucursala ca sa nu se impiedice incasarea creditelor. Va informam de asemenea ca BPR a inceput demersurile de transformare din banca populara in banca comerciala cu toate avantajele acestei pozitii: supravegherea din partea BNR-ului, constituirea Fondului de garantie, rulaj pe piata interbancara, piata valutara etc. Procesul de transformare va dura o perioada de 4 pina la 6 luni in functie de normele BNR si prevederile Ordonantei de Urgenta din 22 iunie a.c. La capitalul social al noii banci comerciale pot participa si actualii clienti ai BPR, in conditiile in care valoarea nominala a unei actiuni va fi de 1.000 lei. Clientii bancii pot sa cumpere sau sa transforme depozitele in certificate care vor fi convertite in actiuni la valoare nominala, fara plata primei de emisiune. Informatii privind majorarea capitalului social la telefon: 01/202.18.88 si la toate ghiseele Bancii Populare Romane. Multumim pentru sprijinul si intelegerea acordata si va asiguram ca depunem toate eforturile pentru reintrarea in activitatea normala. 6 iulie 2000 EMIL BOTEA 