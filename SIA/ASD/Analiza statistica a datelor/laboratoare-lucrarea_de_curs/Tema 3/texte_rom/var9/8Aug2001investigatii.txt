 Scandal intre jandarmi si homosexuali la Cluj Un imens scandal a izbucnit intre homosexualii din Cluj-Napoca si jandarmii de la Batalionul 702 mobil de Jandarmi Cluj. Totul a pornit dupa ce, in seara de 27 iulie 2001, doi homosexuali, membri ai Asociatiei "Attitude", au fost agresati de catre doi sergenti angajati de la Batalionul de Jandarmi. Conducerea Asociatiei "Attitude", organizatie non-guvernamentala din Cluj-Napoca, care reprezinta interesele comunitatii gay-lesbian, spune ca totul este un grav abuz in serviciu din partea jandarmilor. Conducerea batalionului spune ca a fost demarata o ancheta si ca in functie de rezultatele acesteia se vor lua masuri. Acest caz intervine la doar o luna de la abrogarea articolului 200 din Codul penal. Cinci homosexuali, Alex, Alin, Ioan, Mihai si Petru, se aflau in seara de 27 iulie, in Parcul Central din Cluj-Napoca, pe o banca de pe aleea principala fara a se manifesta zgomotos sau a face ceva de natura a atrage atentia asupra lor. La un moment dat, de cei cinci homosexuali s-au apropiat doi sergenti jandarmi, Vasile Opris si Aurel Stef, care le-au cerut sa se legitimeze. Doar Alex si Petru aveau buletinele la ei. Robert V., presedintele "Attitude", spune ca de locul respectiv s-a mai apropiat, la un moment dat, un alt jandarm, in tinuta civila, care a adresat intrebari jignitoare referitoare la orientarea sexuala a celor de pe banca. Mihai ar fi replicat: "Nu aveti dreptul de a lovi si nici de a pune intrebari referitoare la persoana mea atit timp cit nu aveti calitatea necesara". Atunci, jandarmul in civil l-ar fi agresat fizic pe homosexual. La aceasta faza, cei doi sergenti au inceput sa rida si sa aprobe agresiunea fizica impotriva "poponarului". Jandarmul i-a propus o partida de sex oral Pentru ca nu avea buletinul de identitate la el, Alin a fost dus in camera paznicului de la Facultatea de Chimie, aflata in apropierea Parcului Central din Cluj-Napoca. Aici i s-a spus ca are trei variante pentru a scapa: amenda, bataie sau o seara la arest. Din cele trei variante, gay-ul a ales-o pe prima, la care jandarmii au replicat ca nu il amendeaza si nici un il bat pentru ca este "fin ca o femeie". Robert V. sustine ca Alin a fost amenintat in continuare cu bataia, iar paznicul, Eugen Ilea, i-a propus sa faca sex oral cu el, pe un ton batjocoritor. "In camera paznicului facultatii, de fata cu acesta, au adus jigniri asupra orientarii sexuale a lui Alin, precum si intrebari legate de viata intima si privata: despre tehnicile sexuale, daca este sau nu gay pasiv, daca are chef de un sex oral", spune Robert V. Printre cuvintele folosite de aparatorii ordinii si linistii publice, sustine Robert V., se pot enumera: "labagiu", "curist", "sugaci", "gaozist" etc. La plecare, sergentii i-au spus lui Alin sa le transmita si celorlalti patru prieteni sa dispara din parc, altfel vor incasa bataie. Pentru ca homosexualii au refuzat sa puna in aplicare "ordinul" jandarmilor, in citeva minute, sergentii au revenit si au reactionat violent. Enervat de faptul ca Mihai i-a replicat ca "sint si eu om, am dreptul sa stau pe o banca din parc ca toti ceilalti", jandarmul Vasile Opris l-a lovit de mai multe ori cu bastonul. Dupa aceasta, Mihai si Petru au fost dusi si ei la ghereta paznicului. Singurul care a avut de suferit a fost Mihai, care a fost palmuit si trintit de pereti. Pentru ca a prezentat o legitimatie de lucru la unul dintre serviciile de protectie si paza din oras, Petru a scapat usor, trebuind sa suporte insinuari de genul "femeie - agent de paza". Pe data de 31 iulie, Mihai s-a prezentat la IML Cluj unde i s-a eliberat un certificat medico-legal. Nelu Banyoi se masturba intr-un boschet Seful Statului Major al Batalionului Mobil de Jandarmi 702 din Cluj-Napoca, lt.-col. Gavril Luca, a declarat ca la nivelul unitatii a fost constituita o comisie care va stabili gradul de vinovatie al celor doi sergenti. "Daca ii vom gasi vinovati, vom lua masurile care se impun. Pot sa va spun ca in ziua respectiva cele cinci persoane nu au fost atentionate sau amendate. Poate ca a fost un dialog mai necivilizat din partea tuturor. Vreau sa va spun ca in ziua precedenta am fost solicitati de catre cetateni sa intervenim in zona respectiva". Colonelul Luca a mai declarat ca patrulele de jandarmi au amendat, cu o zi inainte, un alt homosexual, prins in timp ce ce masturba intr-un boschet. "Patrula l-a depistat pe un cetatean, Nelu Banyoi, in timp ce se masturba intr-o tufa. A fost amendat cu suma de 400.000 de lei, iar acesta si-a recunoscut fapta, declarind ca regreta cele intimplate". MIHAI SOICA Doar trei politisti din Covasna controlati la avere Seful Inspectoratului de Politie al Judetului Covasna, colonelul Constantin Scurtu, a anuntat ieri la Sfintu Gheorghe ca, din cele 20 de cadre cercetate in legatura cu bunurile mobile si imobile detinute, doar trei sint verificate in continuare. Restul de 17 au fost clasate, deoarece nu s-a constatat o disproportie intre venitul realizat si averea detinuta. Cei trei "cu probleme" sint, potrivit unor surse confidentiale, lt.-col. Ioan Craciun, adjunctul sefului IPJ si sef al Politiei de Siguranta Publica, lt.-col. Victor Domnica, seful Serviciului de Siguranta Publica, respectiv maiorul Gheorghe Roghina, seful Politiei Municipale Tirgu Secuiesc. Primii doi au vile pe raza comunei Vilcele, iar al treilea are imobile proprietate personala la Baraolt, Chilieni si Sfintu Gheorghe. Potrivit sefului IPJ, controlul nu se va finaliza cu clasarea dosarelor, ci va fi sesizat Parchetul de pe linga Curtea de Apel Brasov pentru verificarea provenientei bunurilor. Seful IPJ Covasna, col. Scurtu, considera ca, asemenea altor categorii de cetateni, si cadrele din subordine au dreptul la case de odihna. PETER DOMOKOS Recurs in anulare pentru Chitac si Stanculescu Procurorul General al Parchetului de spre linga Curtea Suprema de Justitie a promovat ieri recursul in anulare impotriva sentintelor definitive prin care s-a incheiat procesul "Revolutia de la Timisoara". Este vorba despre sentintele penale nr. 9 din 17 iulie 1999 si nr. 8 din 25 februarie 2000, prin care generalii V.A. Stanculescu si Mihai Chitac au fost condamnati la cite 13 ani de inchisoare si la plata (impreuna cu MApN) a unor daune materiale si morale de peste 35 miliarde lei, bani destinati victimelor de la Timisoara. Recursul in anulare inaintat de Procurorul General al Romaniei, va fi judecat de catre Sectiile Unite ale Curtii Supreme de Justitie. La doar citeva luni dupa instalarea sa in functie, procuorul general Joita Tanase, a dispus suspendarea executarii pedepsei, pentru cei doi generali. La scurt timp dupa decizia de intrerupere a executarii pedepsei, avind siguranta ca nu va fi trimis dupa gratii, gen. V.A. Stanculescu s-a intors in tara. Unul dintre motivele invocate este ca expertiza psihiatrica facuta lui V.A. Stanculescu, la inceperea procesului s-a facut ambulatoriu si nu prin internarea sa intr-o clinica de specialitate, iar rezultatele expertizei nu au fost avizate de catre Comisia de Control a actelor medico-legale. In acelasi timp se mai afirma ca, datorita faptului ca procesul in prima instanta s-a judecat direct la CSJ, cei doi generali nu au avut decit o singura cale de atac a sentintelor definitvie: recursul. In motivarea recursului se mai arata ca in ultima faza a procesului V.A. Stanculescu nu ar fi beneficiat de dreptul legal de aparare. Pina la judecarea recursului in anulare, procurorul general a dispus doar suspendarea executarii hotaririlor judecatoresti pronuntate contra celor doi generali, sub aspectul laturii penale a cauzei, fapt care nu are trebui sa impiedice plata daunelor materiale si morale. VASILE SURCEL Cazul Luchi Georgescu vs Gheorghe Hagi Bataie pentru crama de la Cotesti Scandalul dintre nevasta omului de afaceri Gigi Netoiu, patroana SC Vincon SA din Focsani, si mostenitorul batrinului Gheorghe Hagi din Bacau, care revendica o crama de vinuri din Cotesti, devine din ce in ce mai violent. Ieri, reprezentantii politiei judetene Vrancea si ai primariei din Cotesti i-au ajutat pe fratii Ralu Elena Ciuperca si Adrian Mihail sa intre in fosta lor gospodarie. La ora prinzului insa, o trupa de comando venita special cu sase autoturisme, condusa de sefii de la Vincon, in frunte cu patroana Luchi Georgescu si directorul Costache, i-au scos pe sus pe mostenitorii batrinului Hagi din curtea casei pe care ei sustin ca au cistigat-o in instanta. Reprezentantii Vincon sustin, la rindul lor, ca au titlu de proprietate pentru respectivul imobil si le-au cerut "intrusilor" sa paraseasca incinta imediat. "Nici nu va puteti imagina prin ce-am trecut! Ne-au amenintat cu moartea, iar pe sora mea, desi nu o cunosteau, au facut-o albie de porci, i-au vorbit extrem de vulgar. Bodyguardul doamnei Georgescu, care a condus toate operatiunile, mi-a spus ca "daca mai vrei sa ai sorici si sa nu fii la doi metri sub pamint, dispari si sa nu mai calci pe aici". Sintem ingroziti si socati in acelasi timp. O actionara majoritara si un director au instigat la lovire si erau gata-gata sa ne rastoarne masinile. Ne-au amenintat ca daca la noapte mai stam aici ne lichideaza", ne-a declarat imediat dupa incidente Adrian Mihail, fiul lui Gheorghe Mihail Hagi. Miza razbunarii este constituita dintr-o crama de procesat vin, o casa cu opt camere, beciuri, bazine de vin si alte acareturi, in total o gospodarie construita confrom obiceiurilor locului. Reporterii nostri au incercat ieri sa ia legatura cu patroana de la Vincon, insa secretara ne-a spus ca Luchi Georgescu nu este de gasit. Politia judeteana a deschis o ancheta, insa colonelul Sandel Doaga spune ca cei implicati in acest scandal ar trebui sa-si rezolve problemele pe calea justitiei. CAMELIA CHERESTES Captura de heroina la Giurgiu Politistii de frontiera si vamesii de la Giurgiu - Ostrovul Mocanasu, au gasit, in cursul noptii de luni spre marti, aproximativ patru kilograme de heroina intr-un autocamion Mercedes care aducea textile din Turcia pentru o firma romaneasca. Camionul a fost oprit luni noaptea, in jurul orei 21.00, la punctul de control de trecere a frontierei, autovehiculul fiind condus de un cetatean roman. In urma unui control amanuntit al continutului masinii, politistii de frontiera si vamesii, ajutati de un ciine specializat in depistarea stupefiantelor, au descoperit o punga din plastic in care erau patru pachete ambalate in banda adeziva. Marfa era ascunsa intr-un sac de rafie incarcat cu tricouri si avea aspectul unui praf maroniu care, in urma unui test primar, s-a dovedit a fi heroina. Continuind controlul, intr-un alt sac, in buzunarul unei scurte din piele, au fost gasite si 60 de grame de bijuterii din aur si 20 de grame de bijuterii din argint. Cercetarile continua. TATIANA DABIJA Rudele militianului Agache, linsat in decembrie 1989, au o propunere surprinzatoare: Gratiere in schimbul asumarii vinovatiei Familia maiorului de militie Aurel Ioan Agache, linsat pe 22 decembrie 1989 la Tirgu Secuiesc - Covasna, este gata sa faca demersuri pe linga presedintele Ion Iliescu pentru gratierea celor cinci condamnati acum trei ani la pedepse cu inchisoarea cuprinse intre 3 si 7 ani, pentru lovituri cauzatoare de moarte, sustine fiul cel mare, Aurel Dionisie Agache. In plus, familia victimei si-a anuntat si disponibilitatea de a renunta la daunele materiale obtinute prin sentinta penala la Tribunalul Municipiului Bucuresti, in valoare totala de 250 milioane de lei. Singura conditie pusa celor condamnati de catre familia Agache este recunoasterea publica a vinovatiei. Dintre cei cinci, trei (Kamilla Daniela Filip Orban, Otto Paizs si Janos Konrad) se afla in Ungaria, fiind dati in urmarire generala, iar alti doi sint retinuti de politie. Dezso Hejja, handicapat locomotor, se afla la Penitenciarul Miercurea Ciuc, iar Anton Reiner a fost identificat duminica si retinut la Sinzieni. Avocatul celor condamnati, senatorul Gyorgy Frunda, intentioneaza sa se adreseze Curtii Europene a Drepturilor Omului din Strasbourg, pe motiv ca victima era un "instrument al regimului comunist" si ca nu exista probe impotriva clientilor sai. Maiorul Agache, avansat post-mortem la gradul de colonel, a fost acuzat de numerosi localnici din Baraolt si Tirgu Secuiesc de comiterea de abuzuri in serviciu, printre care confiscari abuzive de bijuterii din aur, maltratari ale unor suspecti etc. Familia victimei sustine ca acuzatiile nu sint intemeiate si ca provin de la persoane care au comis infractiuni economice. PETER DOMOKOS Seful Garii CFR Cluj a accidentat un copil, apoi l-a pus sa declare ca n-are nici o pretentie Mircea Cignean spune ca dupa aceea s-a dus acasa si s-a apucat de baut Seful statiei de rezerva CFR Cluj-Napoca, Mircea Cignean (44 de ani), a accidentat grav luni seara un copil in virsta de 14 ani. Copilul, Attila Revnic, a fost internat in stare grava la Clinica de Pediatrie cu diagnosticul traumatism cranio-cerebral acut inchis si contuzie la nivelul genunchiului sting. Pentru a nu fi tras la raspundere, Cignean l-a obligat pe minor sa dea o declaratie in care sa scrie ca soferul nu este vinovat de producerea accidentului. Ceferistul sef mergea spre casa. Pe strada Traian, in apropierea sediului IPJ Cluj, in fata autoturismului sau VW Jetta a aparut brusc un copil. "Veneam de la o inmormintare a unui prieten foarte bun, cind, la un moment dat, mi-a aparut in fata o minge, dupa care un copil care fugea. N-am mai putut frina si l-am lovit in plin", ne-a declarat Mircea Cignean. In prima faza, dezorientat, soferul a urcat copilul, aflat in stare de inconstienta, in masina, cu intentia de a-l duce la spital. "In masina au mai urcat si doua prietene ale copilului. In drum spre spital, minorul si-a revenit si mi-a spus ca nu mai are nimic si sa-l duc acasa. Mi-a mai spus ca mama lui este cardiaca si sa nu-i spun nimic. Am vrut sa anunt politia, dar mi-a spus ca a avut probleme cu aceasta institutie si ar fi bine sa nu anunt pe nimeni pentru ca se simte bine". Pentru a nu raspunde in fata politistilor, Mircea Cignean l-a obligat pe Attila Revnic sa scrie o declaratie in care sa spuna ca nu are nici o pretentie materiala, ca este vinovat si ca nu solicita prezenta organelor de politie la locul producerii accidentului. Pentru conformitate, le-a pus si pe cele doua prietene ale lui Attila sa semneze ca cele declarate de minor sint adevarate. Dupa ce a dus copilul inapoi acasa, Mircea Cignean s-a dus la domiciliul propriu, unde a si fost gasit de politisti, la aproximativ trei ore de la producerea accidentului. La recoltarea probelor biologice, acesta a recunoscut ca a consumat alcool, dar numai dupa ce a venit acasa. Dupa ce a ajuns la domiciliu, Attila Revnic a fost dus de rude la spital, unde a fost internat de urgenta. In momentul de fata, medicii refuza sa faca vreun comentariu cu privire la starea lui de sanatate. Mircea Cignean este cercetat penal pentru savirsirea infractiunii de fuga de la locul accidentului si vatamare corporala din culpa. MIHAI SOICA [19][pl.dll?rid=expresro] 