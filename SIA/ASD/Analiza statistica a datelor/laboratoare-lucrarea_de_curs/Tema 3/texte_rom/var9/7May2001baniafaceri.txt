 La fosta AVAB, De vinzare 63 de ferme agricole Oficiul pentru Recuperarea Creantelor Bancare (ORCB) scoate astazi la vinzare, prin licitatie publica, pachete de actiuni de la 63 de societati comerciale cu specific agricol (n.r. - de la pomicultura si viticultura pina la piscicultura si zootehnie), din portofoliul Fondului National de Restructurare Dunarea (FNRD). Cei care vor sa cumpere pot trimite scrisorile de intentie, pina pe 18 mai, la sediul FNRD. Dupa cum ne-a declarat Ionel Blanculescu, directorul general al ORCB, "ORCB are actiuni la 79 de societati provenite de la FNRD in valoare de 662 de miliarde lei (n.r. - in cazul a 11 societati, ORCB vinde pachetul majoritar de actiuni). Acum nu am scos la vinzare societatile aflate clar in faliment si cele listate pe bursa". Cind s-a infiintat, prin Ordonanta 9/1998, FNRD a preluat de la BA datorii de 2800 miliarde lei, credite date de banca unor societati agricole. Actionarii FNRD sint Banca Agricola, SC Actiuni Nationale (SVM al BA), AGRAS SA (societate de asigurari agricole), TVM (societatea de brokeraj a Ministerului Finantelor) si S.G. International. BA a participat la constituirea FNRD cu 139 miliarde lei din fonduri proprii. Celelalte societati au cumparat unitati de fond de cite 10 milioane de lei fiecare. Societate de administrare a fondului a fost numita SC Administrator Int, care administreaza si Fondul Alpha. In urma conventiilor stabilite de statul roman cu Banca Mondiala, in cadrul acordului PSAL, FNRD a fost trecut la ORCB. Motivul, arata surse din sistemul bancar si rapoarte ale Departamentului de Control al Guvernului, in loc de restructurare sau fructificare a banilor prin plasamente avantajoase, FNRD a plasat banii in depozite la BA, de pe urma carora a incasat dobinzi de 47 miliarde de lei, pina la trecerea acestuia in portofoliul ORCB. Desi a pus cei mai multi bani in fond, BA a incasat doar 7 miliarde lei. Prin memorandumul semnat de Romania cu FMI s-a solicitat lichidarea FNRD, dar decizia a fost luata abia dupa schimbarea conducerii ORCB, acum doua luni. Pe data de 30 mai expira termenul de notificare, urmind ca, pina pe 30 august 2001, sa fie incheiata si lichidarea fondului. La sfirsitul procesului de lichidare vom sti exact ce s-a intimplat cu banii rulati prin acest fond", a declarat seful ORCB. GABRIELA TINTEANU Un senator PDSR - fabricant de tractorase Va fi astfel primul concurent privat pentru fabrica de la Brasov Tractorul Brasov are de-acum un competitor pe piata. O fabricuta, numarind putin peste 300 de salariati, a spart monopolul statului de pe piata produselor si utilajelor agricole, "lansind la apa" primul tractor de mica putere. Tractorul OMT 150 aduce cu o jucarie, nu cintareste mai mult de o tona, are 1,4 m inaltime si 2,8 m lungime. Se preteaza foarte bine la lucrul pamintului pe suprafete agricole mici, sub 10 ha, dar si pentru gradinarit, viticultura, pomicultura sau taiat lemne. Tractorul este produs de Forma Botosani, devenita in urma cu aproape doi ani societate cu capital integral privat. Actionarul principal al fabricutei, Ion Seche, este inginer de profesie. Timp de 25 de ani, de la terminarea facultatii si pina in decembrie 89 a lucrat la Roman Brasov, avansind pina la pozitia de sef de sectie. La inceputul lui 90, pe motiv ca fusese membru de partid, a fost dat afara. S-a gindit sa intre in afaceri: "Am fost printre primii care, atunci, in 90, am luat credit de la banca 100.000 de lei. Am pus gaj apartamentul, spre disperarea nevestei care se temea ca ramine in strada cu copiii. Am mai luat de la un prieten 15.000 de lei si asa am inceput. Prima afacere, firma "Prems", a fost tot de productie, asta am facut dintotdeauna, la asta ma pricep". Se pare ca sutul primit a fost intr-adevar un pas inainte. Dupa "Prems", ing. Seche a pus pe picioare alte trei firme. In 1993 a intrat in PDSR, iar anul trecut a fost ales senator. Una dintre firmele lui lucra la proiectarea unui tractor de mici dimensiuni, asa incit scoaterea la privatizare a Formei Botosani a venit la timp. Doar ca primele informatii despre Forma Botosani nu erau de natura sa dea ghes cuiva sa o cumpere. "Am auzit prima oara de Forma de la un partener strain, care imi spunea ca nu mai cumpara de la ei pentru ca au piese de proasta calitate". "Asta ara, nu zboara" Desi producea de peste 50 de ani piese de schimb si piese forjate pentru automobile, tractoare si utilaje agricole, societatea ajunsese in stare de faliment nedeclarat. Avea datorii mai mari decit capitalul social, estimat la 20 de miliarde de lei, si o productie neterminata, de fapt, rebuturi, de peste 4 miliarde de lei. "Era un haos total. Nimeni nu stia ce intra si ce iese de pe banda. Nu exista sistem de calitate, nu se verificau piesele". Fabricuta Forma Botosani a fost scoasa la privatizare in decembrie 99, iar Ion Seche a cumparat pachetul majoritar de actiuni cu 1,2 miliarde de lei. "Ce m-a socat cel mai tare cind am intrat in fabrica a fost principiul dupa care se lucra. "Asta ara, nu zboara", argumentau muncitorii lucrul de mintuiala". Reintroducerea controlului de calitate si curatenia la locul de munca au fost primele masuri impuse de noul patron. Salariatii, cu putine exceptii, au inceput sa renunte la principiul calauzitor de pina atunci cind au vazut ca este de lucru din plin si se cistiga bani. Intr-un an, Forma Botosani si-a platit toate datoriile catre stat si a obtinut un profit de 1,8 miliarde de lei. Noul proprietar a reinvestit tot profitul. Tractorul care lipsea micilor fermieri La tractorul de mica putere se lucreaza de doua luni si jumatate, pe un proiect in intregime romanesc. "Am gindit tractorasul astfel incit sa fie cit mai ieftin si sa nu fie nevoie de un om scolit special pentru a-l manevra sau repara. Ieftin, pentru a fi cit mai accesibil celei mai sarace paturi a agricultorilor, cei care lucreaza pamintul cu calul sau cu boul". Asa se face ca OMT 150 are componentele unei Dacii. Cu exceptia motorului, adus din China, totul este romanesc. Poate atinge intre 4 si 20 de km/h si consuma 2 litri de motorina pe ora. E usor de manevrat pe arii mici si nu are nevoie de mai mult de 3 m ca sa poata intoarce in loc. Poate fi folosit pe terenurile unde se cultiva griu, porumb, paioase, in general la arat, semanat, pentru discuit, rarit. Tractorasul e bun si pentru taiat lemne in gospodarie, dar si la gradinarit, pomicultura, viticultura. Pretul de vinzare variaza intre 2.750 si 3.300 de dolari. "Acesta este cel mai bun pret, nu numai la noi, ci si in strainatate. Afara, el costa chiar putin mai scump, peste 4.000 de dolari", sustine proprietarul fabricii. Plata pe loc, in rate sau in produse Tractorul poate fi cumparat cu banii jos sau in leasing, cu un avans de 30% si maximum 36 de rate lunare. Agricultorii pot plati tractorul si in produse, daca asta se negociaza de la bun inceput. Garantia producatorului este de 18 luni, cum prevad legile romanesti. Pentru a-l face cunoscut, Forma Botosani a inceput in urma cu doua luni si o campanie de informare a producatorilor agricoli. Peste 11.000 de tarani au primit prin posta pliante cu informatii despre noul tractor. La lansarea primul tractor de mica putere a venit si unul dintre viitorii proprietari, un taran in virsta de 59 de ani, din Manolesti. Ioan Harasim are 12 ha de pamint si, pina acum, le-a lucrat cu caii. "Nu se poate insa, nu poti obtine productie cu caii". A aflat de tractor de la prieteni, s-a interesat despre ce este vorba, ce acte ii trebuie. "Il cumpar, indiferent ca scot toate economiile de la CEC, ca fac rate prin banca. Sint hotarit sa-l iau", ne-a spus batrinul agricultor. Primul lot scos la vinzare este de 25 de tractoare. Conducerea fabricii sustine ca are de lucru pina la sfirsitul anului. MIHAELA BALEA [9][pl.dll?rid=expresro] 