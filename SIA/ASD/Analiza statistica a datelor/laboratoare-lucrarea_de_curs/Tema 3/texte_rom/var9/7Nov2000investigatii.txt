 Italian omorit pentru masina Eliseu Socci, cetatean italian, intrat in tara pe 30 octombrie, a fost gasit ieri dimineata mort pe marginea unei ulite din satul Cristur, judetul Hunedoara. Cel care a facut descoperirea a fost un politist. Alertata, echipa IPJ Hunedoara a reusit in scurt timp sa identifice un cerc de suspecti. Dintre acestia, suspectul principal este Ludovic Kasler, 22 ani, din Deva. Acesta era un cunoscut al victimei. Primele indicii arata ca Ludovic Kasler l-a ucis pe italian pentru a-i fura autoturismul, un Masseratti superb. De altfel, suspectul a disparut de la locul crimei cu masina. El este dat in urmarire generala, instituindu-se consemn la frontiera pentru ca tatal acestuia domiciliaza in Ungaria, loc unde suspectul ar putea incerca sa se refugieze. Dupa primele probe, Ludovic Kasler l-a ucis pe Eliseu Socci cu un cutit, gasit la fata locului, cu lama rupta. Crima s-a petrecut undeva in jurul orei 23.00, din noaptea de 5/6 noiembrie. Suspectul circula prin tara cu automobilul Masseratti furat, inmatriculat in Italia, cu nr. AZ-058-SM. LUCIAN STANCIU El insusi "ultras", Cristian Dumitrache, batut de zece huligani rapidisti Un tinar din Bucuresti a fost batut crunt de zece suporteri rapidisti duminica, in jurul orei 16.00, cu putin timp inainte de inceperea partidei de fotbal Rapid - Otelul, iar autoturismul la volanul caruia se afla a fost distrus cu lovituri de bite. Catalin Dumitrache, 24 de ani, distribuitor la firma Valdicom SRL, mergea spre casa. Conducea autoturismul Dacia 1310, inmatriculat cu numarul B-99-DDC, iar in masina se mai aflau trei prieteni ai sai. Pe cind circula pe bulevardul Timisoara, soferul a observat pe trotuar un grup de suporteri rapidisti. Dumitrache era si el un fan al echipei din Giulesti: purta la git un fular alb-visiniu. A incetinit si a intrat in vorba cu cei zece fani ai Rapidului care mergeau la meci. La un moment dat, intre soferul Daciei si grupul de "ultrasi" a izbucnit o altercatie verbala. Rapidistii au devenit violenti si l-au amenintat cu bataia. Tinarul a incercat sa scape. La intersectia bdul Timisoara - str. Brasov, a fost nevoit sa opreasca la semafor. Rapidistii infuriati au tabarit pe masina. In citeva clipe, Dacia tinarului ghinionist a fost transformata intr-o gramada de table si cioburi. Soferul a fost scos cu forta de la volan si luat la bataie. Cei trei prieteni ai lui Dumitrache au fugit, ingroziti. Dupa citeva minute, politistii Sectiei 22 au ajuns la locul incidentului. Huliganii disparusera, iar Catalin Dumitrache, plin de singe si vinatai, zacea linga masina facuta praf. Tinarul a primit ingrijiri medicale si a fost dus la INML "Mina Minovici" pentru eliberarea unui certificat medico-legal. DANIEL NEAMU, PETRISOR CANA Viol intre barbati Un fapt ingrozitor s-a petrecut in comuna Comarna, judetul Iasi. Un barbat a fost violat cu salbaticie de un alt barbat. Joi, 2 noiembrie, in jurul orei 23.00, dupa ce si-a terminat lucrarile agricole de la arie si a mai dat o raita si prin satul sau natal, Curagau, tinarul Gelu Nacu (35 de ani) a ajuns acasa. In locuinta l-a gasit pe Costel Ciprian Agape (18 ani) care zacea intins pe pat, beat-crita. De cum l-a vazut intrind pe usa, Ciprian i-a propus lui Gelu o partida de sex anal si oral. Acesta din urma a refuzat categoric, dupa cum reiese din declaratiile date la politie, fapt care l-a scos din minti pe tinarul homosexual. Costel Ciprian Agape l-a luat la bataie pe Gelu Nacu, lovindu-l cu un bat in plina figura. A continuat apoi cu pumnii si picioarele, pina cind victima a cazut la pamint. In acel moment, Agape l-a violat, Gelu fiind gasit lesinat de catre vecini. Echipa operativa a Serviciului Judiciar din cadrul IPJ Iasi a reusit rapid retinerea autorului. Pe numele lui Costel Ciprian Agape a fost emis ieri un mandat de arestare preventiva pentru 30 de zile, sub acuzatia de viol si relatii sexuale cu persoane de acelasi sex. Gelu Nacu a declarat politistilor ca Agape l-a mai violat inca o data in luna mai, dar atunci, de rusinea vecinilor din sat, nu l-a reclamat, sperind ca o sa se linisteasca. "In luna mai, l-am posedat din cauza ca incurcase caseta cu muzica lautareasca" Colonel Neculai Stefaroi, loctiitorul comandantului IPJ Iasi, a declarat in exclusivitate pentru "Evenimentul zilei": "Este primul caz de barbat violat cu care ne confruntam. Nu am verificat inca, dar cred ca este primul si din Romania. In ultima perioada sintem martorii unei recrudescente a violentei in judetul Iasi, cu totul iesita din comun. Numai saptamina trecuta au fost inregistrate trei omoruri si nu va mai spun cite agresiuni grave. Nu putem spune ca sintem depasiti de situatie, dar recunoastem ca ne descurcam din ce in ce mai greu". Adus in fata ziaristilor, primul violator de barbati din Romania, a marturisit ca nu este prima oara cind a avut contact sexual cu Gelu Nacu. "In luna mai, tot asa am patit cu Gelu. Atunci, imi stricase casetofonul si, de suparare, l-am posedat. El incurcase caseta cu muzica lautareasca si cum eram pilit, m-am enervat foarte tare", a spus de dupa gratii Costel Ciprian Agape. Satenii din Curagau au declarat politistilor ca nu aveau cunostinta de legaturile nefiresti ale lui Cristian Agape, dar ca nu a fost vazut niciodata in compania femeilor. CATALIN DUMITRESCU Tragedie la Bacau: Oana si-a ucis tatal ca sa-si salveze copilul O adolescenta de 17 ani si-a omorit tatal, la sfirsitul saptaminii trecute, sufocindu-l cu o perna deoarece acesta o amenintase ca ii omoara copilul in virsta de cinci luni. Vestea ca Dumitru Obreja, 49 de ani, a fost omorit de fiica sa i-a uluit pe localnicii din satul Fintinele, comuna Motoseni, judetul Bacau. Moartea ar fi trecut drept naturala daca, simbata, copiii lui nu ar fi povestit totul politistilor si procurorului. Innebunit de bautura Dumitru Obreja era mare amator de bauturi alcoolice si cunoscut in sat pentru scandalurile pe care le facea de cite ori se intorcea de la circiuma. A fost muncitor la Birlad, insa fusese concediat si traia numai din ajutorul de somaj. "Zi de zi se intorcea de la crisma aproape in coma alcoolica. Bautura ii luase mintile de tot si devenise extrem de violent. De Craciun, pe mine m-a alergat cu toporul prin curte si a trebuit sa fug la vecini ca sa scap de furia nebunului", ne-a declarat soacra sa, Penilopia Danila. Ceilalti membri ai familiei lui Dumitru s-au plins si ei de bataile pe care le incasau de la acesta. Cu totii sustin ca mai ales in ultimele doua luni au trait un adevarat cosmar. Dumitru se indeletnicea numai cu facutul vinului si al tuicii, pe care le-a baut foarte repede. Unul dintre copiii sai, Bogdan (16 ani), sustine ca barbatul l-ar fi amenintat de mai multe ori ca-l taie cu un cutit si ca joi seara era aproape s-o faca. "Cind se imbata era foarte artagos si gasea imediat un motiv de cearta. Din cauza lui am dormit mai multe nopti in cotetul porcului, in grajd sau la vecini", ne-a povestit baiatul. "Oana a luat o perna, i-a pus-o pe fata, dupa care s-a urcat cu fundul pe ea" Joi seara, Dumitru a fost mai rau ca oricind. Dupa ce a ajuns cu greu acasa, beat crita, a inceput sa urle ca ii omoara pe toti din familie. Plutonierul Grigoras, de la postul local de politie, a auzit strigatele si a incercat sa-l linisteasca pe scandalagiu. Fara succes insa. Mai mult, Dumitru Obreja a luat un cutit si, in prezenta politistului, a amenintat ca ii injunghie pruncul fiicei sale, Oana Patrichi (17 ani). Atunci, cei trei copii - Oana, Mimi (15 ani) si Bogdan - au sarit pe el si l-au tirit intr-o camera. L-au legat cu un batic, un fular si o funie, crezind ca se va potoli si va adormi. Insa Dumitru s-a zbatut din rasputeri, l-a muscat pe Bogdan si i-a tras un pumn in ochi Oanei. In cele din urma a cedat. Politistul s-a intors la treburile lui, iar copiii s-au culcat linga tatal lor. Dimineata, Oana i-a trezit pe toti si le-a spus ca "a murit tataia". Dupa numai trei ore incepeau pregatirile pentru inmormintare. In aceeasi dimineata de vineri au venit politistii care au facut primele constatari. Abia simbata, cind acestia s-au intors cu procurorii, Oana le-a marturisit cum s-a intimplat. Apoi a plecat la Birlad sa faca rost de un sicriu de la fostul loc de munca al tatalui ei. Soacra lui Dumitru afirma ca Oana ii povestise si ei, dar ca i-a fost teama sa o divulge. "Mi-a spus ca, pe la patru dimineata, Dumitru se trezise si, vazindu-se legat, a inceput sa injure si sa ameninte iarasi. Asa ca Oana a luat o perna, i-a pus-o pe fata, dupa care s-a urcat cu fundul pe ea. A asteptat pina cind Dumitru nu a mai miscat", spune Penilopia Danila. Procurorul a decis sa o cerceteze in stare de libertate pe Oana, fiindca aceasta are de crescut un copil de cinci luni. Fratii ei, Mimi si Bogdan, sint si ei anchetati, dar pentru lipsire de libertate. CLAUDIU TARZIU Gheorghe Arnautu este inca o victima a expertizelor medico-legale dubioase Sase ani de puscarie, cu voia IML Prezentam din nou un caz de justitie sumara, petrecut in Romania de azi, pe baza unei alte expertize medico-legale cu cintec. Un om face sase ani de puscarie, din cauza unui viciu al justitiei romane care, atunci cind e vorba de un act venit de la IML Bucuresti, se leaga la ochi si apoi da sentinte. Expertiza in cauza poate fi explicata ori prin incompetenta profesionala a legistilor care au semnat, ori prin coruperea lor de catre cel interesat. O incaierare pentru pamint In februarie 1991, in satul Catunu din comuna Berceni, jud. Prahova, are loc o incaierare pentru pamint, dupa aparitia Legii 18/1991. Bataia se soldeaza cu raniti, si Parchetul de pe linga Tribunalul Prahova declanseaza o ancheta penala. Primul rechizitoriu, facut de procurorul Gheorghe Stanescu, stabileste, printre altele, ca un grup de sateni, din care facea parte Ion Ionita, l-a atacat pe Marin Baduta din acelasi sat. Baduta a fost lovit cu un par in cap si cu un cutit in regiunea inimii. Dupa consumarea agresiunii, la locul faptei soseste si cumnatul lui Baduta, Gheorghe Arnautu. Primul rechizitoriu i-a scos de sub urmarire pe Baduta si Arnautu, cei doi fiind considerati in legitima aparare. Agresorii acestora sint inculpati pentru tentativa de omor asupra lui Baduta. Agresorul devine victima Ion Ionita a incasat si el citeva lovituri in incaierare, asa ca-si scoate imediat un certificat medico-legal in care se precizeaza existenta unor plagi in zona parietala stinga, stabilindu-se 8-9 zile de ingrijiri medicale. Apoi se sustrage urmaririi penale timp de un an, internindu-se succesiv in spitalele de neuro-psihiatrie "Voila" si "Gheorghe Marinescu", de unde iese cu diagnosticul de epilepsie. Blindat cu documente medicale, lui Ionita i se aproba o expertiza medico-legala la IML "Mina Minovici". O comisie de medici legisti, formata din dr. Popa Valeriu, dr. Popescu Ionut si dr. Gabriela Costea, a intocmit raportul medico-legal nr. A5/8161/1992, in care se stabileste ca, "in urma traumatismului suferit la data de 22.02.1991 (data bataii din satul cu pricina - n.r.), numitul Ionita Ion a ramas cu o infirmitate permanenta, crize epileptice de grand mal". Ionita depune o plingere penala la Parchetul Prahova impotriva lui Arnautu pentru tentativa de omor, dar rechizitoriul facut de procurorul Traian Gherasim (actualul presedinte al Parchetului de pe linga Curtea de Apel din Ploiesti) il scoate din nou de sub urmarire penala pe Arnautu, in baza art. 44 din Codul Penal (legitima aparare). Ionita, nemultumit, cere din nou inculparea lui Arnautu, dosarul este preluat de un alt procuror, Stelian Ghita, care elimina concluzia de legitima aparare. L-am contactat pe procurorul Stelian Ghita, care ne-a declarat: "Probele din dosar au fost elocvente, pe baza acestora am stabilit participarea lui Arnautu Gheorghe la bataie. In legatura cu actele medicale, nu e treaba procurorilor sa se pronunte asupra corectitudinii lor". Astfel, Arnautu este inculpat pentru tentativa de omor, dupa 5 ani si jumatate de la producerea evenimentelor. Dosarul lui Arnautu ajunge la Tribunalul Municipiului Bucuresti, sectia I penala (dosar nr. 3210/1995). Condamnarea - scrisa in expertiza Trimiterea in judecata a lui Arnautu s-a bazat pe concluzia expertizei de la IML Bucuresti, care descopera o legatura de cauzalitate intre lovitura de la cap si epilepsia lui Ionita. Dar in cazul lui Ion Ionita, era elementar ca medicii legisti sa verifice daca el era sanatos inainte de producerea incidentului. Nici gind. Lipsa de responsabilitate a legistilor il duce pe Arnautu in fata instantei. Avocatul apararii face atunci ceea ce ar fi trebuit sa faca medicii din IML: cere de la cabinetul medical al societatii unde a lucrat Ionita fisa lui medicala. Surpriza! In aceasta fisa era consemnat faptul ca de douazeci de ani Ion Ionita suferea de epilepsie. Astfel, era consemnat debutul bolii in data de 3.12.1970, cind a fost diagnosticat cu "lipotimie - suspect mal comitial". La 01.06.1988, Ionita isi pierde cunostinta in sectie timp de 5-6 minute, are crize convulsive si, de asemenea, i se pune diagnosticul de epilepsie. Este consemnata si o a treia criza de epilepsie in 16.06.1990. Avocatul apararii lui Gheorghe Arnautu prezinta Tribunalului Municipiului Bucuresti aceasta fisa medicala, care schimba fundamental datele procesuale, cerind instantei sa aprobe o noua expertiza medicala. Cererea este, in mod inexplicabil, respinsa, iar Gheorghe Arnautu este condamnat pentru tentativa de omor la 6 ani inchisoare (sentinta penala nr. 120/20 mai 1997) si 4 milioane lei despagubiri catre Ion Ionita. A urmat respingerea recursului de catre Curtea de Apel Bucuresti (dosar nr. 1859/1997), care n-a vrut sa tina cont de noile date medicale prezentate. In final, Curtea Suprema de Justitie (dosar nr. 329/1998) a respins apelul, fara sa tina cont de eroarea flagranta din expertiza medico-legala. Hotarirea a ramas definitiva, omul executa din februarie 2000 cei 6 ani de puscarie pentru tentativa de omor. In prezent a fost depus la Ministerul Justitiei un memoriu pentru recurs in anulare impotriva sentintei definitive. Dar, intre timp, din cauza amatorismului unor legisti si a nepasarii unor procurori si judecatori romani, Gheorghe Arnautu face puscarie pentru epilepsia veche de douazeci de ani a lui Ionita Ion. SORIN CEHAN Doamna Gabriela Costea, medic primar psihiatru la IML "Mina Minovici" din Bucuresti n-a vrut sa ne dea detalii. Folosind un ton mult sub demnitatea profesiei, ne-a spus: "Toate expertizele merg din aproape in aproape si, daca as fi facut o greseala, e de competenta Comisiei Superioare medico-legale sa o indrepte. Dar eu nu dau interviuri pe teme profesionale. Daca vreti sa vorbiti cu mine, cereti aprobarea conducerii Institutului." N-am cerut aprobarea conducerii pentru ca profesorul Vladimir Belis, seful doamnei Gabriela Costea, a rupt orice relatii cu "Evenimentul zilei". Criminalul orb din Arad, a ratat sinuciderea Dimineata zilei de duminica a fost indoliata in Arad. Un nevazator si-a ucis cu un cutit concubina, insarcinata in luna a patra. Cristian Petru Codeus, 25 de ani, este orb de la 15 ani, cind a suferit o operatie. Din februarie el traia in concubinaj cu Mariuca Elena Banescu, de loc din Deva, dar cu resedinta la Arad, unde locuia in gazda cu Cristian. Intre ei, de-a lungul timpului, au mai fost scandaluri, finalizate cu cite o mama de bataie aplicata de femeie barbatului care, neputind vedea, era in inferioritate. Ultima bataie insa a avut un final neasteptat. Naduful acumulat in timp de Cristian l-a impins la omor. Duminica dimineata, scandalul intre concubini a pornit de la bani Povestea tragicei intimplari de duminica ne-a fost relatata chiar de Cristian Petru Codeus. Cei doi s-au trezit putin dupa ora 10.00. Femeia i-a reprosat barbatului, care are o pensie de un milion si trei sute de mii de lei, ca-i da prea putini bani. De la cearta pina la bataie pasul a fost mic. Ca de obicei, Mariuca Elena Banescu l-a lovit pe Cristian care nu s-a putut apara. Apoi, linistita, s-a asezat in fata televizorului. Infuriat, Cristian Petru Codeus a mers pe bijbiite pina in bucatarie, unde a apucat primul cutit care i-a cazut in mina, s-a apropiat de Mariuca si a lovit orbeste, dupa simt. Mariuca, lovita de patru ori de cutit, s-a prabusit intr-o balta de singe. Fara sa constientizeze ce-a facut, dar puternic bulversat, barbatul s-a imbracat si a iesit din casa. Criminalul a incercat sa se sinucida prin inecare, dar a esuat pentru ca Muresul a fost prea mic Iesind din casa, Cristian Petru Codeus a dat peste un copil pe care l-a rugat sa-l conduca la Mures. Baiatul l-a luat de mina si l-a dus linga riu, fara sa banuiasca gindurile orbului. Cristian s-a aruncat in Mures, dar tentativa sa de suicid a esuat, pentru ca Muresul era prea mic. Un trecator l-a scos din apa. Cristian l-a rugat sa-l duca la Siria, pentru ca este nevazator si acolo locuieste familia care l-a crescut. Cu masina salvatorului, el a ajuns la Siria, fara sa spuna cuiva despre crima de la Arad. De acolo a si fost ridicat de politie. Prezentat procurorului, pe numele lui Cristian Petru Codeus a fost emis un mandat de arestare preventiva pentru cinci zile. El va fi supus unui control medical complex, pentru a se stabili daca da dovada de discernamint. Pe linga problemele cu vederea, el este si suferind psihic, avind mai multe internari in spitale de specialitate. De fapt, motivul pensionarii sale este schizofrenia. Acum, el isi regreta fapta: "N-am vrut sa o omor. Ne cunosteam de vreo cinci ani si din februarie locuiam impreuna. Dupa ce m-a lovit, m-am enervat si am plecat dupa cutit in bucatarie"- povesteste Cristian. Mariuca Elena Banescu era si ea pensionata. Si ea avea o afectiune legata de vedere, dar spre deosebire de Cristian, care nu putea vedea nimic, ea mai putea vedea ceva. SORIN TROCAN Fostul comunist internationalist a adresat, in iulie 1944, o scrisoare Comisiei Litvinov Valter Roman: "Cel mai potrivit element al acestei etape este permisiunea infiintarii independentei Transilvaniei" La 44 de ani de la evenimentele singeroase de la Budapesta, cind Revolutia maghiara a fost innabusita cu ajutorul tancurilor sovietice, incep sa iasa la iveala documente si marturii care dovedesc faptul ca si autoritatile de la Bucuresti au dat o mina de ajutor. Doua personaje apar in prim-plan: Valter Roman, tatal actualului ministru de externe, si Ion Iliescu. Desi ne aflam in plina campanie electorala, am considerat ca este vorba despre adevaruri istorice care nu pot fi trecute sub tacere. Prin urmare, "Evenimentul zilei" isi propune saa realizeze o incursiune in istorie, publicind in numarul de azi doua variante ale unei scrisori trimise de Valter Roman comisiei Litvinov. Desi nu se refera la momentul Budapesta '56, ele s"nt importante pentru ca arunca o noua lumina asupra personalitatii lui Valter Roman. Grupajul va continua miine, cu implicare lui Ion Iliescu in evenimentele din octombrie 1956 de la Budapesta. In suplimentul cultural "Provincia" pe luna octombrie 2000 al ziarului "Ziua de Ardeal" este publicat un document exceptional: scrisoarea catre Petre Roman - Problema transilvana, semnata de istoricul rus Tofic Islamov. Acest document ne aduce la cunostinta o scrisoare a lui Valter Roman datata 28.07.1944 care a intrat in Comisia lui Litvinov in data de 2.08.1944 si "care a provocat reactii atit de vehemente din partea dumneavoastra, domnule Petre Roman". Istoricul rus face referire la o alta scrisoare a lui Valter Roman adusa la cunostinta sa de Petre Roman si tiparita de acesta in volumul "Libertatea ca datorie", Editura Paideia, 2000. Intre cele doua scrisori, semnate totusi de aceeasi persoana, exista o diferenta zdrobitoare: intr-una se sustine un punct de vedere cominternist, prosovietic, antiromanesc, caci "luind in considerare toata greutatea, complexitatea si specificitatea problemei Transilvaniei, consider ca cel mai potrivit si corespunzator element al acestei etape (de dupa razboi) este permisiunea infiintarii independentei (si fata de romani, si fata de unguri) Transilvaniei de la riul Tisa pina la Carpati"; in cealalta, avem de-a face cu o atitudine patriotica, conform careia "Transilvania apartine Romaniei, deoarece majoritatea populatiei acestei regiuni istorice a fost si este si astazi romaneasca, deoarece poporul roman a luptat secole de-a rindul pentru unirea Transilvaniei cu Romania, unire care s-a realizat in decembrie 1918". Iata ce scrie Tofic Islamov: "Va sint foarte recunoscator pentru copia materialului aparut in ziarul «Ce soir» din Paris, trimisa de dumneavoastra si mai ales pentru scrisoarea lui Valter Roman catre M.M. Litvinov, de care noi nu am avut cunostinta, datata la 24 iulie, deci cu patru zile inaintea datarii din 28 iulie a scrisorii lui Valter Roman, publicata in volumul nostru pe aceeasi adresa (Problema transilvaneana. Disputa teritoriala romano-ungara si URSS. 1940-1946. Documente M., Rosspan 2000, 312-317. Doc. N81). Noi o vom studia utilizind cele mai bune metode si vom trage concluziile potrivite, daca aceasta scrisoare se va dovedi autentica (s.n.). Ar fi necesar sa avem o copie facsimila, poze sau xerocopii, ceea ce din punct de vedere tehnic nu este greu de facut". Istoricul rus subliniaza perplex ca "scrisoarea dumneavoastra este scrisa pe formularul oficial al Ministerului Afacerilor Externe din Romania - ceea ce este putin surprinzator si pe mine personal m-a tulburat - si chiar daca este semnat de dumneavoastra in calitate de "ministru de stat" si "ministrul afacerilor externe din Romania", nefiind dotat cu parafa "secret" sau "strict secret", cred ca este posibil sa aduc la cunostinta publica continutul acestei corespondente in care sint atinse problemele referitoare la trecutul recent al tarilor noastre de care sint interesate nu numai cercuri restrinse de persoane". "Evenimentul zilei" tipareste alaturat continutul celor doua scrisori. Pentru orice cititor apare limpede ca ele nu sint scrise de aceeasi persoana. Ramine de vazut care se va dovedi falsa si care autentica. PETRU ROMOSAN Fragment din scrisoarea trimisa lui Petre Roman de istoricul rus Tofic Islamov (publicata de saptaminalul clujean "Provincia") "...Pentru a fundamenta corectitudinea interpretarii noastre in legatura cu pozitia lui Valter Roman voi oferi mai jos, intr-o forma prescurtata, scrisoarea sa datata la 28.VII.1944, care a intrat in Comisia lui Litvinov in data de 2.VIII.1944, si care a provocat reactii atit de vehemente din partea Dumneavoastra, domnule Petre Roman. Dupa ce la inceputul scrisorii notase ca s-a hotarit "sa-si expuna parerea despre problema Transilvaniei in ordinea dezbaterii", Valter Roman scrie (stilistica si ortografia originala se respecta pe deplin): "Luind in considerare toata greutatea, complexitatea si specificitatea problemei Transilvaniei, consider ca cel mai potrivit si corespunzator element al acestei etape (de dupa razboi) este permisiunea infiintarii independentei (si fata de romani si fata de unguri) Transilvaniei de la riul Tisa pina la Carpati (hotarul care trebuia sa fie garantat de Uniunea Sovietica, Anglia, America), care reiese din urmatoarele idei: 1. Ambele tari care pretind Transilvania au participat in aceiasi masura in razboiul de cucerire a lui Hitler. Pe cine sa "rasplatim" cu alipirea Transilvaniei? (Tendinta imperialismului englez este sa aiba sub control Ungaria, incluzind si Transilvania. In acelasi timp, ne dam seama, ca Rominia nu poate fi in viitor folosita de nimeni ca si centru al intrigii antisovietice si ca baza de atac impotriva U.R.S.S.) 2. Componenta etnografica. Intre riul Tisa si Carpati locuiesc intr-un conglomerat romani si unguri (locuiesc aici sasi si svabi, care amintesc problema nemtilor "de pe Volga", poate ca problema data ar putea fi rezolvata pe aceiasi cale). 3. Independenta economica. Transilvania (prin care noi astazi intelegem: Transilvania propriu-zisa, Banat, Crisana, Maramures) reprezinta un intreg din punct de vedere economic. In perioada alipirii Transilvaniei la Romania industria ei era mai dezvoltata decit a acesteia. (Resita este cel mai mare centru metalurgic; I.A.R.- cel mai mare centru aviatic Astra - cel mai mare centru al constructiilor de vagoane, Dermata - cea mai puternica uzina de prelucrarea a pielii din Balcani). Transilvania este foarte bogata in resurse minerale: carbune, minereu de fier, cupru, mangan, aur, argint s.a.m.d. Ea are, de asemenea, un potential agrar ridicat. Partajul construit de Hitler in august 1940 - urmarind exclusiv interesele imperialismului german - contrazicea ratiunile economice, istorice, nationale si etnografice; era ca si cum ai taia pe unul din gemenii siamezi, care nu pot sa traiasca unul fara altul. 4. Radacini istorice. Multi ani Transilvania a fost tara independenta, cu propriul conducator, iar in secolele XVI si XVII a jucat un rol foarte important in activitatile internationale. Ideea independentei Transilvaniei are traditiile sale si radacini atit printre romani cit si printre unguri. Evenimentele istorice marturisesc despre viata pasnica a ungurilor si romanilor in Transilvania dealungul secolelor si despre luptele lor comune indreptate impotriva asupritorilor. 5. Transilvania a fost partea cea mai progresista a tarii chiar si atunci cind apartinea fie Ungariei, fie Romaniei. Miscarile revolutionare ale ungurilor si romanilor au izbucnit de nenumarate ori in Transilvania. Muncitorii transilvaneni au fost mult mai organizati, decit in alte parti ale Ungariei si Rominiei. Miscarile muncitoresti sint mai puternice decit in Ungaria si in Rominia.13 Din toate aceste motive consider ca independenta Transilvaniei este o chestiune realista si oportuna, corespunzind intereselor progresiste din Rominia si Ungaria. (Hotarirea definitiva pot sa mi-o imaginez numai in cazul in care Bazinul Dunarean va fi sub tutela regimului sovietic). Cu respect, Valter Roman, nascut in Transilvania, membru al Partidului Comunist Roman. Inginer-electric; fost sef al artileriei 35 (inter) divizii; in Spania (1936-1939) fost constructor de vagoane al uzinei din orasul Calinin; colaboratorul I.C.C.I. (pina la dizolvare); Redactor (Redactia romina) in institutul nr. 205 in timpul T.C.V.C.R.(b), Moscova, 28. VII. 44. «Lux» com 26514." In incheiere repet inca odata acea impresie personala, care mi-am format-o in timpul citirii acestei scrisori: Valter Roman a fost comunist-internationalist, de asemenea patriot transilvanean. Numai in acest context poti intelege si explica apropierea sa de problema transilvaneana. Sentimentele patriotice predominau asupra nationalitatii, de aceea el este interesant ca personalitate". Fragment din cartea "Libertatea ca datorie", publicata de Petre Roman Scrisoarea adresata de Valter Roman lui M.M. Litvinov cu privire la Transilvania "Stimate tovarase Litvinov, Datorita faptului ca glorioasa Armata Rosie continua ofensiva sa stralucita, zdrobind trupele hitleriste, si deci eliberarea Romaniei, a Ungariei si a celorlalte tari ocupate de Hitler, va deveni, sper curind, o realitate fericita, doresc sa va expun in cele ce urmeaza un punct de vedere - pe care, fireste, il consider ca singurul just si in concordanta cu adevarul istoric - in legatura cu solutionarea litigiilor de frontiera romano-maghiara, consecinta a "arbitrajului" de la Viena din august 1940. Pentru ca o data cu rasturnarea clicilor fasciste din aceste tari si zdrobirea Germaniei hitleriste se va pune problema organizarii pacii si incheierii tratatelor de pace, consider ca deosebit de actual si, totodata, si extrem de important sa informez Guvernul sovietic despre anumite realitati, pentru ca hotarirea pe care o va lua sa se bazeze pe cunoasterea cit mai precisa a situatiei... Este vorba de problema Transilvaniei. Se propun diferite "solutii". Unii promoveaza ideea trecerii intregii Transilvanii la Ungaria, iar altii sint pentru mentinerea statu-quo-ului existent din august 1940 incoace (in cadrul acestei variante se mai vorbeste si de un schimb de populatie). Exista si altii (in special unele cercuri anglo-americane, al caror purtator de cuvint, oficios, profesorul Macartri, a si expus pozitia lor, dar si unii transilvaneni) care emit ideea unei Transilvanii independente, incercind a transplanta in acest colt al Europei exemplul Elvetiei. Argumentele tuturor acestor purtatori de cuvint sint variate si unele dintre ele ar putea sa si impresioneze chiar, cum ar fi, de exemplu, argumentul ca, datorita faptului ca atit Romania, cit si Ungaria au purtat (poarta) razboi contra Uniunii Sovietice, n-ar "merita" nici una, nici alta, sa fie "rasplatita" pentru aceasta atitudine si, in consecinta, fie ca granita actuala ar trebui mentinuta, fie sa se creeze un stat transilvanean. Independent atit fata de Romania, cit si fata de Ungaria. Toate acestea nu sint decit argumente, in cel mai bun caz, conjuncturale. In afara acestor "solutii", exista, fireste, punctul de vedere pe care il sustine Partidul Comunist din Romania si pentru care a militat in tot timpul razboiului postul de radio "Romania Libera", si anume ca solutionarea problemei Transilvaniei inseamna anularea "arbitrajului" de la Viena (august 1940) si reintegrarea Transilvaniei de nord in cadrul Romaniei. In favoarea acestei teze ar putea fi nvocate multe argumente, dintre care cel mai important mi se pare ca este cel istoric. Transilvania apartine Romaniei, deoarece majoritatea populatiei acestei regiuni istorice a fost si este si astazi romaneasca, deoarece poporul roman a luptat secole de-a rindul pentru unirea Transilvaniei cu Romania, unire care s-a realizat in decembrie 1918. Acestea sint realitati a caror neluare in considerare n-ar putea decit complica evolutia lucrurilor (inclusiv desfasurarea razboiului in ultima sa faza), cit si viitoarea asezare in acest colt al Europei, desi participarea Romaniei la agresiunea contra Uniunii Sovietice este un fapt de netagaduit, dar pentru care n-ar fi nici rational, nici just sa sufere un popor intreg. Necesitatea reasezarii Europei in situatia de dinainte de razboi (situatie pe care a rasturnat-o prin forta Germania hitlerista), fiind unul dintre obiectivele coalitiei antihitleriste, vine sa completeze argumentatia de mai sus cu caracter istoric. Solutionarea in acest spirit a problemei Transilvaniei ar face ca simpatiile pentru Uniunea Sovietica in Romania in perioada postbelica sa creasca nemasurat si sa devina un motor puternic al unei apropieri si al unei prietenii (dintre U.R.S.S. si Romania) pentru care lupta de mult comunistii romani. In convingerea ferma ca cele expuse vor fi de natura sa contribuie la clarificarea problemei si la solutionarea sa in spiritul justetei istorice si al intereselor comune, va saluta respectuos Valter Roman». 