 Securitate maxima pentru vizita lui Gerhard Schroeder Seful Cancelariei Germane, Gunter Kniess, a sosit ieri dupa-amiaza, cu o cursa charter, pe Aeroportul International Cluj-Napoca pentru a pregati vizita particulara pe care o va efectua pe 18 septembrie cancelarul Gerhard Schroeder. Delegatia germana, care cuprinde si specialisti in probleme de paza si protectie, a fost asteptata de mai multe echipaje de politie care, intr-o prima faza, au reusit sa insele vigilenta ziaristilor, plecind pe alta iesire a aeroportului. Surse demne de incredere au declarat ca diplomatul german a avut o scurta intilnire cu prefectul judetului Cluj, Vasile Soporan, dupa care s-a deplasat la Primaria Turda. Aici a fost stabilit un plan de masuri de securitate privind vizita cancelarului la Ceanu Mare, la mormintul unde se afla ingropat tatal sau, Fritz Schroeder. Surse din cadrul IPJ Cluj ne-au declarat ca partea germana a propus, printre altele, amplasarea de-a lungul traseului dintre Aeroportul Militar Luna, locul unde va ateriza cancelarul german, si comuna Ceanu Mare mai multe cordoane de securitate care sa blocheze accesul reprezentantilor mass-media in zona, tocmai pentru a respecta caracterul privat al vizitei. Gunter Kniess a inspectat si sediul Primariei din Turda unde Gerhard Schroeder va avea o intilnire de aproximativ o ora cu premierul Adrian Nastase. Se pare, de asemenea, ca seful guvernului de la Berlin va lua masa, la intoarcerea din Ceanu Mare, la sediul Primariei din Turda. Asa se explica si faptul ca din delegatia germana a facut parte si un expert gastronom, angajat al Cancelariei Germane. Se pare ca va veni si sora cancelarului, Gertrude. Autoritatile judetului Cluj au aminat vizitarea comunei Ceanu Mare, deoarece lucrarile pentru asfaltarea DJ 107 nu sint gata decit in proportie de 95 la suta. Expertii germani in paza si protectia cancelarului si cei in drumuri nu au facut decit planuri preliminare cu privire la posturile de paza care vor fi amplasate pe parcursul traseului. Politisti din cadrul IPJ Cluj sustin ca planul de masuri care va fi intocmit de partea germana va fi prezenat si partii romane, care isi va da sau acceptul. Pentru asfaltarea DJ 107 si pentru efectuarea unor lucrari de reparatii la sediile Primariilor din Turda si Ceanu Mare, Guvernul Romaniei a alocat 51 de miliarde de lei. MIHAI SOICA Dupa doua decenii de scadere constanta a populatiei, Se-nmultesc ungurii Dupa ani de scutiri de impozite pentru familiile cu multi copii si programe de incurajare a natalitatii, Ungaria este pe cale sa puna capat fenomenului de scadere a populatiei inregistrat in ultimele doua decenii, relateaza Reuters. Populatia Ungariei a scazut de la 10.700.000 de locuitori in 1980 la 10 milioane in 2000, insa in prezent exista semne ca anul in curs se va incheia cu o notabila crestere a numarului de locuitori, care va depasi 10.200.000. Guvernul ungar a oferit vacante gratuite pentru familiile numeroase, scutiri de impozite pentru fiecare copil si programe de consiliere in familie. Toate aceste masuri fac parte din planul coalitiei de centru-dreapta de crestere a populatiei. "Nu exista un program de sprijinire a familiei mai bun decit al nostru in intreaga lume", aprecia un oficial maghiar. Premierul Viktor Orban si sotia sa, Aniko Levai, au dat un puternic exemplu prin cei patru copii ai lor, iar multi dintre oficialii guvernului au cite trei sau mai multi copii. Cresterea numarului de locuitori este o performanta notabila, intr-o tara cu un nivel scazut al sperantei de viata, un numar ridicat de sinucideri, care poate fi pus si pe seama faptului ca Ungaria se situeaza pe locul trei in lume in ceea ce priveste alcoolismul. ( L.C. ) Romani jefuiti de falsi politisti bulgari Trei cetateni romani au fost atacati si pradati in noaptea de luni spre marti in apropierea localitatii bulgare Panicerovo. Microbuzul marca "Mercedes Sprinter" in care se aflau romanii, care calatorisera in Turcia, a fost oprit de trei barbati cu fetele acoperite, imbracati in uniforme de politist si inarmati cu pusti-mitraliera Kalasnikov. Banditii le-au pus catuse si i-au dus intr-o padure situata intre satele Panicerovo si Edrevo. Romanilor li s-au furat 33.450 de marci, 2.800 de dolari, sase milioane de lire turcesti si trei telefoane mobile. Ei au fost gasiti de localnici in padure dupa citeva ore de la comiterea jafului. PETIO PETKOV (Sofia) Candidatii la presedintia Bulgariei, obligati sa-si finanteze campania Parlamentul bulgar a adoptat miercuri, intr-o prima lectura, o serie de amendamente la Legea alegerilor prezidentiale, potrivit carora, de-acum inainte, fiecare candidat va fi obligat sa-si finanteze campania electorala fara nici o subventie din partea statului. Candidatii pot primi pina la 10.000 de leva (5.113 euro) de la persoane fizice si 30.000 de leva (15.339 euro) de la persoane juridice. De asemenea, amendamentele prevad votul pe un buletin unic, ce contine lista tuturor candidatilor la presedintie precum si la postul de vicepresedinte, numele fiind inscrise in ordinea inregistrarii la biroul electoral. Partidul minoritatii turce a protestat la acest nou tip de buletin, argumentind ca electoratul sau, in majoritate analfabet, nu se va descurca in complexitatea noului sistem. Alegerile prezidentiale din Bulgaria vor avea loc in toamna acestui an, in luna noiembrie, dar data exacta nu a fost inca anuntata. CAMELIA MUNTEAN Viata din moarte Opinia publica din China a urmarit cu mare emotie povestea unei femei in virsta de 36 de ani, pe nume Wu Yingqiong, care a adus pe lume un baietel perfect sanatos, desi ea se zbate intre viata si moarte, fiind intr-o coma profunda de mai bine de trei luni. Wu, o simpla taranca din sud-vestul Chinei, a intrat in coma in urma unui accident rutier suferit in luna mai, fiind internata intr-un spital militar. Fiind tintuita la pat, a slabit infiorator, ajungind o mina de om, greutatea ei fiind de doar 25 de kilograme. Cu toate acestea, a dus sarcina la termen si a nascut normal, bineinteles, cu ajutorul unei echipe de medici si moase. Doctorii au fost profund impresionati de faptul ca femeia a deschis ochii in timpul nasterii, caz rar intilnit la un pacient in coma. De atunci, ea a ramas cu ochii deschisi, de parca s-ar uita la pruncul care plinge linga ea. ( C.V. ) Atlanticul, traversat in caiac Un fost soldat britanic este autorul primei traversari a Atlanticului in caiac, dupa o calatorie plina de aventuri si pericole care a durat 11 saptamini. Plecat pe 23 iunie din Canada, Peter Bray, 44 de ani, a revenit miercuri la Mayo (vestul Irlandei) epuizat, dar foarte fericit de reusita, mai ales ca in ultima parte a calatoriei el a fost izolat de toata lumea, dupa ce a pierdut legatura radio cu echipa sa de pe uscat. Intr-un caiac cu o lungime de 7,3 metri, special construit pentru aceasta expeditie, el a parcurs o distanta de 5.556 de kilometri, infruntind in timpul calatoriei furturi violente si valuri pe peste 12 metri. Bray a povestit ca in cele 75 de zile de navigatie nu a intilnit decit o singura balena, care s-a tinut o vreme dupa caiacul lui, fara sa incerce sa-l atace. Pe drum, navigatorul solitar s-a hranit cu alimente deshidratate si apa minerala vitaminizata, iar pentru odihna avea o cabina atit de mica, incit unii oameni i-au spus ca pare mai degraba un sicriu. CAMELIA MUNTEAN Bogdan Achimescu face sculpturi din hirtie igienica Arta din resturi menajere Artistul roman Bogdan Achimescu foloseste lucrurile pe care majoritatea oamenilor le-ar arunca pentru a crea opere care au facut furori in strainatate, scrie "The Sunday Times". Lucrarile sale sint realizate din filtre de cafea, hirtie de fax, foi din bloc-notesuri. El nu s-a sfiit sa faca opere de arta chiar din hirtie igienica - care in vechea Romanie ajunsese un semn de bunastare. Tot din trecutul comunist este inspirata si expozitia deschisa anul acesta de Achimescu in cadrul Bienalei de la Venetia. Artistul povesteste ca a pornit de la niste relatari privind o baza de date pe care a incercat s-o creeze, in 1984, oficialul comunist roman identificat doar drept "generalul Ernu", care dorea sa inmagazineze in memoria computerelor primitive existente la acea vreme fetele tuturor cetatenilor suspecti. Folosind imagini furnizate de un fost arhivist, Achimescu a umplut peretii unui intreg pavilion cu chipuri de oameni proiectate pe pereti. "Putem presupune ca in anumite conditii - o Europa de Est cu dictaturi stabile, plus masiva putere de calcul a computerelor de astazi - aceasta baza de date ar fi crescut intr-atit incit sa acopere intreaga populatie", afirma Achimescu, evocind spectrul controlului total visat de comunisti. Viziunea artistului roman asupra acestui potential viitor sinistru figureaza in cadrul "Proiectului Sligo", seria sa de picturi si instalatii expusa la Model Arts Centre. Sufletul artistului a ramas in Romania Achimescu a plecat din tara inaintea caderii lui Ceausescu, trecind prin Polonia inainte de a se stabili in Statele Unite, unde actualmente este profesor de arta, in Tucson, Arizona. Desi rupt geografic de Romania, gindurile lui au ramas legate de paminturile natale. In fiecare dintre creatiile sale, el spune mereu privitorului la cine anume se uita, de ce este personajul cutare acolo si felul in care a ajuns. Dar "peisajul" este in continua schimbare, astfel incit o noua poveste ia rapid locul celei vazute intii, antrenind interesul vizitatorilor. "Cineva mi-a spus ca folosesc obiectele astea pentru a-mi marca teritoriul, asa cum face un ciine", spune, pe jumatate in gluma, artistul roman. Nascut in 1965 la Timisoara, unde urmeaza Liceul de arta "Ion Vidu", Bogdan Achimescu se inscrie la Academia de Arte Plastice din Cluj, dupa care pleaca, in 1990, la Cracovia, Polonia, unde absolveste Academia de Arte Frumoase. Expune in mai multe muzee prestigioase din Austria, Elvetia, Germania, Ungaria, Italia, Irlanda, Brazilia, Elvetia si Rusia. In 1995, absolveste Scoala de Pictura si Sculptura Skowhegan, din Statele Unite. VLADIMIR BALABAN Flash Bomba cu aripioare Oficiali ai Pentagonului au prezentat recent, in incinta bazei militare aeriene Eglin, prototipul unei bombe de mici dimensiuni, dotata cu aripi cu forma variabila, capabila sa planeze controlat cel putin 65 de kilometri, in drum spre tinta. Dimensiunile foarte mici ale noii arme vor permite armatei americane sa atace mai multe tinte cu mai putine avioane, reducind totodata asa-numitele "pagube colaterale" - din rindul civililor. In plus, noua bomba, care inca nu are un nume sau indicativ, are o precizie mult mai mare decit orice alta arma similara existenta in dotarea armatei SUA. ( C.V. ) Pedepse alternative In incercarea de a stavili furturile din magazine, autoritatile statului american Arkansas au introdus o pedeapsa originala pentru cei care se dedau la acest gen de infractiune: obligatia de a purta pe strada o pancarta pe care scrie cu litere de-o schioapa: "Sint condamnat pentru furt din magazin". Printre primii "beneficiari" ai noului sistem, alternativ pedepsei cu inchisoarea, se numara si Leslie Thompson, 48 de ani, din localitatea Hot Springs. Judecatorii ofera infractorilor posibilitatea de a alege intre a face trei zile de inchisoare (pentru furturi minore, majoritatea comise de femei) sau sa poarte semnul in public, timp de trei ore. ( C.V. ) [21][pl.dll?rid=expresro] 