 Amanti de cursa lunga Caprice a trecut prin patul lui Rod Stewart Celebrul rocker Rod Stewart (56 de ani) a marturisit ziaristilor britanici ca pe lista cuceririlor sale se afla si supermodelul Caprice. Frumoasa blonda i-a fost iubita, timp de citeva luni, pina la sfirsitul lui decembrie 2000. De fapt, pentru Caprice, Stewart s-a despartit de alta blonda superba, fotografa Penny Lancaster (29 de ani). Rod a mai povestit ca s-a indragostit de englezoaica Penny in urma cu doi ani, la Londra, in aceeasi noapte in care s-a separat de fosta lui nevasta, fotomodelul Rachel Hunter, cu care are doi copii. "Mi-a placut foarte mult de Caprice. Ceva n-a mers in relatia noastra, insa ne-am despartit in relatii bune", spune Rod. Acum el s-a intors la Penny, pe care declara ca o iubeste mult. De altfel, e pentru prima oara cind iubaretul star se intoarce la o "fosta". LIVIU SERBANESCU Invins pe zgura Boris Becker si-a recunoscut bastardul Germanul Boris Becker, fosta vedeta a tenisului mondial, a recunoscut ieri, public, ca este tatal copilului in virsta de 10 luni, nascut de manechinul rus Angela Ermakova. "Este fetita mea si accept intreaga responsabilitate care-mi revine. Ma angajez sa sustin financiar cheltuielile pentru cresterea si educarea micutei Anna", a declarat Boris. Robert Lubenoff, consilierul pentru mass-media al fostului campion, a precizat ca "rezultatele testelor efectuate saptamina trecuta la Londra au relevat ca Angela Ermakova si Boris Becker sint parintii copilului". MARGARIT BANUTA Un chirurg american a inventat Aparatul de provocat orgasmul Chirurgul american Stuart Malloy a brevetat un aparat capabil sa livreze femeilor orgasme instantanee, la comanda, gratie unor electrozi implantati in maduva spinarii, scrie prestigioasa publicatie de stiinta "The New Scientist". Potrivit aceleiasi surse, lui Malloy i-a venit ideea in urma unei operatii facute pe viu unei paciente care se plingea de dureri foarte mari. In timp ce incerca sa pozitioneze implantul astfel incit sa-i reduca durerile, Malloy a observat ca femeia incepe sa geama cuprinsa de extaz si, intrigat, a intrebat-o ce se intimpla. "Trebuie musai sa-i aratati si sotului meu cum se face asta!", a exclamat pacienta, inca imbujorata. Intrevazind posibilitatea unei surse de cistig practic nelimitate, Stuart Malloy a luat legatura cu firma "Medtronic", specializata in producerea de stimulatoare implantabile (cardiace si neurologice), pentru crearea unui aparat special. Produsul rezultat are dimensiuni mai mici decit cele ale unui pachet de tigarete fara filtru si este actionabil prin telecomanda. "Orgasmotronul" are atit aplicabilitate curativa (pentru frigide), cit si, evident, recreationala, putind fi implantat in urma unei proceduri mai putin dureroase decit o operatie de marire a sinilor. CONSTANTIN VLAD O afacere de trei milioane de dolari: Britney Spears, noua imagine Pepsi Interpreta britanica de muzica pop Britney Spears (19 ani) a semnat in urma cu doua zile, un contract prin care a devenit noua imagine a companiei Pepsi Cola. Suma pe care o va primi cintareata nu a fost data publicitatii, insa un ziarist londonez a aflat ca este vorba de trei milioane de dolari. Britney a sarbatorit evenimentul printr-un sejur la New York, petrecut impreuna cu logodnicul ei, Justin Timberlake, solist vocal in formatia 'N Sync. Prin semnarea acestui contract, ea calca pe urmele altor vedete din lumea muzicii care au reprezentat imaginea bauturii racoritoare. Printre ele se numara Michael Jackson, care, pentru 5 milioane de dolari (in '94), a lansat campania "Pepsi - The Choice Of A New Generation", Ray Charles, Robbie Williams si Kylie Minogue. Alte staruri care au mai incheiat contracte cu Pepsi sint actorul Michael J. Fox sau baschetbalistul Shaquille O'Neal. LIVIU SERBANESCU Un pumn de fier pentru o pace durabila "Buldozerul" Ariel, premier in Israel Liderul dreptei israeliene, Ariel Sharon, a cistigat de o maniera zdrobitoare alegerile pentru functia de premier al Israelului, devansindu-l cu mai bine de 25 de procente pe reprezentantul stingii, Ehud Barak. Potrivit rezultatelor partiale, corespunzatoare numararii a peste 95 la suta din buletinele de vot, Sharon a obtinut 62,2 la suta din sufragii, fata de 37,7 procente repurtate de contracandidatul sau, Ehud Barak. Diferenta de procentaj este calificata drept istorica, nemaifiind intilnita in nici una dintre alegerile care au avut loc pina acum in Israel, precizeaza AFP. Participarea la scrutin a fost de doar 62 la suta din electorat, cea mai scazuta din istoria Israelului. Un absenteism masiv a fost inregistrat in rindul arabilor israelieni, care reprezinta aproximativ 13 la suta din electorat, acestia neputind sa-i ierte lui Barak represiunea singeroasa desfasurata de politie in octombrie a manifestantilor sustinatori ai Intifadei. "Arik, regele Israelului" Cele doua tabere au primit rezultatul alegerilor, evident, in mod diferit, una cu strigate de bucurie, iar cealalta cu lacrimi. La ora 22.00, cind ecranul de la Pavilionul gradinilor din nordul Tel-Avivului, unde se aflau sustinatorii lui Sharon, cele citeva sute de persoane prezente au izbucnit in urale de bucurie. Urcati pe scaune, agitind portrete si pancarte pe care era scris numele "eroului" lor, invingatorii si-au sarbatorit victoria cu urale de bucurie si cupe cu sampanie. "Arik, regele Israelului!", "Ariel, Ariel!" sau "Ariel Sharon, un adevarat lider pentru pace", au fost sloganurile preferate ale entuziastilor sustinatori ai noului premier. Tinerii din organizatia de tineret a Likudului au fost si ei prezenti afirmind ca "doar el va aduce pacea si va salva tara". In cealalta tabara, anuntarea infringerii zdrobitoare pe care a suferit-o Ehud Barak si viitoarea sa retragere din viata politica au avut un efect devastator asupra partizanilor sai. Barak a anuntat ca va demisiona de la conducerea Partidului Muncii si din postul de deputat al Knesset-ului, ceea ce, potrivit observatorilor, va declansa o batalie crincena pentru succesiune. Rezultatul scrutinului de marti pare sa se datoreze, mai mult decit sustinerii de catre electorat a programului lui Sharon, unui vot negativ adresat esecurilor lui Barak in plan politic - continuarea negocierilor cu palestinienii pe fondul Intifadei - si in plan personal, din cauza manierei de guvernare. "Dupa 41 de ani de serviciu in slujba poporului, intentionez sa demisionez din Knesset si de la conducerea partidului", a declarat Barak, dupa care s-a intors spre sotia sa si a imbratisat-o indelung. Tinerii sai sustinatori, prezenti in sala i-au urmat exemplul imbratisindu-si prietenii si izbucnind in lacrimi. Intreaga asistenta l-a rugat pe fostul premier sa renunte la decizia de a parasi viata politica, dar acesta a declarat: "Va iubesc, sint mindru de voi care sinteti sustinatorii mei fideli si sint sigur ca ne vom regasi intr-o zi pentru a duce impreuna bataliile viitorului". Sharon nu vrea sa imparta Ierusalimul Sharon a facut in timpul campaniei electorale o serie de declaratii care au dat o idee asupra pozitiei pe care o va adopta in ceea ce ii priveste negocierile cu palestinienii. El considera ca acordurile de la Oslo din 1993 referitoare la autonomia palestiniana sint "moarte" si "nu mai exista". Considerind ca o reglementare a conflictului nu poate fi realizata in prezent, el spera in incheierea unui "acord de incetare a ostilitatilor". Sharon a afirmat ca nu poate fi vorba despre cedarea de noi teritorii, palestinienii trebuind sa se multumeasca doar cu cele pe care le controleaza deja, nepunindu-se problema cedarii vaii Iordanului. El are in vedere mentinerea suveranitatii israeliene asupra intregului Ierusalim, refuzind cedarea partii orientale a orasului catre palestinieni. Referitor la implantarile evreiesti, noul premier a promis ca nu le va desfiinta. In ceea ce priveste declararea unui stat independent palestinian, Sharon a afirmat ca nu se opune acestei variante, dar a precizat ca acest stat trebuie sa fie total demilitarizat. CAMELIA MUNTEAN Sharon, "macelarul din Beirut" Ariel Sharon, viitorul premier al Israelului, in virsta de 72 de ani, zimbeste mult si vorbeste putin. Pe parcursul carierei militare si politice, de el s-au temut multi si a fost denumit "Buldozerul" pentru aspectul sau masiv, dar si pentru stilul bataios, releva agentiile de presa. Poreclit de sustinatori "Arik, regele Israelului" si hulit de arabi, care ii spun "Macelarul din Beirut", si-a facut o revenire spectaculoasa cu prilejul alegerilor, dupa ce, in 1983, in urma unei anchete, a fost gasit vinovat in mod indirect de masacrul refugiatilor palestinieni de la Sabra si Shatila. Multi dintre alegatorii de astazi erau doar niste tinci cind, in iunie 1982, Sharon a condus, ca ministru al apararii, campania de invadare a Libanului, care a fost urmata, trei luni mai tirziu, de masacrarea refugiatilor palestinieni de catre militiile crestine libaneze, aliate cu Israelul. Masacrul de la Sabra si Shatila a avut prea putina importanta si pentru un segment cheie al electoratului - evreii de origine rusa, care au inceput sa imigreze in Israel incepind cu 1989 si pe care Sharon i-a fermecat cu putina rusa pe care o stie. Sharon a fost multa vreme ca un ghimpe in coasta palestinienilor. Ca sef al unei unitati de comando, in 1950, el a efectuat raiduri impotriva palestinienilor care treceau granita din Iordania sa atace in interiorul Israelului. Dupa razboiul din 1967, Sharon a desfasurat o adevarata vinatoare nemiloasa impotriva palestinienilor din Fisia Gaza, in care sute de case au fost distruse. Privit de superiorii sai ca un subaltern greu de strunit, Sharon a parasit armata in iunie 1973, pentru a se lansa in viata politica, si a ajutat la fondarea Likud, partidul pe care acum il conduce. El a fost rechemat sub arme in octombrie 1973, dupa ce Egiptul si Siria au lansat atacuri impotriva fortelor israeliene de ocupatie din Sinai si Inaltimile Golan. Sharon a fost privit ca un erou, pentru ca s-a aflat in fruntea fortelor israeliene care au intrat cu tancurile in Egipt, traversind Canalul Suez. Fapte multe, cuvinte putine Sharon a fost intotdeauna la locul potrivit, in momentul potrivit, pozind in bunic sfatos, leganindu-si pe genunchi nepotul si avind grija sa evite discursurile dure din cauza carora Ehud Barak si-a atras nemultumirea electoratului. "In timp ce Barak a vorbit nonstop, sau cel putin asa parea, de cind a inceput campania electorala, Sharon a aratat ca... se straduieste sa tina o dieta severa de parcimonie verbala", comenteaza presa israeliana. Nascut in 1928, in Palestina, din parinti originari din Belarus, a aratat inca din adolescenta, cind s-a inscris in armata, un gust pronuntat pentru metodele expeditive si o inclinatie clara de a nu face decit ce si-a pus in minte. ISABELLA ALEXANDRESCU Corespondenta de la Roma Imigrant roman, arestat in Italia pentru sechestrare de nevasta O italianca de 18 ani, proaspat casatorita cu un imigrant roman, a fost sechestrata in casa si batuta cu salbaticie de sotul ei pentru ca refuza sa se duca impreuna cu el la furat de prin magazine. Tinara, originara din Sardinia, a facut cunostinta, spre sfirsitul anului trecut, la Torino, cu Gheorghe Marius Marian, 20 de ani, care intrase ilegal in Italia si risca sa fie expulzat in orice moment. Fata din provincie s-a indragostit imediat de tinarul imigrant roman, chipes si nefericit. Pe la jumatatea lunii trecute, Marian a convins-o pe tinara ca trebuie sa se casatoreasca rapid cu el ca sa nu fie expulzat. Pe 15 ianuarie a avut loc casatoria, la primaria din Torino. Perechea s-a dus sa locuiasca intr-un apartament pe strada Bava, unde traiau alti patru romani (trei barbati si o femeie), rude sau prieteni ai lui Marian. Luna de miere a durat doar cinci zile. In a sasea zi, romanul i-a explicat tinerei sotii ca "cine nu munceste nu maninca" si ca activitatea "familiei" consta in furturi la supermarket. Ea a refuzat categoric. Atunci romanul, ajutat de conationali, a incuiat-o in casa, a batut-o si a tinut-o flaminda. Profitind de un moment de neatentie a temnicerilor ei, pe 5 februarie, italianca a chemat carabinierii. Gheorghe Marius Marian si Eugen Mihai, 31 de ani, au fost arestati pentru sechestrare de persoana si vatamare corporala grava. Daniela Sacau, 19 ani, Adrian Stancu, 22 de ani, si Mircea Marian, 22 de ani, au fost inchisi pentru furt si tainuire de bunuri. PAOLO GIANFELICI Flash Ringier va fi coordonat de la Budapesta Trustul de presa elvetian Ringier va infiinta, la Budapesta, un centru regional pentru Europa de est si sud-est, care va coordona activitatea societatilor din Ungaria si Romania, urmind sa raspunda si de extinderea activitatii in spatiul balcanic, informeaza MTI, citind un comunicat remis de societate. Noul centru va fi condus de Cristoph Tonini, in virsta de 31 de ani, care a detinut, pina in prezent, functia de director financiar al centrului din Zürich al societatii. Reprezentantii Ringier au precizat ca deschiderea centrului va determina si concentrarea activitatii societatilor de presa pe care grupul le detine in Ungaria. Astfel, Casa de Edituri Ringier SRL, care editeaza publicatiile Blikk, Vasárnapi Blikk si Nemzeti Sport, se va uni cu societatea Magyar H'rlap SA, care editeaza cotidianele Mai Nap si Magyar H'rlap. In Romania, societatea Ringier editeaza cotidianul "Libertatea", saptaminalele "Capital" si TVmania" si revista "Unica" ( Mediafax ) Presedintele slovac prefera mansarda Presedintele slovac Rudolf Schuster si-a cedat modestul sau apartament cu doua camere situat la mansarda unei vile in schimbul unei vile aflate intr-unul dintre cele mai prestigioase cartiere ale orasului Bratislava, in ciuda faptului ca nu i-a placut deloc noul sau camin. Schuster a provocat senzatie in lumea politica slovaca prin gesturile sale de solidaritate fata de cetatenii de rind, preferind sa ia trenul in locul limuzinei prezidentiale si sa-si gateasca singur mincarea pe plita electrica in apartamentul de doua camere in care a locuit de la instalarea in functie, in 1999. Cu toate acestea, el s-a declarat dezamagit de vila de 450 mp, care "e prea mica si trebuie renovata complet", si avind chiar intentia de a renunta sa se mai mute. Presedintele slovac si sotia sa vor fi singurii locatari ai vilei, membrii echipei prezidentiale urmind sa se deplaseze pentru ocazii speciale de la palatul prezidential din centrul capitalei. ( L.C. ) Desertul indian plinge dupa cutremur Fotografii din satelit facute dupa seismul din vestul Indiei, de pe 26 ianuarie, au atestat aparitia unui curs important de apa in jurul Rann de Kutch, zona arida direct afectata de cutremur, a anuntat presa indiana. Expertii afirma ca seismul a scos la suprafata un curs de apa sarata, pina atunci ascuns sub suprafata solului, descoperirea trezind interesul oamenilor de stiinta, decisi sa foloseasca toate mijloacele pentru a stabili vechimea acestui lac subteran. Imediat dupa cutremur, supravietuitorii au afirmat ca apa ajunsa la suprafata a inundat mai multe zone din regiunea Kutch. Pinza freatica in zona afectata de seism a suferit modificari majore, in unele locuri inregistrindu-se o reducere a salinitatii unor izvoare. In acest timp, in alte arii s-a produs efectul contrar, indienii vazindu-se pusi in imposibilitatea de a-si adapa vitele dupa ce mai multe izvoare de apa dulce au devenit sarate. ( C.M. ) [19][pl.dll?rid=expresro] 