 James Bond se insoara de Ziua Indragostitilor Ultimul James Bond, actorul irlandez Pierce Brosnan (48 de ani), va oficializa in februarie 2001 legatura cu ziarista Keely Shaye-Smith. Anul trecut, in primavara, Bond a mai avut doua tentative de insuratoare, zdruncinate de accidentarea grava a fiului sau din prima casatorie, Sean William. Pierce Brosnan mai are un baietel de trei ani, Dylan Thomas, din relatia actuala. Nu intimplator cei doi au fixat data casatoriei in februarie, chiar in preajma zilei indragostitilor, Valentine's Day. Keely Shaye-Smith asteapta un al doilea copil in aceeasi luna, care, se stie, va fi tot baietel. Fosta sotie a lui Pierce Brosnan, actrita Cassandra Harris, a fost rapusa de cancer, in 1991. (R.M.) Raportul Comisiei Europene oficializeaza o realitate trista: Romania, pe ultimul loc in plutonul candidatelor la integrare in UE Uniunea Europeana va da miine publicitatii rapoartele intocmite de Comisia Europeana in privinta progreselor facute in ultimul timp de statele candidate in vederea integrarii. Raportul dedicat Romaniei nu numai ca nu este unul favorabil, dar arata clar si faptul ca tara noastra se afla fara drept de apel pe ultimul loc al listei de state-candidat, comenteaza agentiile internationale de presa. Raportul critica progresul lent al reformei economiei, care este inca in mare parte controlata de stat, cit si deplorabilele conditii de viata a zeci de mii de copii abandonati in orfelinate. Data pe care Romania si-a fixat-o pentru aderare, anul 2007, cind considera ca va fi indeplinit in intregime toate conditiile de integrare, este considerata ca fiind "extrem de ambitioasa". "Exista trei obstacole in procesul de aderare a Romaniei - criza in domeniul protectiei copilului, coruptia si administratia publica", a spus raportorul Parlamentului European pentru Romania, baroneasa Emma Nicholson, care a efectuat recent o vizita la Bucuresti. Nemultumirea europenilor este cu atit mai mare cu cit Uniunea Europeana a cerut implementarea cit mai "in forta" a strategiei economice pe termen mediu, propuse in iulie, la Bruxelles, de Romania. Oficialii UE vor, pe de alta parte, ca stinga, care este posibil sa iasa invingatoare la alegerile din noiembrie, sa continue reformele. Stinga a fost insa cea care, dupa cum amintesc agentiile de presa, aflata la putere in perioada 1990-1996, a pus piedici unei radicale schimbari economice. Seful Delegatiei Europene in Romania, Fokion Fotiadis, a amintit pe de alta parte ca exista semnele unei modeste cresteri economice in acest an, dupa trei ani de stagnare. Bulgaria asteapta recunoasterea primelor succese Bulgaria, considerata tot "codasa", asteapta rezultate incurajatoare in raportul care i-a fost intocmit. "Ma astept ca Bulgaria sa primeasca aprecieri pozitive in privinta progreselor facute", a spus negociatorul-sef al Bulgariei, Vladimir Kisiov. Tara sa spera sa incheie negocierile de aderare in 2006, in timp ce Polonia, Ungaria si Cehia se asteapta sa devina membre UE in 2003. Luind in considerare inapoierea economica, multi experti considera, ca si in cazul Romaniei, ca 2006 este o data prea optimista. Recomandarile Uniunii pentru anul trecut s-au concentrat pe cresterea competitivitatii economice, reducerea coruptiei si imbunatatirea sistemului judiciar. Premierul Ivan Kostov declarase luna trecuta ca problemele cele mai grave cu care se confrunta Bulgaria sint saracia si slaba competitivitate a economiei. Desi 60 la suta din exporturile bulgaresti se indreapta spre tarile din UE, un studiu recent al Bancii Mondiale arata ca este vorba de produse de calitate inferioara, fabricate de industrii poluante. Bulgaria este interesata de acest raport deoarece spera sa poata convinge statele Uniunii sa renunte la obligativitatea vizei in ceea ce o priveste. In aceasta privinta, Kostov a spus ca Bulgaria nu vrea sa fie considerata ca fiind din aceeasi categorie cu Romania: "Bulgaria i-a luat-o inainte Romaniei in ceea ce priveste indeplinirea standardelor de securitate a granitelor UE si nu ar fi cinstit sa ii fie trecute cu vederea enormele eforturi facute si sa trebuiasca sa plateasca pentru slabiciunile altor tari". Slabiciuni in "primul val", rezultate pozitive in "plutonul de mijloc" - Ungaria se asteapta ca Uniunea Europeana sa ii acorde un "punctaj" bun in acest an, cu predilectie pentru economia sa, dar protestele privind discriminarile care au loc impotriva tiganilor ar putea constitui o pata pe niste performante remarcabile, dupa cum spun expertii. Ungaria a avut in prima jumatate a acestui an o impresionanta crestere economica, de 6,2 la suta, o crestere semnificativa a productiei industriale in perioada ianuarie-august si deficite financiare mici. - Polonia se asteapta si ea la un raport mai favorabil decit cel de anul trecut, sperind ca progresul notabil facut in aprobarea unor legi-cheie, cerute de UE, sa eclipseze problemele din agricultura si industrie. Dupa toate probabilitatile, raportul va sublinia ca Polonia are o economie impresionanta, o democratie stabila si face un efort sustinut si semnificativ de adoptare a legilor compatibile cu UE. - Cehia crede ca ii vor fi acordate "note" mai bune in raportul de anul acesta al UE, pentru reformele economice si legislative, desi mai are de rezolvat probleme de mediu si in sistemul juridic. In rapoartele pe 1998 si 1999, Uniunea a criticat aspru Praga pentru lentoarea reformelor legislative si a restructurarii economice, pentru pietele de capital corupte si pentru incalcarea drepturilor rromilor. Oficialii cehi afirma insa ca 80-90 la suta din schimbarile legislative cerute au fost puse in practica, iar economia a inceput sa se dezvolte, dupa citiva ani de batut pasul pe loc. n Slovenia se asteapta la un raport care se anunta a fi, de asemene, unul favorabil, desi din el nu lipsesc indemnurile ca Ljublijana sa accelereze privatizarea principalelor banci si reforma in sectorul public. Slovenia mai trebuie sa lucreze la armonizarea mai rapida a legislatiei cu cea a UE si sa ia masuri atit pentru sporirea investitiilor straine, cit si sa inchida magazinele duty-free de la granite. - Tarile baltice se asteapta miine la laude din partea Uniunii Europene, indeosebi pentru eforturile Estoniei si Letoniei de imbunatatire a tratamentului fata de minoritati. Lituania merita, in ceea ce o priveste, o mentiune pentru rezolvarea problemei politicii fiscale. - Slovacia are semne de la Bruxelles ca ii vor fi laudate eforturile economice, dar aceste aprecieri vor fi umbrite de intirzierea altor reforme. Slovacia, care a inceput negocierile de aderare in februarie, a pornit reformele economice inca din urma cu doi ani, fiind unica tara din valul doi de aderare care a primit invitatia de a intra in clubul natiunilor bogate - Organizatia pentru Cooperare si Dezvoltare Economica. ISABELLA ALEXANDRESCU Replica ruseasca a celebrelor elicoptere americane "Apache" "Rechinul Negru" a iesit in lume In premiera absoluta si numai dupa aprobarea expresa a presedintelui rus Vladimir Putin, unul dintre cele mai performante elicoptere de lupta din lume, produs de catre Federatia Rusa, a fost expus in strainatate, la Expozitia Internationala Aerospatiala si de Aviatie, desfasurata in orasul chinez Zhuhai, in perioada 5 - 11 noiembrie. Ka-50 "Ciornaia Akula" ("Rechinul Negru", clasificat de NATO sub numele "Hokum A"), supranumit si "Vircolacul", este un elicopter de lupta de inalta performanta, fabricat de uzinele "Kamov". Un prim lot de 8 astfel de aparate a intrat in serviciu in anul 1995, urmind ca, in functie de posibilitatile financiare ale armatei ruse, dar si de eventualele comenzi externe, sa fie produse si altele. Ka-50 poate indeplini misiuni de zi si de noapte, indiferent de conditiile meteorologice, armamentul sau fiind orientat catre distrugerea de tinte aeriene si tancuri grele, chiar echipate cu armament antiaerian. In colaborare cu compania "Israeli Aircraft Industries", "Kamov" va produce o versiune (Ka-50-2) compatibila cu armamentul NATO, avionica fiind in intregime furnizata de catre israelieni. Rotorul coaxial are palele elicei confectionate din polimeri (capabile sa reziste mai multor lovituri directe) si confera un plafon maxim de zbor de 4.000 de metri, cu o rata de urcare de 10 metri pe secunda, pina la altitudinea de 2.500 de metri. Absenta rotorului stabilizator din coada permite "Rechinului Negru" sa execute schimbari de directie cu 180 de grade la viteza maxima, suportind acceleratii gravitationale verticale de 3,5 G. Aparatul este superblindat si, de asemenea, este singurul elicopter operational din lume care permite pilotilor sa se ejecteze in siguranta indiferent de altitudinea la care se afla. Functie de cerintele specifice misiunilor in care este trimis, Ka-50 poate transporta o larga varietate de arme, cu o greutate maxima de doua tone: rachete antitanc supersonice (cu ghidaj laser), rachete antiaeriene neghidate de diferite calibre, rachete ghidate aer-aer, mitraliere, bombe si multe altele. Aparatura de zbor standard include sistem de navigatie inertiala, pilot automat, afisaj pe casca, radar si dispozitiv de vizualizare in infrarosu. "Rechinul Negru" mai are numeroase sisteme de aparare, intre care avertizor radar, aparatura de bruiaj, aruncatoare de flacari si aruncator de tinte false. Este propulsat de doua motoare turbopropulsoare de cite 2.200 cai putere fiecare, plasate lateral pe fuselaj, pentru a conferi o rata inca superioara de supravietuire a echipajului in caz de avarie. CONSTANTIN VLAD Alegerile prezidentiale americane, un duel intre pistolari Walker, "politist" texan, contra Arnold, "seriful" din Tennessee Cetatenii americani se vor prezenta la urne astazi pentru a-l desemna pe cel de-al 43-lea presedinte al Statelor Unite ale Americii. Potrivit celor mai recente sondaje de opinie, candidatul republican George Walker Bush, 54 de ani, este creditat la nivel national cu 46-49 la suta din totalul intentiilor de vot, in timp ce contracandidatul sau, democratul Albert Arnold Gore, 52 de ani, beneficiaza de sprijinul electoratului in proportie de 37 pina la 46 la suta. Guvernatorul statului Texas, fiu al fostului presedinte american George Bush, a intrat in viata politica in anul 1995. Din perspectiva experientei in domeniu, vicepresedintele Al Gore il devanseaza pe adversarul sau, avind 24 de ani de cariera politica si administrativa. Scrutinul de la 7 noiembrie este, in egala masura, si legislativ, urmind ca el sa-i decida si pe viitorii ocupanti ai celor 435 de locuri din Camera Reprezentantilor si 34 din cele 100 de locuri din Senat. Ambele camere ale Congresului sunt dominate in prezent de republicani (222 de locuri in camera inferioara si 54 in camera superioara), fapt care ii determina pe democrati sa depuna toate eforturile pentru a recapata controlul Congresului, pierdut in 1994. Cei doi favoriti si-au incheiat maratonul electoral pe teren advers Pe ultima suta de metri a alegerilor de astazi, apreciate ca "imprevizibile", Al Gore si George W. Bush si-au pus la bataie ultimele forte pentru a-i convinge pe indecisi sa participe la scrutin si a-i mobiliza pe simpatizantii lor din statele cele mai disputate. Constienti de faptul ca rezultatul final poate depinde de doar citeva mii de voturi, candidatii si staff-urile lor electorale au depus eforturi fara precedent in ultimii 40 de ani. Al Gore a strabatut nu mai putin de cinci state, in cadrul unui turneu-maraton de 30 de ore, incheiat intr-un fief al adversarului sau - Florida, stat al carui guvernator este chiar fratele lui George W. Bush. Gore s-a declarat convins ca populatia din Florida il va vota pe el, spunind ca acest optimism constituie si motivul pentru care a ales sa-si incheie campania in acest stat. La rindu-i, Bush a ales ca ultime doua state in turneul sau electoral doua "fortarete" democrate, Tennessee si Arkansas, ultimul fiind statul natal al presedintelui Bill Clinton, iar celalalt, fieful vicepresedintelui Al Gore. Apropiati ai candidatului republican sint de parere ca Bush are sanse reale sa cistige in aceste state, dat fiind scorul strins dintre el si Gore. Imigrantii si boschetarii, electoratul-surpriza Cu toate ca ambii candidati au inscris remarcabil in lupta de cucerire a grupurile cruciale de electori, cum ar fi femeile maritate, catolicii si batrinii, se pare ca Gore a cistigat deja, poate decisiv, si inca fara ca nimeni sa observe: un mic "imbold" dat Serviciului pentru Imigratie si Naturalizare (INS) a facut cetateni americani 1,7 milioane de rezidenti straini in ultimii doi ani, majoritatea acestora capatind si drept de vot, si simpatii pentru Partidul Democrat. Acest avantaj al lui Gore este mai evident decit oriunde in California, unde se bucura de simpatia a 54 la suta din electorat. Din 1994, cind democratii s-au instalat la Casa Alba, California a primit 1,6 milioane de cetateni - o treime din totalul national. Dar cresteri fenomenale a numarului cetatenilor "naturalizati" se inregistreaza si in alte state-cheie, cum ar fi Washington, Florida, Illinois si Michigan. Un alt segment vizat de democrati este cel al "boschetarilor" - oameni fara case, dar cu drept de vot. In orasil Milwaukee, spre exemplu, o echipa de reporteri ai unui post de televiziune local au surprins activisti democrati impartind pachete cu tigari boschetarilor care ar fi acceptat sa voteze pentru Al Gore in alegerile de miine. Majoritatea vagabonzilor nu aveau idee ca vor primi tigari si unii dintre ei spun ca nu cred ca tigarile oferite de democrati pot constitui un fel de mita. "Ne-au zis doar sa mergem sa votam, nu si cu cine", a declarat Bob Socha, unul dintre vagabonzi. Aceeasi idee a fost reiterata si de staff-ul democrat, insa republicanii au tinut sa puna la indoiala onestitatea acestei "tactici". CONSTANTIN VLAD Marile concerne rusesti au acaparat Ucraina Capitalul rusesc acapareaza treptat sectoarele strategice ale Ucrainei, amenintind suveranitatea acestei foste republici sovietice, care se confrunta cu o grava criza economica. Oficial, intreprinzatorii rusi nu au injectat decit 10 la suta din totalul celor 3,5 miliarde de dolari capital strain, investiti in Ucraina din 1991, dar s-au facut mai multe tranzactii prin intermediari. Mass-media a criticat "lipsa de transparenta" a operatiunilor care vizeaza camuflarea preluarii controlului asupra unor intreprinderi strategice ucrainene de catre rusi. Gigantul petrolier rusesc Lukoil a cumparat, prin filiala sa din Ucraina, Lukoil-Naftokhim, 50 la suta din societatea Oriana, cel mai mare combinat petrochimic ucrainean. De asemenea, Kievul depinde de Rusia in proportie de 70 la suta in domeniul aprovizionarii cu energie. De asemenea, piata rusa absoarbe aproximativ 30-40 la suta din exporturile Ucrainei. "Situatia este din ce in ce mai rea", a declarat un deputat nationalist, fost ministru al securitatii nucleare, Iuri Kostenko. El a adaugat ca Rusia nu uita sa foloseasca niciodata pirghia energetica pentru a face presiuni asupra Kievului. "Daca aceasta tendinta va continua, vom sfirsi prin a avea doar un imn si un drapel national, dar Rusia ne va dicta politica sa", a mai adaugat Kostenko. Totodata, unii deputati nationalisti au mai denuntat si "stratagemele rusesti" la care apeleaza presedintele Leonid Kucima pentru a "ipoteca tara". Ucraina se agata de conducta Seful statului ucrainean, Leonid Kucima, a oferit recent omologului sau rus, Vladimir Putin, posibilitatea de a participa la privatizarea gazoductelor ucrainene. Liderul de la Kiev spera astfel sa stearga datoria pentru gaze pe care o are Ucraina catre Rusia, in valoare de 1,5 miliarde de dolari, si sa calmeze protestele partii ruse, care acuza Kievul ca fura gaze din conductele rusesti care traverseaza aceasta tara. Referitor la aceasta chestiune, premierul ucrainean Viktor Iucenko si-a asumat riscul de a se opune public presedintelui Kucima, pronuntindu-se impotriva privatizarii gazoductelor in numele "intereselor strategice" al tarii. Conducerea ucraineana ramine fidela Moscovei Ucraina si Uniunea Europeana au semnat in 1994 un pact de parteneriat si cooperare, dar Bruxellesul refuza sa dea acestei tari statutul de membru asociat din cauza performantelor economice mediocre ale Kievului. Dupa esecul ultimului summit Ucraina-UE, care a avut loc in luna septembrie la Paris, Leonid Kucima l-a demis pe ministrul de externe, Boris Tarassiuk, cunoscut pentru orientarea sa prooccidentala. Succesorul sau, Anatoli Zlenko, este fidel Moscovei, el facind prima vizita oficiala dupa numire in capitala rusa. "Ei viseaza in acest moment ca Ucraina sa intre in Uniunea Rusia-Belarus pentru a recrea un pol capabil sa contrabalanseze NATO", a declarat un inalt responsabil al Aliantei. CAMELIA MUNTEAN Flash Bulevardul Mihai Eminescu la Sofia Azi se va desfasura la Sofia ceremonia de atribuire a numelui lui Mihai Eminescu unei portiuni din bulevardul Sitniakovo, artera pe care se afla amplasata si cladirea Ambasadei Romaniei in Bulgaria. Cu acest prilej, va fi dezvelita o placa comemorativa dedicata poetului national al Romaniei. La ceremonie va lua cuvintul initiatorul proiectului, ambasadorul Romaniei la Sofia, Constantin Grigorie, primarul capitalei bulgare, Stefan Sofianski, precum si ministrul roman al culturii, Ion Caramitru, care a inminat primarului Sofiei medalia comemorativa "150 de ani de la nasterea lui Mihai Eminescu", conferita de presedintele Romaniei. In finalul ceremoniei este prevazuta o slujba de sfintire, oficiata de parohul Bisericii Ortodoxe Romane "Sfinta Treime" din Sofia, parintele Nelut Oprea. (C.M.) Divortul intre Serbia si Muntenegru se amplifica Autoritatile muntenegrene nu vor recunoaste deciziile noului guvern iugoslav investit simbata la Belgrad, a declarat duminica Miodrag Vukovici, consilier cu probleme constitutionale al presedintelui muntenegrean Milo Djukanovici. "Deciziile noului guvern iugoslav nu vor fi valabile pe teritoriul Muntenegrului", a declarat Vukovici, adaugind ca RFI este un "stat temporar, o solutie provizorie". El a mai subliniat ca noul presedinte iugoslav, Vojislav Kostunica, a cerut autoritatilor muntenegrene "sa nu accelereze procesul privind statutul Muntenegrului inainte ca Serbia sa adopte o constitutie democratica". De altfel, Kostunica a facut o vizita la jumatatea lunii octombrie la Podgorica, unde s-a intilnit cu Djukanovici, cei doi purtind discutii pentru redefinirea statului Serbiei si Muntenegrului. Puterea muntenegreana, care a boicotat alegerile legislative si prezidentiale din Iugoslavia, nu recunoaste nici legislativul rezultat in urma acestui scrutin, organizat ca urmare a modificarii constitutiei iugoslave, modificare pe care Podgorica o considera ilegala. (C.M.) TPI vine la Milosevici Presedintele iugoslav Vojislav Kostunica a acceptat ca Tribunalul Penal International pentru crimele de razboi din Kosovo sa-si deschida un birou la Belgrad, a declarat luni un diplomat austriac, citat de AFP. Kostunica a repetat in acelasi timp insa ca are alte prioritati decit aceea de a-l preda pe fostul presedinte Slobodan Milosevici, inculpat pentru crime de razboi de catre TPI. Presedintele iugoslav a facut o paralela intre situatia sa si cea in care s-a aflat Lenin care, dupa ce a obtinut puterea in 1917, a stabilit drept prioritate electrificarea si industrializarea Rusiei. In timpul unei intilniri cu presedintele in exercitiu al OSCE, seful statului iugoslav a declarat ca intentioneaza sa creeze o "comisie a adevarului". Aceasta ar urma sa functioneze asemenea celei din Africa de Sud, de dupa caderea regimului de apartheid. (C.M.) Reporterul electronic Un fotomodel german a prezentat ieri, la München, noul "echipament pentru transmisii prin Internet" destinate reporterilor, o inventie de ultima ora lansata in cadrul Tirgului international de tehnologie a informatiei si telecomunicatii "Systems 2000". Setul, alcatuit din casti, minicamera de luat vederi, microfon si sistem de transmitere simultana prin Internet, este un adevarat car de reportaj miniaturizat si lasa reporterului miinile libere. De-a lungul celor patru zile cit va dura tirgul, peste 3.200 de companii vor prezenta ultimele imbunatatiri din domeniul tehnologiei informatiei, telecomunicatiilor si noilor sectoare mass-media. (L.C.) Vaca israeliana, luata ostatica pentru "eliberarea" caprelor libaneze Citiva copii libanezi au luat "ostatica" o vaca israeliana, care depasise frontiera de nord a statului evreu, declarind ca ei nu vor inapoia animalul decit daca primesc inapoi caprele proprii care, la rindu-le, s-au ratacit undeva in Israel. Martorii incidentului afirma ca patru copii au fugarit si capturat vaca in apropierea satului Kfar Shouba, situat la granita cu Israelul, aflata sub controlul ONU. Cind membrii misiunii Natiunilor Unite au intervenit cerindu-le sa inapoieze rumegatoarea, copiii au refuzat, cerind sa le fie date caprele pe care le pierdusera, idee probabil inspirata de schimburile de prizonieri cerute de gherilele Hezbollah statului evreu. (C.V.) Batrinele regine nu se simt prea bine -Regina-mama a Marii Britanii si-a rupt clavicula Mama reginei Elisabeta a II-a a Marii Britanii, in virsta de 100 de ani, a cazut vineri dupa-amiaza si si-a fracturat clavicula, dar in prezent starea sa este "satisfacatoare", relateaza AFP. "Regina-mama era singura cind s-a impiedicat si a cazut. Daca linga ea s-ar fi aflat cineva, ar fi sprijinit-o", a declarat purtatorul sau de cuvint. Martea trecuta, regina-mama a mai cazut o data, impiedicindu-se in rochie, in momentul in care voia sa se urce in masina, dupa ce fusese la un hotel din Londra, insa acest mic accident a ramas fara urmari. (C.M.) - Familia regala a Danemarcei, la capatiiul reginei-mama Starea sanatatii reginei-mama Ingrid a Danemarcei, afectata destul de grav in ultimele zile, s-a inrautatit in cursul zilei de ieri, au anuntat ieri surse ale Palatului Regal din Copenhaga, citate de AFP. "Regina e foarte slabita, iar ritmul sau cardiac este neregulat", se subliniaza intr-un comunicat al Curtii. Regina Ingrid, in virsta de 90 de ani, zace la pat de saptamina trecuta la castelul Fredensborg, resedinta de vara a reginei Margareta si a familiei regale, situat la 45 de kilometri distanta de Copenhaga. Regina-mama este inconjurata de cele trei fiice ale sale, suverana Margareta de Danemarca, printesa Benedikte si fosta regina a Greciei, Anne-Marie, si de citiva din cei zece nepoti ai sai, printre care printul mostenitor Frederik, care si-a intrerupt vacanta in Australia pentru a veni la capatiiul bunicii sale. (L.C.) Piele de 24 de carate Femei batute cu pietre pretioase "Mindria" unui spectacol de moda organizat la Shanghai, pentru prezentarea colectiei de primavara-vara, nu a fost o creatie vestimentara sofisticata sau sexy, ci o lucratura de pietre pretioase lipite direct pe pielea unui manechin. Frumusetea asiatica a defilat numai in pantaloni scurti aurii, incrustati, de asemenea, cu pietre pretioase, purtind pe chip, pe brate, abdomen si picioare adevarate arabescuri de nestemate lipite cu migala, una cite una. (I.A.) Campioana la viteza Ex-iubita lui Schumacher se gindeste la sex de 10 ori pe minut Dupa ce in ultimii doi ani si-a construit o cariera de succes in modeling, britanica Jordan (adevaratul sau nume Katie Price), fosta iubita a pilotului Ralf Schumacher, se apuca de cintat. De sase luni, supermodelul de 22 de ani ia lectii de canto de la Dave Lordette, profesorul fetelor de la Spice Girls. Jordan a devenit celebra in '98, cind a fost aleasa animatoare pentru Formula1. In afara de Schumacher, printre fostii ei prieteni se numara Ace, gladiator la o populara emisiune TV, Shane Lynch, de la formatia Boyzone sau fotbalistul Les Ferdinand. Insa, dupa cum a marturisit chiar ea ziaristilor, si-a pierdut virginitatea la 16 ani, cind s-a indragostit de un electrician cu care s-a iubit trei ani. In ,99 si-a marit sinii. De atunci, ea s-a afisat cu mai multe staruri britanice. "Ma gindesc la sex la fiecare sase secunde. Si, pentru iubitul meu, sint in stare sa fac orice in pat. Vibratoare, bice, catuse, partide in trei, nimic nu e prea mult pentru mine", a declarat recent frumoasa Jordan. TRAIAN BANICA 