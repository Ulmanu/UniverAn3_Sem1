 Un delir necinstit ______________________________________________________________________ Cine este Claudiu Iordache? Greu de raspuns. De zece ani tot apare, ba la televizor, ba prin ziare, ba printr-o grupare politica. Omul a fost intre cei agatati ca o floare in cununita revolutionara a FSN pentru ca si timisorenii sa fie reprezentati. Orasul care a urit de moarte FSN-ul trebuia totusi inclus in formula aparent democratica a celor care pusesera mina pe putere. De atunci, Claudiu Iordache crede ca e un om important. Ba mai crede ca e si talentat. Daca pe vremea comunistilor nu publica prea mult (din ratiuni estetice, politice sau de adaptabilitate), dupa 1990 timisoreanul a devenit si simbol al revolutiei, si moralist al ei, si ginditor, si scriitor de vaza, nefiind cu adevarat nici una din toate acestea. Dupa ce a plecat din FSN si a facut o pauza psihico-politica, Claudiu Iordache a cochetat cu un partid al sindicatelor, disparut ca o cheie de 14-15. Claudiu Iordache nu si-a gasit locul decit in ultima vreme, de cind s-a intors la PDSR si scrie de zor in organul partidului. Evident, Claudiu Iordache deplinge revolutia. Ieri, revolutionarul cunoscut si scriitorasul anonim a inventat un Partid al lui Lombrozo (sublinierea ii apartine). Cine sint cei din Partidul lui Lombroso? "Sint colaborationistii prosperi, sint Fostul Regim promovat in Noul Regim, sint cei care fac parte din Partidului Lombrozo, cu stigmatul degenerescentei morale pe chip, sint parlamentarii alesi pe viata, loiali nu Romaniei, ci coteriei din care fac parte, sint oligarhii cu grupuri parlamentare in sertarul biroului, sint bancherii internationalisti, sint ministrii corupti inzestrati cu vesnica imunitate, sint «vedetele» contemporane ascunse in cutele manualelor «alternative» de istorie, sint oamenii - Catarama, Stoica, Remes, Patriciu, ca exemplu al reusitei in viata, sint Modelul postdecembrist cu falci, abdomen cu cute si gura schimonosita, sint toti cei ce formeaza pegra unui moment decazut de istorie..." bla-bla-bla delirant in stilul omului care bate cimpii cu pixul in mina si se crede ba scriitor, ba filosof. Inainte de a-l citi mai atent pe Claudiu Iordache trebuie totusi sa vedem ce-i cu Lombroso. Cesare Lombroso (1835-1909) a fost un medic italian care a descris tipul criminalului prin determinari ereditare, constatind ca tendintele ucigase pot fi citite pe trasaturile indivizilor. Ce legatura au exemplele reusitei in viata cu tipologiile lombrosiene? Dar cei din manualele alternative? Legatura nu e cu crima, asa cum s-ar putea crede citind scaparile de cultura generala ale lui Claudiu Iordache, ci cu politica. Claudiu Iordache avea nevoie de ceva negativ, urit, descalificant, in care sa-i includa pe toti cei care nu sint cu PDSR. Pentru ca brusc, in articolul sau, la exemplele decaderii apar nu doar Catarama, Stoica, Remes si Patriciu, ci si Roman, Stolojan, Melescanu, Isarescu. In categoria definita (prost) de Claudiu Iordache nu intra nici un om de la PDSR. Cum sa fie pomeniti Ion Iliescu, Razvan Temesan (daca nu cumva el o fi bancherul internationalist?), George Constantin Paunescu sau macar urmaritul acela de citiva ani Gabriel Bivolaru. Nimeni, nimeni, nici chiar autorul, desi, daca am vorbi de lombrosieni ca fiind oameni cu "falci, abdomen cu cute si gura schimonosita" ne putem gindi si la Claudiu Iordache. Are el un maxilar ceva mai alungit? Nu cumva si el e tipul caruia de pe fruntea plesuva i se prelinge ploaia direct in gura? Parca! Citez iarasi din Claudiu Iordache: "Prostia ia proportii si impostura ia amploare. Aplaudati, Aplaudati, in spectacolul care a ramas unul singur, oricum v-ati numi! Cei peste o mie de morti ai revolutiei asculta tristi tropaitul palmelor, in «paradisul» de sus, pe care numai ei l-au visat". Ce intelegeti din asta, in afara suferintei pentru mortii revolutiei? Mai departe, din opera deliranta a lui Claudiu Iordache: "Dumnezeu sa ne ierte pentru pacatul celor ce le-au supravietuit doar pentru a ridica in Saua Tarii oamenii-Roman, oamenii-Isarescu, oamenii-lacusta ce devora fara satiu hrana lanurilor, in aplauzele ogoarelor pustiite!". P.S. Domnule Ion Iliescu, fiti, va rog, atit de amabil si trimiteti-l pe Claudiu Iordache la un consult medical la Spitalul nr. 9. Daca i-o spun direct risc sa ma includa in partidul lui Lombroso si nu vreau in nici un chip sa ma intilnesc cu dinsul. _________________________________________________________________ 