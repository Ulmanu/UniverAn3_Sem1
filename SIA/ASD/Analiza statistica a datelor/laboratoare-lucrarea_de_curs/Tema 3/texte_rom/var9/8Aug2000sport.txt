 La meciul Rapid - Petrolul, observatorul federal a intervenit in favoarea gazdelor Radu Petrescu a vrut penalty la Maldarasanu! Validarea golului inscris de Schumacher dintr-o clara pozitie de ofsaid, venita dupa jocul periculos al lui Sergiu Radu, poate avea o alta explicatie decit simpla greseala a centralului Lajos. La pauza meciului, observatorul Radu Petrescu a avut o scurta discutie cu arbitrii intilnirii, reprosindu-i vehement lui Lajos ca nu a acordat lovitura de la 11 m la simularea lui Maldarasanu, cind in mod normal ar fi fost bine venit un cartonas galben pentru rapidist. Daca cele 90 de puncte obtinute la examenul pentru licenta de nivelul intii il recomandau pe brasoveanul Petrescu ca un observator bun, gestul sau nu numai ca il descalifica, pentru ca toata lumea a putut vedea ca nu se putea acorda penalty la acea faza, dar pune din nou sub semnul intrebarii corectitudinea unor meciuri din Divizia A-Ursus. (T.H.L.) Fanii Rapidului erau sa dea foc la stadion Bucuria disputarii primei partide in nocturna i-a facut pe suporterii giulesteni sa pregateasca un spectacol de exceptie. Acest lucru era sa-i coste, fiindca tortele care au luminat tribuna a doua au aprins tonele de confeti si de panglici aruncate tot de fanii Rapidului. Din aceasta cauza partida a fost intrerupta aproape cinci minute, timp in care pompierii prezenti la stadion au intervenit stingind focul care ameninta sa aprinda intreaga tribuna a doua. Politia a fost mult mai ingaduitoare decit in Cotroceni, la partida FC National - Dinamo, neinregistrindu-se nici un fel de incidente. (B.G.) Alb-visiniii au inaugurat nocturna din Giulesti Fiesta rapidista ajutata de arbitri Iordanescu a debutat oficial pe banca Rapidului cu o victorie, 3-1 cu Petrolul, insa in Giulesti a plutit din nou suspiciunea. Cei 12.000 de spectatori au creat o atmosfera de sarbatoare, prilejuita mai mult de inaugurarea nocturnei decit de prestatia favoritilor. Jocul a decurs sa zicem normal pina in minutul 55, cind alb-visiniii au marcat golul de 2-1 din ofsaid. Sergiu Radu a executat o "foarfeca" pe spate care s-a transformat in pasa la Schumacher, acesta aducind Rapidul in avantaj. Ploiestenii au acuzat vehement atit jocul periculos facut de S. Radu la Voinea, cit si ofsaidul de un metru in care se afla autorul golului in momentul pasei. In rest, Rapid a atacat in valuri, a pasat mult, fara a reusi o iutire semnificativa a jocului spre deosebire de "era Lucescu". Oaspetii s-au aparat aglomerat, dar calm, contraatacind de cite ori au avut ocazia. Ei au si marcat dintr-o astfel de faza, dar spre final au cedat complet initiativa. Giulestenii au o singura certitudine dupa acest joc: integrarea neasteptat de rapida a lui Frasineanu, care a fost cel mai bun fotbalist al meciului. Olteanul a inscris un gol spectaculos, a trimis o data mingea in bara, obligindu-si coechipierii si suporterii sa uite declaratiile belicoase facute pe cind se afla in cantonament cu Steaua. De partea cealalta, Petrolul aliniaza o echipa aproape complet schimbata fata de sezonul trecut, cu multi tineri, si ii va fi foarte greu sa reziste intr-o prima divizie tot mai dura. BOGDAN GHEORGHE Rapid - Petrolul Ploiesti 3-1 (1-1) Au marcat: MALDARASANU (min. 14), SCHUMACHER (min.55), FRASINEANU (min. 60) / ORLANDO (min. 36). Stadion : Giulesti; spectatori: 12.000 RAPID: Lucescu 5,5 - N. Stanciu 5, Constantinovici 5,5, Iencsi 5,5 - D. Chirita 6, Maldarasanu 6, Bundea 5 (min. 78 Isaila), Schumacher 5,5, Iftodi 6 (min. 70 Buga 5,5), Frasineanu 6,5 - S. Radu 5 (min. 57 N. Constantin 5,5). PETROLUL : Cernea 5 - Lupsa 4,5, M. Rosu 5, V. Voinea 5, Pirvu 5, Negoita 5 (min. 72 Bucur 5) - E. Tudor 4,5, Todoran 5, A. Savu 5 (min. 88 Costache), Irimescu 5 - Orlando 5,5 (min. 61 Costescu 5). Cartonase galbene: Frasineanu, N. Constantin / Negoita, Pirvu, Lupsa. Arbitri: T. Lajos 5 - I. Muresan 7, M. Beudeanu 5. Ticleanu are probleme cu suporterii si cu dusurile scotiene Otelul Galati a inceput foarte bine aceasta editie de campionat, dupa victoria categorica din partida cu FC Arges (4-1). Desi un asemenea succes ar trebui sa aduca o perioada de liniste la echipa patronata de Sidex, situatia nu este una foarte roz. Antrenorul Aurel Ticleanu este obligat sa-l introduca titular si de acum incolo pe State, desi atacantul nu a dat satisfactie duminica. Fluierat copios de cei aproape 10.000 de spectatori dupa evolutia slaba, State este una dintre putinele variante pe care Ticleanu le are pentru postul de virf. "Bukvic a jucat foarte bine, dovada golul superb reusit cu capul si pasa decisiva la faza din care a inscris Gurita la finalul primei reprize, insa nu putem sa-l titularizam pentru ca nu este inca pregatit fizic foarte bine. Stiu ca suporterii nostri nu doresc sa il mai vada pe State in echipa de inceput, dar ii rog sa ma inteleaga si sa-i mai dea o sansa pentru ca nu vreau ca Bukvic sa se accidenteze", a declarat Ticleanu la conferinta de presa de dupa meci. Fostul component al "Craiovei Maxima" mai are o problema la care nu are cum sa gaseasca rezolvare: in Galati nu curge apa calda de doua saptamini si se pare ca aceasta situatie se va perpetua inca 10 zile cel putin. "E dificil sa te antrenezi in aceste conditii. Fotbalistii nostri se spala numai cu apa rece si chiar daca e cald afara le este foarte greu. Un moment penibil a avut loc dupa disputa cu pitestenii, cind arbitrii au fost vizibil afectati ca nu au putut sa faca decit dusuri scotiene", ne-a precizat antrenorul Aurel Ticleanu. TEODOR HOSSU-LONGIN Flash Pinalti converseaza foarte bine cu robotu' Se stie despre Gheorghe Stefan, presedintele de la Ceahlaul Piatra Neamt, ca este un om cu o inteligenta iesita din comun, dovada fiind si modul mai mult decit original in care isi expune ideile putine, dar fixe. Pinalti are insa si o atractie deosebita fata de "electronice", in special telefoane mobile, pe care le intelege mai bine ca oricine. In urma cu mai mult timp, incercind sa-l apeleze pe Florin Marin, a fost obligat sa-i asculte mesajul de intimpinare al casutei postale, care suna cam asa: "Alo, alo, nu va aud, alo... sint Florin Marin si momentan nu va pot raspunde. Lasati-mi un mesaj dupa semnalul sonor." Evident ca Pinalti nu a inteles mare lucru, asa incit inregistrarea sa suna cam asa: "Alo, Florini, nu m-ai pacalit. Ti-am recunoscut, Florini. Pai, chiar asa, mai?!" (T.H.L.) Claudiu Niculescu s-a ales cu o sperietura zdravana La antrenamentul de ieri dimineata al Universitatii Craiova, Claudiu Niculescu a sarit cap la cap cu Adrian Pitu, lovindu-se serios, si s-a crezut, pe moment, ca este vorba despre un traumatism craniocerebral. Tinarul atacant oltean a fost transportat la Spitalul Municipal, unde i s-a facut o consultatie rapida. Dupa ce s-a constatat ca fotbalistul craiovean nu are nici o contuzie serioasa, Claudiu Niculescu a plecat acasa si are mari sanse sa evolueze titular in partida din etapa viitoare cu Gloria Bistrita. (D.N.) Meme Stoica a uitat ca a pierdut Mihai Stoica, vicepresedintele de la Otelul Galati, i-a spus lui Males inaintea meciului cu FC Arges ca, daca da gol din actiune, ii cumpara doua perechi de ghete de fotbal, iar daca marcheaza din penalty, numai una. La finalul disputei de duminica, coplesit de bucurie, Meme, aflat in vestiar alaturi de fotbalisti, i-a spus lui Males ca ratarea din repriza a doua (cind a driblat mai multi adversari, dar a tras in Coman) il va costa pariul. "Da, dar golul din penalty?", a venit prompt raspunsul lui Males. In aceste conditii, Stoica este obligat sa vina la Bucuresti pentru o vizita de lucru la reprezentanta Adidas. (T.H.L.) Adrian Ilie va fi titular Hector Cuper, tehnicianul argentinian al formatiei Valencia, si-a stabilit lotul si primul unsprezece pe care il va folosi atit in Liga Campionilor, dar si in partidele din campionatul spaniol. Internationalul roman are asigurat un loc in atacul "liliecilor", alaturi de norvegianul Carew ori Diego Alonso, singura problema a lui Cuper inaintea startului din Liga Campionilor cu austriecii de la Tyrol Innsbruck. "Cu siguranta, Ilie va fi omul nostru numarul unu in compartimentul ofensiv. Astept de la el o evolutie buna, la fel ca in primul an al sau pe tarim spaniol. Pentru cel de-al doilea atacant inca nu m-am hotarit", a declarat antrenorul Valenciei, avind in vedere ca un alt fotbalist care a facut furori anul trecut, Kily Gonzales, este accidentat. UD Salamanca a pierdut amicalul cu Avila, 1-2 (1-0), intr-o partida in care n-au evoluat Bogdan Stelea si Catalin Munteanu. Lucian Marinescu s-a aflat 90 de minute pe terenul de joc si s-a remarcat doar prin primirea unui cartonas galben. Cosmin Contra a jucat si el tot meciul in partida Alaves-Beveren 2-3 (1-3), evolutia sa fiind apreciata de presa iberica.(D.N.) 