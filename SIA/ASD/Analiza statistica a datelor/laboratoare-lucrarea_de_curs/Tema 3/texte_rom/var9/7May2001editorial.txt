 Urmariti si scapati ______________________________________________________________________ Daca ar fi fost numai "celebrul" Bolgiu, poate ca n-am fi observat. Acesta se ascunde pentru ca n-a cazut la intelegere cu politistii si cu procurorii asupra numarului de masini furate. Dar am vazut pe un post de televiziune un alt urmarit general. Si el refuza sa se predea oamenilor legii pentru ca nu era de acord cu acuzatiile. Era un fel de haiduc modern care nu se ascundea nici in munti, nici in Balta Brailei. O ducea bine mersi prin Bucuresti, umblind mai cu grija. Si, ca sa se racoreasca, a dat si un interviu la televiziune. Asta e alta poveste. Nu e prima data cind infractorii fac pe vedetele in mass-media. Sau acestea ii umfla de parca am avea de-a face cu niste eroi. Nu merge asa! E o contradictie flagranta intre statutul lor si promovarea (uneori cu o penibila "simpatie") a celor care incalca legile comunitatii. Urmind niste modele americane, Antena 1 si PRO TV au facut totusi doua emisiuni despre vinatoarea de infractori. Una este cea a lui Sorin Ovidiu Balan in rolul de acuzator public pe baza buletinelor furnizate de politie, iar cealalta este a lui Emanuel Isopescu, patetic si adeseori comic in incercarea de a scoate efecte de detectiv dintr-o munca intrata in rutina. Amindoua emisiunile pacatuiesc prin accentul prea mare pus pe prezentatori si pe aspiratia lor neimplinita de actori, dar ele au un rol important. In Romania, spunea un ofiter de politie, sint cam opt mii de cetateni dati in urmarire generala. Opt mii de oameni inseamna aproape un oras. Am putea spune ca aproape un oras se sustrage legii. Nu stiu citi or fi in aceeasi situatie prin alte tari, dar, pentru Romania, cifra este impresionanta. Cu fotografie, nume si date personale, ei abia incap intr-un singur volum. Pe vremuri, militienii aveau cite o brosurica. Acum, cu 8.000 de "clienti", iese o carte de telefon pe care nici un politist n-o mai poate purta cu el. Filtre totale nu mai face nimeni. "Urmarit general" e doar o stampila pusa pe un nume. Nimic mai mult. Daca urmaritul nu catadicseste sa-si arate fata in public, poate trai asa ani si ani. Nu-l deranjeaza nimeni. Fiind atit de multi, nici politistii n-au ce face. Dupa care dintre ei sa se duca mai intii? Cu unii au ajuns chiar sa se inteleaga. Se mai vad, se mai fac ca nu se observa, si viata merge inainte. Ce facem cu atitia oameni care fug de lege? Le gasim o scuza ca justitia este asa cum este? Fenomenul mi se pare periculos si lasat in voia Domnului. N-o fi avind politia fonduri si oameni, dar nici nu putem ajunge la zeci de mii de urmariti. Daca nu sint bani pentru masini, salarii si armament, tot se mai gaseste maruntis pentru a lipi niste fotografii pe ziduri. Celebrele afise cu "Wanted" de la americani au fost inventate pentru a-i ajuta pe politisti. Filtrele totale din Germania, Franta si Italia au acelasi rol. Canalul public de televiziune, in loc sa ne toace cu tot felul de interese comerciale, mai bine ar gasi loc pentru o emisiune in care publicul larg sa-i vada pe cei cautati de autoritati. Dincolo de "actorii" din productiile de la PRO TV si Antena 1 (adeseori prea concentrate pe succesele politiei) cele doua emisiuni fac o treaba necesara. Dar TVR de ce ne tine doar in "eseurile" rutiere ale lui Virgil Vochina? Nu e finantata din bani publici si nu vor contribuabilii si autoritatile sa afle unde se ascund cei cautati? Exista riscul ca atitudinea fata de infractori sau de cei cercetati pentru incalcarea legii sa se transforme intr-o coabitare cordiala. De aici pina la sentimentul ca poti face orice si nu trebuie sa dai socoteala nu mai e decit un pas. Si asa justitia ne-a produs destule dezamagiri. Toate dosarele tinute la pastrare si toate procesele tiriite ne-au subrezit increderea. Acum creste si numarul celor care chiar o dispretuiesc. Toata aceasta situatie e chiar semnul de slabiciune a institutiilor statului. Ne obisnuim si cu infractorii, cu saracia deja ne-am inteles, comertul cu droguri merge struna, pe politicieni i-am scapat de curea. Ce ne mai ramine? [5][pl.dll?rid=expresro] _________________________________________________________________ 