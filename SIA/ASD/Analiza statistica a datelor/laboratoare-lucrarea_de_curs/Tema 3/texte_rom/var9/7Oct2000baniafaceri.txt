 Si anul acesta Statiunile montane se incadreaza in categoria "Nu ne treceti pragul!" Turistii care vor dori sa-si petreaca vacantele de iarna in locuri turistice din tara vor remarca si anul acesta lipsuri majore in intretinerea si amenajarea statiunilor, a aratat Anghel Penciu, directorul Oficiului de Autorizare si Control in Turism. Autoritatile locale n-au rezolvat inca problema iluminatului public, a curateniei si a soselelor pline de gropi. Din punctul de vedere al conditiilor de cazare, statiunile turistice de pe Valea Prahovei se prezinta satisfacator, a declarat Penciu. Turistii care vor veni in Poiana Brasov vor avea destule probleme cu parcarile pentru ca la acest capitol nu s-a facut aproape nimic, iar statiunea se va aglomera ca si in alti ani. La Predeal si Sinaia nu s-au facut mari investitii in hoteluri noi, ci s-au construit doar citeva pensiuni. In schimb, in alte statiuni din tara, nu s-a mai investit nimic. Astfel, la Semenic, hotelurile sint prost dotate, iar conditiile de practicare a sporturilor de iarna sint improprii, a aratat oficialul OACT. In aceeasi situatie se afla si statiunea Durau unde capacitatile de cazare au ramas la nivelul de 1-2 stele. Apa calda a ramas un lux Ultimul control efectuat de OACT a avut loc in statiunile Felix si Stina de Vale, din judetul Bihor. Chiar daca majoritatea structurilor de cazare corespund criteriilor de clasificare, exista unele unitati, precum hotelurile Somes si Felix, unde instalatiile sanitare sint defecte, iar peretii mucegaiti. De asemenea, un fapt reclamat atit de turistii romani, cit si straini aflati la Felix este intreruperea apei curente si a apei calde in timpul noptii. OACT a amenintat ca, in cazul in care autoritatile locale nu remediaza rapid aceasta deficienta, va retrage certificatele de clasificare pentru toate unitatile din statiune. In ceea ce priveste activitatea de agrement de la Stina de Vale, OACT a constatat ca, in afara sezonului estival, turistii nu au ce face in aceasta statiune. Mai mult, accesul in statiune in sezonul de iarna este aproape imposibil pentru ca nu exista nici un mijloc de transport in comun. NICOLETA BURTAN Pentru preluarea datoriilor fratilor Paunescu, RHIC Holding a fost acceptata la negocierile cu AVAB Cea de-a doua etapa a licitatiei publice anuntate de Agentia de Valorificare a Activelor Bancare (AVAB) asupra pachetului de creante preluat de la grupul de firme George Constantin Paunescu - GCP s-a incheiat ieri. In urma analizei documentelor de participare la licitatie si a scrisorii de garantie, de 9 milioane dolari, depusa de unicul ofertant RHIC Holding SA Luxembourg, aceasta a fost declarata calificata, urmind ca luni, 9 octombrie, sa aiba loc deschiderea ofertei financiare. Potrivit prevederilor OUG nr. 51/1998, modificata prin OUG nr. 64/1999, intre societatile debitoare si firma ofertanta nu exista legaturi care sa nu permita participarea la licitatie a ofertantului. Dupa cele doua zile de negocieri, pe data de 10 octombrie, la ora 17.00, va fi desemnat cistigatorul licitatiei. GABRIELA TINTEANU O noua emisiune de eurobonduri Valentin Lazea, secretar de stat in Ministerul Finantelor, a declarat vineri ca emisiunea de eurobonduri derulata de Romania prin Deutsche Bank s-a incheiat cu succes, cei 150 de milioane de euro proveniti din aceasta emisiune urmind sa intre in contul trezoreriei chiar in cursul aceleeasi zile. El a precizat ca pina la alegerile generale Romania va mai lansa o emisiune de eurobonduri, insa nu a precizat suma care urmeaza a fi atrasa de pe pietele internationale. Sursa citata a aratat doar ca, in cursul saptaminii viitoare, reprezentantii mai multor banci de investitii vor sosi la Bucuresti pentru a explora detaliile viitoarei emisiuni. OVIDIU ZARA Credit de 25 milioane de dolari cu garantia statului Statul roman va garanta integral un credit extern in valoare de 25 milioane de dolari acordat de firma ABB Alstrom Power pentru finantarea constructiei unei termocentrale in municipiul Brad (jud. Hunedoara). Beneficiarul creditului va fi societatea Energogrup SA Brad, iar statul va garanta inclusiv dobinzile, primele de asigurare si comisioanele aferente acestui credit, potrivit unei hotariri adoptate, joi, de guvern. Rambursarea creditului si a costurilor aferente se va face de catre SC Energogrup SA din resurse financiare proprii, mai stabileste hotarirea de guvern. Potrivit notei de fundamentare a acestei decizii, avantajele investitiei ABB ar fi asigurarea utilitatilor necesare locuitorilor din Brad si din zonele inconjuratoare, eliminarea principalei surse de poluare a zonei si a pierderilor de aproximativ 52% agent termic din actuala retea de termoficare si crearea posibilitatii de utilizare a gazelor naturale de catre populatie, in conditiile in care, in prezent, zona este total lipsita de aceasta utilitate. In plus, punerea in functiune a noii termocentrale ar crea posibilitatea de reducere a costului energiei termice produse la limita centralei la 386.000 lei/Gcal (de la nivelul actual de 640.000 lei/Gcal). OANA PATRAULESCU Americanii au investit in Romania doar 670 milioane de dolari Desi investitiile americane reprezinta aproape o zecime din totalul investitiilor directe straine in Romania, suma acestora, de 670 milioane dolari, este mult sub asteptari. Totusi, investitiile americane au crescut in prima jumatate a acestui an cu 14% fata de cifrele anului trecut (80 milioane dolari in valoare absoluta), a observat ieri James Rosapepe, ambasadorul Statelor Unite ale Americii la Bucuresti, in cadrul unei intilniri la Clubul Presei Economice. In acest moment, in clasamentul pe tari al investitiilor straine desi americanii se plaseaza doar pe locul trei, dupa Franta si Germania. O serie de obstacole au stat in calea unei explozii a investitiilor americane: instabilitatea legislativa, perceptia unei coruptii ridicate, birocratia, raportari financiare conforme unei contabilitati care mai degraba camufleaza pierderi, decit ofera informatii precise despre companii si riscul de tara ridicat atribuit de agentiile de rating. LIDIA MOISE Ministerul Finantelor acuza: SOV Invest a mintit din prima! "SOV Invest a facut raportari false la CNVM inca din 1996. Au mintit de la bun inceput, insa in primul an au avut o oarecare rusine", a declarat vineri Traian Remes. El a precizat ca SOV Invest a dezinformat voit CNVM, din 1996 si pina in mai 2000, raportind in fals activul net si numarul unitatilor de fond emise. Conform unui document elaborat de Ioan Paunoiu - administratorul unic interimar al SOV Invest, in aprilie 2000, desi figurau ca fiind emise 34.227.843 unitati de fond, in realitate numarul lor a fost de 75.684.765. Acelasi document precizeaza ca in 1996, desi SOV Invest raportase 18.626.530 unitati FNI, numarul real a fost de 21.861.330. "Cresterea artificiala a numarului de unitati de fond a fost liniara. Implicarea CEC nu a dus la o crestere exploziva a numarului unitatilor aflate in circulatie, asa cum afirma investitorii", a spus Remes. "Voi publica listele cu beneficiarii banilor de la FNI", a declarat Remes, adaugind ca ii stie pe toti cei care au beneficiat de bani de la FNI. OVIDIU ZARA Dupa ce a re-rectificat bugetul, Guvernul a mai impartit 2.050 de miliarde de lei Indemnizatiile fostilor detinuti politici si ale academicienilor vor fi majorate Decebal Traian Remes a declarat ieri ca executivul a aprobat o re-rectificare bugetara in urma aplicarii a doua ordonante referitoare la reducerea accizelor la alcool si acordarea unor stimulente pentru plata obligatiilor bugetare catre societatile comerciale. Remes a spus ca suma totala a suplimentarii veniturilor estimate in urma aplicarii ordonantelor, precum si din plata redeventelor este de 2.050 miliarde lei. El a specificat ca suma mentionata va proveni din redevente (450 miliarde lei), accize (800 miliarde lei) si arierate (800 miliarde lei). Ministrul finantelor a aratat ca guvernul a alocat suma mentionata dupa cum urmeaza: MTS - 8 miliarde lei; Academia Romana - 50 de miliarde de lei; Casa Nationala pentru Sanatate (1.000 miliarde lei); Fondul drumurilor (536 miliarde lei); Fondul aviatiei civile (9 miliarde lei); Fondul energetic (290 miliarde lei); comunitatile locale (28 miliarde lei); Biserica (35 miliarde lei). Aceeasi sursa a mai aratat ca executivul a aprobat majorarea indemnizatiilor academicienilor si ale fostilor detinuti politici. OVIDIU ZARA 