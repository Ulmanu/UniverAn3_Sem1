 Alti 12 parlamentari parasesc corabia PNTCD PNTCD va fi afectat de un nou cutremur. Potrivit unor estimari, martea viitoare, un grup de 12 parlamentari taranisti, vor organiza o conferinta de presa extraordinara in care isi vor anunta demisiile din partidul condus de Ion Diaconescu, in favoarea PNT. Reamintim ca PNT s-a desprins din partidul condus de Corneliu Coposu, la scurt timp dupa ce acesta a reintrat in legalitate dupa revolutie, in 1990, fiind mai cunoscut sub denumirea de "PNT- Lambru". Insa, conform actelor, denumirea oficiala a partidului este PNT, dupa cum figureaza si in urma reinscrierii la TMB, in 1997. Presedintele PNT este un inginer geolog, Cristinel Sarpe, iar cel care a convins in '90 citiva taranisti sa infiinteze aceasta formatiune, Ion Lambru, este secretarul partidului (tras discret pe linie moarta). La acea vreme, demisionarii au ales ca sigla pentru PNT un ochi stilizat, fara pupila, in timp ce semnul PNTCD a ramas un ochi mai "artistic", cu pupila. Cum a votat in 1996 "tanti Jeni" cu Lambru Ca o ironie, aceasta asemanare a siglelor a pus-o intr-o situatie delicata chiar pe sotia lui Ion Diaconescu. La alegerile din 1996, PNTCD a participat sub umbrela CDR, deci sub semnul "Cheii". Uitind pesemne acest "amanunt", dna Eugenia Diaconescu, "tanti Jeni" pentru apropiati, a iesit de la urne anuntindu-si mindra consortul: "Gata, am votat!". "Bine", zice Diaconescu in fata ziaristilor veniti pentru a consemna votul viitorului lider al noii puteri. "Ai pus stampila peste «Cheie», pe toate buletinele?" a vrut sa se asigure Diaconescu. Stupoare pe fata sotiei: "Ba pe «Ochi»", raspunde contrariata doamna Eugenia. "Cum pe «Ochi»? Ala nu-i al nostru, e al lui Lambru!", explica sfirsit Ion Diaconescu. "Da draga! Pe «Ochi», ce nu-i al nostru?" "Of!", a fost ultima rabufnire a celui care peste putin timp ii lua locul lui Emil Constantinescu la sefia CDR. In fine, Ion Diaconescu a schitat intentia de a cere membrilor comisiei electorale anularea buletinelor de vot ce i-au "bulversat" votul sotiei, dar a renuntat, remarcind prezenta ziaristilor. Ce vor parlamentarii PNTCD care trec la PNT Scopul declarat al celor care vor parasi PNTCD este acela "de a repune pe picioare ideologia national-taranista compromisa in ultimii 4 ani". Pentru ca inscrierea la TMB a unui partid dureaza, dar mai ales pentru ca viitorii demisionari se tem ca le vor fi puse bete in roate la crearea unui nou partid, ei s-au decis sa-l "foloseasca si sa-l revigoreze pe cel existent legal, adica PNT", ne-au declarat surse din rindul celor care vor parasi formatiunea lui Diaconescu. Ei intentioneaza sa "traverseze" alegerile cu actuala conducere a PNT, insa "dublata" de suflul "mai experimentatilor" parlamentari PNTCD demisionari. Reamintim ca acest curent a luat nastere in PNTCD, in primul rind din cauza nemultumirilor fata de alcatuirea listelor parlamentare. Inaintea conferintei extraordinare de marti, in care se mizeaza ca aproximativ 12 parlamentari PNTCD (6 senatori si 6 deputati) isi vor anunta, in incinta Senatului, "reconvertirea politica" la "adevaratul nationalism-taranesc", acestia se vor intilni luni pentru semnarea adeziunilor la noua formatiune - PNT. Intre numele ce ne-au fost precizate, chiar daca unii neaga acest pas, figureaza senatorii Florin Bogdan, Petru Juravlea, Teodor Campeanu, deputatul Silviu Petrescu si mai vechii taranisti Serban Ghica, Ioan Barbus. Un nou demisionar din PNTCD Deputatul PNTCD de Cluj, Ioan Roman, a anuntat ca a inaintat conducerii filialei cererea sa de retragere din partid. El a anuntat ca va candida ca independent pentru Camera Deputatilor. Motivul plecarii lui Roman din PNTCD coincide cu cel invocat pina acum de fiecare taranist care a plecat din partid: prea marile concesii facute la alcatuirea listelor parlamentare din acest an. Roman, membru PNTCD din 1995, a fost plasat pe locul trei pe lista pentru Camera Deputatilor. "Impotriva mea a fost indreptata o campanie de denigrare si insulte, pe care nu o pot accepta, cu atit mai mult cu cit a venit din interiorul PNTCD", sustine Roman. CRISTINA SOFRONIE MIHAELA CONSTANTINESCU Masa rotunda a guvernului - ringul confruntarii PNTCD cu PNL Aprobarea calendarului electoral s-a aminat pina la nasterea oficiala a CDR-2000 Aprobarea calendarului electoral a fost aminata pentru saptamina viitoare, 10 octombrie, din cauza unei aprige dispute purtate in sedinta de joi a guvernului intre ministrii PNTCD si cei ai PNL. Taranistii conditioneaza aprobarea calendarului electoral de inscrierea CDR-2000 In ultima sedinta de guvern, ministrul taranist al agriculturii, Ioan Muresan, a cerut aminarea dezbaterii hotaririi de guvern privind adoptarea calendarului electoral pina la scurgerea termenului de 5 zile in care inscrierea CDR-2000 mai poate fi contestata la TMB. Muresan a declarat ca ministrii PNTCD vor cere aminarea alegerilor daca va mai fi contestata cererea de inscriere a CDR-2000. Marti 3 octombrie, la cel de-al doilea termen, instanta a admis cererea de inregistrare a CDR-2000 si a dat un termen de cinci zile pentru depunerea eventualelor contestatii - care expira duminica, 8 octombrie. Valeriu Stoica: E regretabil ce face PNTCD Dupa cum ne-au declarat ieri lideri liberali, PNL nu are de gind sa depuna nici o contestatie, mai ales ca vechea CDR a fost radiata. Prim- vicepresedintele PNL, ministrul justitiei, Valeriu Stoica, ii aduce clarificari lui Muresan: PNL nu a contestat infiintarea CDR 2000, ci doar "a vrut sa se ia act de faptul ca CDR nu mai exista". "Dat fiind faptul ca TMB ne-a dat dreptate, ar fi absurd sa contestam infiintarea CDR-2000", a precizat Stoica si viitoarea pozitie a PNL. Stoica apreciaza drept "regretabil" faptul ca PNTCD foloseste interesele de partid pentru a pune sub semnul intrebarii bunul mers al procesului electoral. Mai mult, Mircea Ionescu Quintus a trimis ieri o scrisoare TMB in care precizeaza clar ca PNL nu va constesta in justitie inscrierea CDR-2000, deoarece liberalii sint multumiti ca TMB a admis cererea de interventie a PNL pentru radierea din registrul partidelor a vechii Conventii. "Fiind cu totul de acord cu aceasta decizie si, in conformitate cu art. 19 alin 2 din Legea partidelor politice, declar ca nu formulez contestatie impotriva susmentionatei decizii, care din punctul de vedere al partidului nostru devine definitiva", arata Quintus in scrisoarea catre TMB. Mugur Isarescu exclude decalarea alegerilor Suspiciunea PNTCD fata de PNL a facut ca guvernul sa amine pentru marti, 10 octombrie, aprobarea calendarului actiunilor premergatoare alegerilor. Premierul Mugur Isarescu a confirmat ieri aminarea aprobarii acestui calendar si a recunoscut, implicit, si cauza: "Au fost pareri deosebite, in special intre ministrii PNTCD si cei PNL". Isarescu exclude posibilitatea decalarii alegerilor parlamentare de cele prezidentiale. CRISTINA SOFRONIE Din cauza listelor electorale, Partidul lui Roman risca sa ramina fara organizatie la Constanta O grenada cu cuiul tras. Asa poate fi considerat Partidul Democrat acum, cu numai citeva zile inaintea declansarii campaniei electorale. Motivul? Acelasi ca al mai tuturor partidelor politice cu pretentii parlamentariste: listele de candidati. Democratii s-au aratat linistiti pina acum, insa probabil ca apele adinci. Conducerea celei mai puternice organizatii judetene, PD Constanta, este pe punctul de a demisiona din cauza insistentei de la centru in privinta candidaturii vicepresedintelui Bogdan Niculescu-Duvaz pe lista constanteana. 22 din cei 25 de membri ai Biroului Permanent Judetean au demisiile scrise. Mai ramine sa le inainteze oficial conducerii centrale. Iar liderii de la Bucuresti stiu acest lucru. PD e luat pe nepregatite de "frigurile" campaniei Sefii PD au vorbit in cuvinte frumoase despre democratia partidului lor in privinta stabilirii candidatilor si a ordinii lor pe liste. Fiecare organizatie primeste inscrierile pentru listele parlamentare. Se stabileste o ordine alfabetica si, ca la un concurs de orientare in padure, toti cei inscrisi pornesc cu sanse egale de cistig. Totul depinde de felul in care pot sa acopere electoral "felia" de judet repartizata. Dupa rezultate, Biroul Permanent Judetean decide prin vot punctajul fiecarui concurent, stabilind astfel ordinea pe lista, adica pe cei doi-trei-patru candidati din judetul lor cu sanse de a fi alesi in parlament. Conducerea centrala a PD urmeaza sa-si dea doar acordul asupra listelor respective, avind totusi dreptul de veto in cazul unor nume asupra carora ar avea dubii. Ce s-a intimplat de fapt? S-a mentinut figura cu ordinea alfabetica, dar nu inseamna ca cei care se stiu cu sanse au si siguranta ca vor aparea pe liste. Si asta din cauza unor interventii facute de la centru. Ca urmare, ei nu s-au implicat aproape deloc in campania pre-electorala care viza suficiente actiuni pe plan local. Toti cei care sint potentiali parlamentari nu vor sa cheltuiasca nici timp, nici bani, mai ales, pentru ca peste citeva zile sa constate ca au facut toate astea pentru un nume impus de la centru. Acesta este cazul mai tuturor organizatiilor judetene. In aceasta situatie, Consiliul Politic al PD a avut sedinte-maraton, au durat nopti intregi, in care s-a stabilit demararea serioasa a campaniei. Duvaz si Sassu au creat impasul Problema cea mai serioasa a reprezentat-o organizatia de Constanta, despre care am amintit la inceput. Presedintele acesteia este Stelian Dutu, care ocupa si functia de vicepresedinte al PD. Dupa alegerile locale, Dutu intimpina "rezistenta" din partea mai multor membri ai Consiliului Politic, cel mai inalt for de conducere al PD, de la un timp el refuzind chiar sa se mai prezinte la sedintele de consiliu. Inca din primavara, Stelian Dutu a afirmat ca pe listele judetului sau nu vor candida decit localnici. Un afront direct adus lui Bogdan Niculescu-Duvaz, si el vicepresedinte al PD, ales deputat si in 1992 si in 1996 pe listele de Constanta. Declaratia nu a fost luata in serios, Duvaz fiind convins ca va candida din nou pentru un loc in Camera Deputatilor tot la malul marii. Marti a avut loc la Bucuresti o sedinta a Consiliului Politic, la care a fost prezent si Stelian Dutu. Dupa cum afirma surse din PD, Dutu i-ar fi spus raspicat presedintelui Petre Roman ca listele organizatiei Constanta sint incheiate, iar Duvaz nu a fost inclus pentru ca oamenii de acolo i-au simtit lipsa in timpul celor patru ani scursi de la precedentele alegeri. Reactia Consiliului Politic a fost de genul "las' ca venim noi si-i convingem". Fapt care s-a si intimplat joi, cind Bogdan Niculescu-Duvaz a lasat balta conferinta de presa saptaminala a PD, l-a luat si pe vicepresedintele Alexandru Sassu in "atas" si s-au dus la Constanta. Aici, majoritatea membrilor conducerii organizatiei judetene le-au aratat celor doi vicepresedinti un dosar cu demisiile lor. Ori noi, ori Duvaz - ar fi, in "traducere libera", mesajul constantenilor. Pe lista candidatilor din Constanta figureaza la Senat, pe primul loc, Stelian Dutu, iar la Camera Deputatilor, pe primul loc, seful organizatiei municipale, Constantin Chirila (nominalizat cindva pentru sefia Garzii Financiare, actualmente presedintele Bursei de Marfuri Constanta), iar pe locul doi Dumitru Moinescu, presedintele Autoritatii Nationale de Turism. Vicepresedintele Alexandru Sassu ar fi spus in sedinta ca decizia Consiliului Politic este alta, si ea va fi respectata, indiferent de pozitia organizatiei. Declaratia a aprins spiritele, celor 22 de demisii ale membrilor Biroului Permanent adaugindu-li-se si "promisiunile" de demisie a 30 de primari PD din judet. In ciuda acestei situatii, Bogdan Niculescu-Duvaz a afirmat ieri si sigur pe sine: "Voi candida la Constanta". Solicitindu-i un punct de vedere, Stelian Dutu ne-a declarat: "Daca dl Duvaz a afirmat acest lucru, cu toate ca joi a vazut ce se intimpla la Constanta, pot sa va spun, in numele organizatiei, ca atita vreme cit va fi organizatie PD, dl Duvaz nu va candida pe listele din Constanta". Conform unor informatii de ultima ora, Traian Basescu incearca o mediere intre cele doua parti, varianta propusa de el fiind si pe placul organizatiei. Este vorba despre propunerea ca Anca Boagiu, ministru al transporturilor, originara din Constanta, sa fie plasata pe locul unu la Camera Deputatilor pe lista constanteana, cedind astfel locul intii de la Bucuresti lui Bogdan Niculescu-Duvaz. Basescu va face campanie candidatilor din Bucuresti Cea mai linistita organizatie pare a fi cea de Bucuresti, dar ea a fost "linistita" de Traian Basescu, presedintele interimar. El a reusit sa-si impuna punctul de vedere in stabilirea listei pentru Camera Deputatilor, lasind in grija presedintelui Petre Roman numai lista pentru Senat. Astfel, Basescu si-a format o echipa de candidati tineri, sub 35 de ani, dindu-l la o parte pe vesnicul deputat de Bucuresti, vicepresedintele Alexandru Sassu. Acesta va fi pe locul doi la Senat, dupa Petre Roman, pe locul trei fiind plasat presedintele organizatiei de femei, Cornelia Cazacu, conform unor surse din PD. In lista stabilita de Traian Basescu, pe locul intii figureaza ministrul transporturilor Anca Boagiu (inca nedecisa din cauza potentialei permutari cu Duvaz la Constanta) urmata de deputatul Liviu Negoita, Costica Canacheu, Romeo Raicu, Bujor Bogdan Teodoriu si liderul organizatiei studentesti Dan Bogdan. Lansarea acestora se va produce duminica, Traian Basescu urmind sa se implice consistent in campania electorala a tinerilor candidati. Mizind pe forta primarului general, democratii se asteapta sa obtina in Bucuresti nu mai putin de opt deputati fata de numai doi citi au obtinut in 1996, si patru senatori, tot fata de doi. NARCISA IORGA Corespondenta de la Roma Emil Constantinescu i-a daruit Papei o icoana de doi metri patrati Emil Constantinescu, care efectueaza o vizita la Roma, unde a sosit inca de joi, a fost primit ieri, la Vatican, de Papa Ioan Paul al II-lea. "Presedintele Romaniei a vrut sa raspunda, inainte de expirarea mandatului sau, vizitei pe care Suveranul Pontif a facut-o la Bucuresti, in mai 1999", scrie agentia italiana de presa ANSA. Convorbirea dintre presedintele roman si Papa s-a desfasurat cu usile inchise, intilnirea durind aproximativ 15 minute, dupa normele protocolului. La expirarea termenului, Emil Constantinescu a prezentat Suveranului Pontif delegatia oficiala, compusa din zece persoane, dupa care au fost schimbate cadourile: Papa a primit o icoana ortodoxa, cu o inaltime de doi metri si o latime de un metru, si i-a daruit oaspetelui roman un basorelief din bronz, care o reprezinta pe Maica Domnului. La despartire, Papa a evocat calatoria efectuata in Romania anul trecut, prima a unui lider al Bisericii Catolice intr-o tara ortodoxa. "M-ati primit atit de frumos atunci cind am venit in Romania", a spus Papa. In timpul vizitei in Italia, Emil Constantinescu s-a intilnit si cu presedintele italian Carlo Azeglio Ciampi. La convorbirea celor doi sefi de stat, desfasurata la Palatul Quirinale, a participat si Franco Danieli, subsecretar de stat la Ministerul Afacerilor Externe. PAOLO GIANFELICI Bref PDSR pune sindicatele sa-si plateasca datoriile electorale PDSR isi pune in functie "relatiile" pe care le are cu unele sindicate, oficializate de multe ori chiar prin protocoale de colaborare. Surse din cadrul partidului ne-au declarat ca liderii PDSR au pus la punct o strategie cu liderii sindicali apropiati partidului pentru declansarea unei serii de greve. Dupa modelul transportatorilor, sindicatele apropiate de PDSR, din care cele mai importante sint CNSLR-Fratia, Agrostar si BNS, vor declansa greve in serie. Grevele vor oferi PDSR argumente impotriva actualei puteri, ce vor fi folosite in campania electorala. Pe de alta parte, ne-au mai spus sursele citate, PDSR incearca sa induca alegatorilor ideea ca majoritatea populatiei doreste schimbarea guvernantilor, ceea ce ar putea aduce PDSR mai multe voturi. ( L.P. ) Mugur o sa infloreasca la Ierusalim Un pom plantant la Ierusalim va purta numele premierului roman, Mugur Isarescu, potrivit unei traditii evreiesti care spune ca orice personalitate decorata de statul Israel va da numele sau unui pom plantat cu ocazia decorarii. Asa ca, in capitala Israelului, va aparea un pom cu numele de Mugur (sau Isarescu), datorita faptului ca Agentia Evreiasca pentru Israel i-a acordat, ieri, premierului roman, medalia "Amprenta Sigiliului Regelui Ierusalimului". Medalia reprezinta aprecierea statului Israel fata de guvernul si statul roman care pastreaza continuitatea relatiilor dintre cele doua tari si intelege necesitatea de reintregire a familiilor evreiesti. ( O.P. ) CNSAS intra in arhive In prag de campanie electorala, unii parlamentari au cerut Consiliului National pentru Studierea Arhivelor Securitatii sa le permita sa-si vada dosarul. Conform legii, toti cei care au acces la dosarul propriu au acces si la numele celor care i-au turnat. Pe de alta parte, de saptamina viitoare va incepe verificarea actualilor parlamentari de catre Consiliul National pentru Studierea Arhivelor Securitatii. Presedintele CNSAS, Gheorghe Onisoru, ne-a declarat ca datele deputatilor au ajuns deja la consiliu, iar cele ale senatorilor "sint pe drum". Pe baza acestor date se va intra in arhive si se va constata daca acestia au facut sau nu politie politica. Arhivele se afla inca in sediile fostilor detinatori, dar peste zece zile dosarele parlamentarilor vor fi mutate in noul sediu al CNSAS, primit cu chirie. In paralel, va incepe si verificarea listelor cu cei care vor candida la alegerile din noiembrie. Deocamdata, la CNSAS nu se afla decit listele complete ale UDMR. ( T.G. ) Ministerul Functiei Publice isi deschide pagina pe Internet Ministerul Functiei Publice (MFP) si-a lansat, ieri, la Palatul Victoria, pagina pe Internet, care poate fi accesata la adresa "www. mfp.ro". Pagina cuprinde informatii utile despre activitatea si personalul acestei institutii, despre legislatia elaborata, despre atributiile ministerului si ale fiecarui departament in parte. De asemenea, site-ul include o harta administrativa a Romaniei, prin intermediul careia se va putea lua legatura cu fiecare prefectura in parte, dupa conectarea tuturor prefecturilor la Internet. Realizarea paginii a fost finantata din fonduri PHARE si, o data cu adoptarea calendarului alegerilor din acest an, site-ul va include informatii complete pe marginea acestui subiect. ( O.P. ) UDMR si-a urcat desagi americani in caruta UDMR a obtinut ce a vrut, adica monitorizarea problemei maghiarilor din Romania de catre americani. Situatia comunitatii maghiare din Romania va beneficia de o atentie sporita din partea oficialitatilor americane, a declarat, joi, de la Washington, presedintele UDMR, Marko Bela, conform Mediafax. Mai mult, dupa cum a afirmat Marko Bela, demnitarii americani au fost de acord ca in Romania situatia minoritatilor nationale nu este solutionata. ( T.G. ) Verheugen a dat-o pe romaneste Printre VIP-urile internationale care se perinda in aceste zile la EXPO 2000 Hanovra a putut fi remarcat si comisarul pentru extinderea Uniunii Europene, Guenther Verheugen. Pavilionul Romaniei s-a numarat printre cele pe care comisarul a tinut neaparat sa le viziteze. Impresionat de modul original si sugestiv in care se prezinta tara noastra, Verheugen si-a impartasit impresiile - in limba romana! - in cartea de onoare a pavilionului romanesc. "Prin extinderea Uniunii Europene, o noua Europa va lua nastere. Sint fericit ca tara dumneavoastra va face parte din aceasta noua Europa!". Vestea - proaspata - ne-a fost adusa la cunostinta de catre Sorin Fodoreanu, comisar general, si el, dar la Pavilionul Romaniei, revenit ieri in tara de la Hanovra. ( A.N. ) Isarescu a primit cadou un sac plin cu chitante la energie ApR a reusit sa aduca in strada 400 de oameni, ieri, la mitingul "impotriva saraciei". Desi nu au filfiit chitante cu pretul intretinerii, cei care au participat la miting le-au pus pe toate intr-un sac pe care l-au facut cadou premierului Mugur Isarescu. Impreuna cu sacul, manifestantii i-au dat premierului si o scrisoare, semnata de presedintele filialei, Doru Viorel Ursu, scrisoare prin care se cere anularea TVA pentru energie, caldura si gaze si inghetarea pretului la energie. ( T.G. ) PNL ii bate obrazul lui Petre Roman PNL considera ca Petre Roman "sufera de amnezie" sau ca incearca o noua tentativa de manipulare a opiniei publice. Consideratiile apartin senatorului PNL Paul Pacuraru si se refera la afirmatiile lui Roman potrivit carora PD a fost singul partid care a sustinut introducerea votului uninominal. Pacuraru ii reaminteste lui Roman ca, pe vremea cind era presedintele Senatului, a primit din partea PNL, pe 14 mai 1998, o asemenea propunere legislativa, inregistrata sub nr. 489114.051998. "Am prezentat aceasta situatie pentru a demonstra ca dl. Roman, in calitate de presedinte al Senatului, fie nu a acordat nici un fel de atentie proiectului, fie a adoptat in aceasta privinta tactica manipularii si a minciunii, fapt dezonorant in fata colegilor din viata politica si, mai ales, in fata cetatenilor", arata liberalii. ( C.S. ) Adrian Paunescu: "Iliescu trebuie oprit!" "Mirlania presedintelui Iliescu intrece orice limita" M-am salutat cu zeci de oameni, cunoscuti sau necunoscuti, am intrat in hol si am asteptat sa ma indrume cineva catre un loc. Cu neputinta. Era un haos bine organizat, peste tot, si nimeni nu se mai gindea la invitati, totusi speciali, ai domnului Iliescu, care luasera in serios declaratia din textul invitatiei si venisera acolo crezind cu adevarat ca dl. inginer ar fi intr-adevar onorat de acceptarea invitatiei. Ce poate fi mai dezonorant pentru un om, in conditiile date, decit sa se pregateasca sa-ti raspunda la o invitatie, chiar sa raspunda la invitatie, sa ajunga la locul unde e invitat, sa constate ca nu e primit inauntru, in sala, si ca i se inchide usa in nas? As vrea sa fie limpede: nu eram innebunit sa vad spectacolul acestei lansari. Dar am tinut sa onorez pe domnul Iliescu, asa cum ar fi civilizat s-o faca oricare dintre noi, intr-o situatie precum e aceasta. Ca sa constat ca mirlania presedintelui Iliescu intrece orice limita: ma cheama sa-l onorez si ma lasa pe mina slugilor neputincioase si arogante, ca sa onorez holul. "Un om mai mic decit vremurile" Daca eram tinar, ma comportam asa cum o faceam atunci cind am fost jignit. Le rasturnam sandramaua, ii injuram de mama si ma incaieram cu valetii. Acum, viata m-a invatat sa ma abtin si m-am abtinut si ma abtin inca sa nu-i scot pe nas personajului principal toate relele pe care le-a facut sau a ingaduit sa se faca impotriva acestei tari. Judecata mea nu va merge atit de departe cum ma indeamna sufletul in aceste clipe. Dar voi spune macar citeva dintre cele care-mi stau pe suflet, de atita timp, in privinta acestui om mai mic decit vremurile. Voi spune ce am mai spus, desi poate niciodata n-am facut-o cu atita radicalitate. "Si-a pierdut masura si bunul simt" S-au adunat numeroase competente, s-au descompletat ministere si ambasade, s-au golit sedii judetene, s-au umflat programele de televiziune si radio, in pregatirea acestei noi candidaturi iliesciene. N-am facut nici un gest de contestare a constitutionalitatii acestei noi candidaturi si nu voi face nici in continuare, nu e treaba mea. Am preferat, in toate ocaziile, sa nu uit si lucrurile bune pe care le-a facut domnul Iliescu. Dar acest regim de mirlanie ma radicalizeaza si-mi impune un regim de razboi. (...) Ascensiunea domnului Ion Iliescu trebuie oprita. Omul si-a cam pierdut masura si bunul simt. El e ca un daltonist progresiv caruia trebuie sa i se retraga permisul de conducere. "Vremurile va vin prea larg si n-aveti anvergura" (...) Unei mirlanii nu i se poate raspunde decit transant si definitiv: va jucati cam demult cu noi de-a piticii, domnule Iliescu. Nici daca erati Rege al Romaniei, iar noi niste iobagi, n-aveati dreptul sa ne invitati la dumneavoastra pe mosie pentru a ne inchide tirla in nas. Un singur semn ar mai putea fi incurajator in ceea ce va priveste: daca v-ati da seama de dimensiunea neantului in care ne-ati adus si daca v-ar fi rusine. E adevarat ca nu sinteti bolsevic, dar e tot atit de adevarat ca sinteti un biet mensevic. Vremurile va vin prea larg si n-aveti anvergura. "Ati reusit sa darimati in sapte ani ce-a facut un popor intreg in decenii" Pentru cit dezastru ati adus in aceasta tara, va fandositi, zau asa, prea mult. Gata! Stringeti-va jucariile, ca va prinde paznicul si ala nu e ca mine, ala va da o mama de bataie de-o sa va considerati problema globala. Ati reusit sa darimati, in sapte ani, ce-a facut un popor in citeva decenii, plus speranta de viitor. Mai mult nu puteti face. Nu mai insistati. Reapucati-va de o treaba serioasa, domnule Iliescu, in afara pensiei linistite pe care v-o dorim. Cu harul dumneavoastra, de a-i umili pe cei care va respecta cavalereste, puteti ajunge departe in gradinarit sau reparat elicele la hidrocentrale. Tara mai lasati-o in pace, ca v-a fost prea destul. ADRIAN PAUNESCU In ciuda uimitoarei sale actualitati, textul reprodus mai sus a fost publicat sub semnatura lui Adrian Paunescu in editia din 29 august in 1996 a cotidianului "Vremea". Astazi, marele bart este foarte aproape de obtinerea unui loc eligibil pe listele partidului condus de cel pe care il infiera (cu har, cei drept) in urma cu patru ani. Daca pentru poet, obisnuit de-o viata sa linga unde a scuipat, sinusoida propriilor convingeri nu reprezinta un impediment pentru noua inrolare politica, sintem curiosi cum a reusit sa-si calce pe inima Ion Iliescu, recunoscut pentru ranchiuna sa. Sau poate uitase, caz in care demersul nostru reprezinta o bine venita aducere aminte . ( ST.TOTH ) 