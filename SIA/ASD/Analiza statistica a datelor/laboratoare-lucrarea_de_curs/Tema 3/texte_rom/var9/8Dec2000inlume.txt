 Summit inlacrimat la Nisa Gazele iritante folosite de fortele de ordine impotriva protestatarilor s-au infiltrat in sistemul de ventilatie a Palatului Acropolis Largire din start a Conferintei Europene Lucrarile Conferintei Europene, care au avut loc ieri la Nisa, au constituit avanpremiera summit-ului UE care reuneste 29 de sefi de stat si guvern din cele 15 tari membre ale Uniunii Europene, cele 12 state candidate la aderare si Turcia, precum si Elvetia, care are statut special de observator, relateaza France Presse. Cei 29 de oficiali s-au reunit la Palatul Acropolis, unde se desfasoara lucrarile summit-ului, intimpinati inca de la inceperea lucrarilor de citeva mii de protestatari care si-au exprimat dezacordul fata de acest eveniment, cerind o "Europa mai sociala". Participantii la Conferinta Europeana s-au pronuntat pentru extinderea acestui forum prin primirea Ucrainei, a statelor balcanice si a Norvegiei, Islandei si a Principatului Liechtenstein, pentru revitalizarea acestui forum care, de la crearea sa in 1998, a functionat foarte putin. Satele membre ale Conferintei vor avea posibilitatea sa participe la marile dezbateri ale acesteia pe tema viitorului Europei. Tarile candidate primesc "foile de parcurs" catre aderare Reuniunea UE si-a inceput lucrarile ieri dupa-amiaza prin proclamarea Cartei drepturilor fundamentale, care enumera, pentru prima data intr-un document, drepturile economice si sociale de care vor beneficia toti cetatenii UE. In timpul acestei conferinte europene, statele candidate isi vor primi oficial "foile de parcurs" cu detalii asupra etapelor pe care le au de strabatut pina la aderarea efectiva, care insa nu va interveni mai devreme de citiva ani, chiar si pentru cele mai avansate. 12 state au angajat negocieri pentru aderare, toate cerind o data precisa pentru intrarea in UE. In ceea ce priveste al 13-lea stat candidat, Turcia, acesta nu a angajat negocieri, dar "cei 15" au incheiat cu Ankara un "parteneriat de aderare". Elvetia, care participa, de asemenea, la summit, beneficiaza la rindul ei de un statut inedit de "candidat desemnat", ceea ce ii ofera rol de observator. Extinderea Uniunii, in pericol Subiectele spinoase ale reuniunii, reforma institutiilor europene si extinderea Uniunii, au intrat pe ordinea de zi ieri dupa-amiaza, aceste teme fiind considerate "prioritatea politica" a UE. Toti au cazut de acord ca un esec al reformei institutiilor europene prejudiciaza intregul proces, extinderea putind fi aminata pina in 2005 sau 2010. O parte din liderii celor 13 state candidate la aderare si-au exprimat clar nelinistea fata de un posibil esec al summit-ului, in timp ce altii se declara pregatiti sa intre in Uniune in 2003. Premierul sloven, Janez Drnovsek, a subliniat "marea responsabilitate" pe care o au cele 15 state membre ale UE fata de candidatele care asteapta atit de mult de la summit-ul de la Nisa, in opinia sa fiind foarte important ca acesta sa "dea rezultate", in caz contrar putind fi "un semn rau pentru viitorul UE". Deplasindu-se simbolic la Varsovia chiar inainte de a veni la Nisa, cancelarul german Gerhard Schroeder a lasat clar sa se inteleaga importanta pe care UE o acorda extinderii, subliniind totodata ca reusita este conditionata de trecerea peste egoismul national al actualelor state membre ale Uniunii. "Acest summit trebuie sa creeze conditii pentru ca UE sa fie gata sa primeasca in 2003 primii noi membri. «Cei 15» trebuie sa-si indeplineasca aceasta sarcina", a declarat Schroeder. Batai de strada cu militantii antiglobalizare Mii de manifestanti antiglobalizare au invadat joi arterele principale ale orasului Nisa, blocind accesul in Palatul Acropolis unde se desfasoara lucrarile summit-ului UE. Fortele de ordine s-au vazut obligate sa foloseasca gaze lacrimogene pentru a-i dispersa, ceea ce l-a facut pe presedintele francez, care tocmai sosea pentru a-si primi oaspetii, sa lacrimeze. De asemenea, premierul Lionel Jospin, aflat linga seful statului, avea ochii injectati. Gazele s-au infiltrat in sistemul de ventilatie al palatului, perturbind ceremonia de primire a liderilor din statele participante. In cursul actiunii de degajare a intrarii in centrul de conferinte, au avut loc confruntari violente intre manifestanti si politie, acestea soldindu-se cu 20 de raniti din rindul fortelor de ordine. De asemenea, manifestantii antimondializare, inarmati cu bite de base-ball, bare de fier, pietre, sticle goale si bidoane cu benzina, au spart vitrine ale magazinelor din oras, pe cele ale unei sucursale de banca, au dat foc sediului unei agentii imobiliare, al unei companii de asigurari si al reprezentantelor unor firme producatoare de automobile. Confruntat cu aceasta explozie a violentei, primarul de dreapta al orasului Nisa s-a deplasat joi in zona portului, unde aveau loc manifestatiile, incercind sa calmeze spiritele, dar a fost imediat calificat drept fascist. Jandarmii au fost siliti sa intervina, pentru ca serviciul de protectie al primarului a fost depasit de situatie. Joi dimineata au izbucnit violente si la Vintimille, la frontiera franco-italiana, intre carabinierii italieni si cei aproximativ o mie de protestatari italieni care voiau sa treaca frontiera in Franta pentru a se alatura manifestantilor antiglobalizare prezenti deja la Nisa. CAMELIA MUNTEAN Nunti blestemate Moartea a rapit mireasa la altar O tinara mireasa din Noua Zeelanda, care tocmai pasea spre altar, ascultind plina de emotie ritmurile solemnului mars nuptial, a cazut ca fulgerata in mijlocul bisericii si a murit pe loc, spre disperarea mirelui si a rudelor prezente la ceremonie, transmite Reuters. Laney Withchelo, in virsta de 23 de ani, imbracata intr-o superba rochie alba lunga, a asteptat pina cind cei 100 de membri ai orchestrei bisericii presbiteriene St. Andrews, din Levington, au intonat primele acorduri ale marsului nuptial. Apoi a pornit spre altar, unde o astepta mirele, insotit de cavalerii de onoare, insa numai dupa citiva pasi s-a prabusit brusc, raminind intinsa pe covor. Nuntasii s-au repezit sa o ajute, incercind sa o resusciteze, insa mireasa murise deja. Socata, o matusa a fetei, care a facut un atac de cord in biserica, si mirele, care era in stare de soc, au fost transportati la spital. "Rudele tipau si plingeau, iar femeia zacea intinsa pe covor. A fost o priveliste tragica", a spus unul din preotii care urmau sa oficieze casatoria. Rudele adunate pentru petrecere s-au transformat intr-un cortegiu funerar, iar tinara a fost ingropata ieri, in cimitirul bisericii in care urma sa se cunune. Potrivit informatiilor aparute in presa locala, tinara ar fi putut muri in urma unei crize de epilepsie. Infricosati de aceasta tragedie, localnicii sustin insa ca fata ar fi fost blestemata. Castrat de prietena miresei Un inspector bancar proaspat casatorit a organizat, la citeva zile dupa nunta, o petrecere acasa, in cursul careia a ramas fara un testicul, care i-a fost retezat cu dintii de o prietena a tinerei sale mirese, relateaza "Daily Telegraph". Neil Hutchinson, in virsta de 29 de ani, si sotia sa, Shelly, de 20 de ani, au organizat o petrecere in apartamentul lor, din localitatea Duffield, Newcastle, la care au invitat doi colegi de munca, pe Denise Carr, 29 de ani, si pe sotul acesteia. Bucuroase sa se revada, Shelly si Denise s-au restras sa stea de vorba, luind cu ele si o sticla cu bautura. Fetele au exagerat binisor cu alcoolul, iar barbatii au facut exact acelasi lucru, golind rapid o sticla cu tequilla. Cind "taberele" s-au reunit, intre petrecareti a izbucnit o cearta violenta. Hutchinson si-a infipt miinile in gitul nevestei, moment in care sotii Carr au intervenit sa-si apere prietena, si cearta s-a transformat intr-o incaierare generala. Proaspatul mire s-a aruncat asupra Denisei, carindu-i palme peste fata, iar aceasta l-a muscat cu toata puterea in zona genitala, "reusind" sa-i detaseze un testicul. Ranitul nu si-a dat seama imediat de gravitatea ranii, iar organul detasat i-a alunecat pe cracul pantalonului si a aterizat sub o masuta, unde a fost gasit abia la venirea politiei. In urletele disperate ale victimei a fost chemata de urgenta salvarea. Mirele a ajuns la spital in stare de soc si, in ciuda stradaniilor medicilor, testiculul smuls nu i-a mai putut fi reatasat. Zguduita de aceasta intimplare, mireasa a hotarit sa divorteze, in timp ce prietena ei urmeaza sa-si explice isprava in justitie. BIANCA BACARDI Tabloidul britanic "Daily Star" face Romania de basm, afirmind ca Punga, moneda nationala din "tara lui Dracula" Soferii de TIR din Romania care efectueaza curse in Marea Britanie umbla dupa... pungi de ambalat cumparaturile, care au devenit "moneda de schimb in tara lor natala, si ar prefera sa fie retribuiti cu sacose din hirtie cerata, de la celebrul magazin londonez Harrods, decit sa primeasca salariile fara valoare, platite in moneda nationala", se afirma intr-un insolit articol aparut ieri in cotidianul britanic "Daily Star". Comentind "situatia economica dezastruoasa si inflatia galopanta din Romania", Ross Kaniuk, autorul articolului citat, deplinge "situatia delicata din «tara lui Dracula»", povestind una dintre aberatiile generate de saracie, respectiv goana dupa pungile de firma. Trocul cu punga In Romania, salariile platite in produse si barterele de orice fel au devenit o realitate obisnuita, releva sursa citata. "Acasa la Dracula", unde inflatia a ajuns la 60 la suta pe an, iar salariul mediu lunar abia depaseste suma de 15 dolari (in realitate, salariul mediu se cifreaza la circa 90 de dolari - n.r), pungile de la magazinele de lux din Londra sint considerate astazi unele dintre cele mai de pret obiecte. "Oamenii au constatat peste noapte ca pensiile si salariile lor nu mai au absolut nici o valoare. Insa pungile de plastic de la magazinul Harrods reprezinta o valoare in sine. Sint pretuite cam cit un pui. Cu banii dati pe zece pui, poti cumpara un porc, iar trei porci fac cit o vaca", a declarat Alina Sorescu, comercianta din Romania. "Obisnuiesc sa cumpar astfel de pungi, dar numai daca sint de o calitate ireprosabila. In ceea ce priveste pungile de la Harrods, stie toata lumea ca sint exceptionale", a adaugat aceasta, citata de cotidianul britanic. "Valoarea unei pungi depinde de conditia in care este aceasta. In cazul in care e putin deteriorata, iei pe ea doar citiva cartofi", spune, la rindul sau, un vinzator de legume din Transilvania. "Dar, daca este aproape noua si pastrata bine, poti primi in schimbul ei chiar un pui dolofan", adauga acesta. Malcom Chapman, sofer de camion pe ruta Londra-Bucuresti, sustine, la rindul sau, ca numai cu o punga Harrods iti poti plati o consumatie la cafenelele din Romania. Potrivit sursei citate, un purtator de cuvint al celebrului magazin londonez Harrods a declarat miercuri ca deplinge faptul ca "un obiect atit de banal a devenit in Romania o garantie atit de credibila pentru comertul de tip troc". DIANA EVANTIA BARCA AFP a luat urma traficantilor de carne vie Romance vindute la pielea goala in tirgul de prostituate de la Novi Sad La frontiera romano-iugoslava are loc un veritabil tirg de sclavi, tinere fete din Europa de est fiind vindute contra sumei de 300-400 de marci pentru a ajunge in bordelurile din Occident, relateaza France Presse. Traficantii de carne vie romani vind zeci de fete, moldovence, romance, bulgaroaice si ucrainence, colegilor lor sirbi de la Novi Sad, dupa care sint duse clandestin in Albania, iar de acolo in statele occidentale, a explicat locotenent-colonel Tonin Vocaj, seful serviciului central albanez de lupta impotriva traficului cu carne vie. El a adaugat ca Albania este pentru aceste viitoare prostituate o tara de tranzit, de unde sint transportate pe mare in Italia. Aceasta este prima etapa inainte ca acestea sa fie inchise in case de toleranta in statele occidentale bogate. Filiera traficului cu carne vie incepe la Chisinau si sfirseste in Italia Itinerariul incepe prin cumpararea de fete, de catre traficantii romani, de la Chisinau, apoi tinerele de diverse nationalitati sint strinse la Bucuresti, unde li se promite un loc de munca bine platit in strainatate. Urmatoarea tinta este Timisoara, de unde sint transferate la Novi Sad. Aici, fetele sint complet dezbracate de proxenetii romani, pentru ca iugoslavii care le cumpara sa poata evalua "marfa", pretul pentru fiecare tinara fiind de 300-400 de marci. O data preluate de iugoslavi, fete sint violate si supuse unor tratamente dure, pentru ca apoi sa fie transportate in Muntenegru, la frontiera cu Albania. Proxenetii albanezi le cumpara cu un pret mediu de 1.500 de marci bucata, dupa care le transporta noaptea pe mare, in barci, in Italia. Ofiterul albanez, care a facut aceste declaratii cu ocazia seminarului european de la Praga referitor la traficul cu femei in Europa Centrala, afirma ca nu poate sa faca o statistica, dar ca se spera ca, datorita ajutorului politistilor italieni, sa fie redus si apoi stopat. ALEXANDRA RARES Flash Bulgaria, raiul pirateriei de programe Principalii producatori de software din intreaga lume au adresat ieri un avertisment la adresa Bulgariei, tara in care pirateria informatica a capatat o asemenea amploare incit pericliteaza integrarea ei in structurile occidentale, relateaza AFP. Bulgaria a inceput sa ia primele masuri impotriva acestei industrii abia in 1998, la presiunile comunitatii internationale, dar a ramas printre primii utilizatori ilegali de software din Europa, unde producatorii estimeaza ca au pierdut anul trecut circa 505 milioane de dolari. "Punerea in aplicare a legislatiei este nesatisfacatoare, dat fiind ca pina in prezent nu a existat macar o singura condamnare", a declarat Marja Laitinen, vicepresedinte pentru Europa Centrala si de Est a organizatiei Business Software Alliance, care-i reuneste pe cei mai mari producatori de programe de calculator din lume. "Bulgaria este singura tara din regiune in care nu a fost condamnat nimeni (pentru piraterie software)", a adaugat Laitinen. Aceasta situatie ar fi cauzata, in viziunea doamnei Laitinen, de coruptie si de lipsa masurilor de protectie a proprietatii intelectuale, probleme semnalate si in raportul Comisiei Europene asupra situatiei din tarile care candideaza pentru aderarea la UE. Laitinen s-a intilnit saptamina aceasta la Sofia cu inalti functionari din cadrul Ministerului bulgar de Interne, precum si cu responsabili din Ministerul de Justitie, carora le-a solicitat inchiderea celei mai mari piete de piraterie informatica, existenta chiar in inima Sofiei - Piata Slaveikov, unde poate fi gasita intreaga "productie" de programe copiate si distribuite ilegal a piratilor din intreaga Europa de est. ( C.V. ) Inamicul nr. 1 al Israelului a evadat Liderul aripii militare a Miscarii de rezistenta islamice, Hamas, Mohammad Deif, a evadat cu cinci zile in urma dintr-o inchisoare palestiniana, au anuntat surse ale Hamas in Gaza, citate de AFP. Considerat inamicul public numarul unu al Israelului, Deif se afla in detentie preventiva de peste sapte luni, la decizia Autoritatii Palestiniene. Responsabili ai inchisorii au refuzat insa sa confirme sau sa dezminta aceasta informatie. Brigada Ezzedine al-Qassam a revendicat mai multe atentate antiisraeliene din 1994, intre care ultimul comis la Hadera, in nordul Tel Avivului, care s-a soldat cu doi morti. ( C.M. ) Betivii sint mai destepti! Prea mult alcool strica, dupa cum se stie, dar un studiu realizat recent in Japonia arata ca persoanele care consuma cu moderatie bauturi alcoolice sint mai inteligente decit abstinentii, relateaza prestigiosul saptaminal stiintific "New Scientist". Cercetatorii Institutului National pentru Stiinte ale Longevitatii (NILS), din localitatea Aichi (situata la 250 kilometri vest de Tokyo), au testat 2000 de subiecti, de ambele sexe si de virsta cuprinsa intre 40 si 79 de ani. Rezultatele au fost surprinzatoare: in medie, barbatii care beau moderat (mai putin de 540 mililitri de tarie sau vin) au un coeficient de inteligenta superior cu 3,3 puncte celui specific masculilor care nu consuma deloc alcool. Femeile bautoare au avut si ele un coeficient cu 2,5 puncte mai mare decit al abstinentelor. Cercetatorii niponi sint insa de parere ca nu bautura face un om mai inteligent, ci, mai degraba, persoanele mai inteligente consuma si alcool. ( C.V. ) Parfum indoit cu "apa de toaleta" Serviciul britanic de combatere a fraudei, Trading Standards, a confiscat un stoc de apa de toaleta care continea, la propriu, apa de... toaleta, scrie cotidianul "The Daily Star". Teste facute pe mai multe sticle umplute, spunea eticheta, cu celebrul Chanel No. 5, au aratat ca parfumul fusese diluat cu urina. Astfel de produse au fost gasite la tarabele amplasate in aer liber pe artera comerciala Oxfordshire, din nordul Londrei. Clientii nu sesizau diferenta deoarece, spun specialistii, urina are aceeasi culoare ca majoritatea parfumurilor de calitate si poseda proprietatea de a conserva mirosurile, in timp ce propriul iz este mascat de parfumul in care este amestecata. Autoritatile au facut un apel la cumparatori sa se orienteze catre produsele originale, "care au motive sa fie scumpe", si sa nu se lase pacaliti de "chilipirurile" intilnite pe strada. ( C.V. ) Curtea Spaniei, plina de nepoti Infanta Cristina, fiica cea mica a regelui Juan Carlos al Spaniei si a reginei Sofia, a nascut miercuri seara, la Barcelona, un baiat, care se va numi Pablo Nicolas. Este vorba de cele de-al doilea copil al sau si de al patrulea nepot al cuplului regal spaniol, a anuntat un comunicat de presa al Casei Regale a Spaniei. Infanta Cristina si sotul sau, jucatorul de handbal Inaki Urdangarin, mai au un baietel, Juan Valentin, nascut pe 29 septembrie 1999. Pablo Nicolas ocupa, potrivit Constitutiei spaniole, a saptea pozitie in succesiunea la tronul Spaniei. ( R.P. ) Mindra de posteriorul ei Tori Spelling nu poarta niciodata chiloti Fiica regizorului Aaron Spelling, Tori, a devenit cunoscuta in intreaga lume dupa aparitia serialului TV "Beverly Hills 90210", in care a jucat rolul Donnei. Ea refuza cu indirjire sa-si inceapa viata sexuala, chiar daca era studenta si avea un prieten dragut. Insa dintr-un interviu acordat revistei americane "Stuff", aflam ca lucrurile stau cu totul altfel in viata reala. Tori marturiseste ca a avut prima experienta erotica la 12 ani, la o petrecere de Halloween, cu un baiat mai mare. Vedeta a mai povestit in interviu ca e foarte mindra de fundul ei si nu poarta niciodata chiloti pentru ca muschii sa se vada frumos prin fusta sau pantaloni. Si cind vrea sa impresioneze un barbat se indeparteaza de el (de exemplu, se duce la toaleta), ca acesta sa-i poata admira posteriorul. "Nici nu ma pot imagina purtind chiloti. Singura mea calitate, mai mare decit faptul ca arat bine, e felul in care fac dragoste. Intotdeauna am fost o amanta buna", a spus actrita de 27 de ani. TRAIAN BANICA Solutie original Iarna vine cu vaporul! Puerto Rico a cumparat 300 de tone de zapada din Canada O companie din Puerto Rico a hotarit sa importe 300 de tone de zapada din Canada pentru a amenaja un urias parc hibernal in orasul San Juan, in care micutii portoricani sa se poata distra in perioada sarbatorilor de iarna, dindu-se cu saniuta sau angajindu-se in batai cu bulgari de zapada, transmite France Presse. Conform contractelor incheiate cu autoritatile canadiene, zapada proaspata, adunata din regiunea localitatii canadiene Wabush, va fi livrata rapid, astfel incit parcul sa poata fi amenajat pina in ziua Craciunului. Primele doua cargouri, incarcate cu nepretuita "marfa" alba, au plecat marti din localitatea Saint John, aflata in New Brunswik, si urmeaza sa ajunga in maximum o saptamina la San Juan. Pentru a nu avea surprize pe drum, zapada a fost inghesuita in uriase camere frigorifice care vor pastra constant temperaturi foarte scazute. Pentru organizarea acestui eveniment, compania portoricana a cheltuit peste 200.000 de dolari. DIANA EVANTIA BARCA 