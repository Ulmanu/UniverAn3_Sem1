 In exclusivitate pentru "Evenimentul zilei", "Bursucul" explica esecurile fotbalistilor romani in strainatate Dan Petrescu: "N-au caracter!" La Chelsea, coechipierii ii spuneau "Leg", de la "legend" "Incercam sa inlocuim din mers fotbalisti precum Popescu, Petrescu, Raducioiu, Ilie Dumitrescu", analiza, cu ceva vreme in urma, Ladislau Bölöni. In viziunea selectionerului, Dan Petrescu, jucator exponential al prim-divizionarei engleze Southampton, face parte din trecutul echipei nationale. In ciuda reticentei manifestate de tehnicianul scolit in Franta, "Bursucul" n-a renuntat la una dintre cele mai mari dorinte ale sale, aceea de a intra in clubul "tricolorilor" cu peste 100 de selectii. Desi bunul lui prieten, Gica Popescu, a depus armele in lupta cu tenebrele din fotbalul romanesc, Petrescu abia asteapta sa dea piept cu realitatile dimbovitene. Ex-stelistul ne-a declarat ca va renunta la fotbal peste doi ani, cind ii expira contractul cu gruparea "sfintilor", pentru a se dedica apoi antrenoratului in Divizia A. Fiind unul dintre cei mai longevivi stranieri, el dezvaluie adevaratul motiv pentru care romanii nu izbutesc sa se impuna la echipele de peste hotare. "Visez la revenirea in echipa nationala" Cum te simti la actuala ta echipa? Excelent. Glenn Hoddle este un tehnician extraordinar. Pentru mine, a fi iarasi antrenat de el inseamna o satisfactie enorma. E bucuria pe care un jucator o incearca atunci cind revine sub comanda primului sau antrenor. Hoddle e unul dintre oamenii care mi-au schimbat Cind te-ai transferat la Southampton, n-ai mai facut declaratii de dragoste la adresa noii tale echipe... De cind am plecat de la Chelsea, am devenit mai circumspect in declaratii. In acele vremuri spuneam ca imi voi incheia cariera acolo. Dupa aceea, a urmat transferul la Bradford si iar am crezut ca va fi ultimul club pentru care voi juca fotbal. N-a fost sa fie nici de aceasta data. De atunci am devenit superstitios. Asa ca mi-am propus Te mai gindesti la echipa nationala? Eu am zis mereu ca intii trebuie sa joc bine la echipa de club, caci dupa aceea sosesc si chemarile la echipa nationala. Daca evoluezi titular in Anglia, cred ca ar trebui sa fii convocat la echipa nationala, nu? Asa mi se pare normal. Numai ca asta e treaba selectionerului. Deocamdata, nu am primit nici un telefon de la domnul Bölöni si nici de la federatie. Visez la revenirea in echipa nationala. Mai am, dupa unii, patru, dupa altii, cinci meciuri sa ating cota celor 100 de prezente in tricoul nationalei. Daca nu se va putea, asta e. Totusi eu n-o sa refuz, ca altii, convocarea la echipa nationala. "Renunt la fotbal peste doi ani" Esti la curent cu ultimele evenimente petrecute la echipa nationala? Da. Vorbesc destul de des la telefon cu Viorel Moldovan, Gilca, Stelea, Ganea... De asemenea, tin legatura cu Gica Popescu si cu Gica Hagi. Cu Popescu vorbesc zilnic. Stiu ca la echipa nationala se incearca schimbul de generatii. Tocmai de aceea se mai intimpla si accidente, tocmai de aceea a fost posibila infringerea cu 4-0 in fata Ce doresti sa faci dupa ce vei agata ghetele in cui? Mi-am propus sa renunt la fotbal la virsta de 35 de ani. Am 33 de ani si doi ani de contract cu Southampton. Dupa care vreau sa antrenez in Romania, la Steaua, daca se poate. Insa nu se stie niciodata. Cine credea ca Ilie Dumitrescu va ajunge tehnician la Otelul Cind toata lumea fuge de Romania, pe tine te bate gindul sa te intorci in Divizia A? Da. Cu conditia sa fiu lasat sa fac treaba. Va spun eu ca si Hagi, si Popescu se vor intoarce acasa. Nu pot sa stea departe de casa. Eu sint gata sa incerc, asa cum, sint sigur, vor incerca si altii. In cazul lui Popescu, una e hotelul, adica afacerile, si altceva e fotbalul. Sper ca in aceasta din urma activitate sa nu mai fie ingradit. "Accidente de tren, carne infestata" Totusi, Divizia A e locul in care fotbalistii isi pierd viata pe teren si tot ei sint scosi vinovati... E clar ca nu e un lucru normal, dar si in Anglia sint probleme grave. Accidente de tren, carne infestata. In Romania este mai bine decit in multe alte parti. Ce nu gasesti pe aici sint meciuri strategice in fotbal, pe cind in Romania toata lumea a auzit de astfel de partide aranjate. Insa eu nu sint acolo, ca sa spun mai multe. In Anglia n-au fost niciodata blaturi si, dupa felul cum se joaca, nici nu vor exista Ai avut probleme de adaptare in Anglia? La inceput am avut foarte mari dificultati sa ma obisnuiesc cu vremea, precum si cu ritmul infernal in care se succedau meciurile. Citeodata se joaca si la doua-trei zile distanta. Din cauza problemelor cu spatele, pe care le am de vreo 7-8 ani, ploaia ma Cum caracterizezi aceasta editie din Premier League? In Anglia se joaca fotbalul cel mai deschis din Europa. Goluri multe, tackling-uri spectaculoase, dueluri care in alte campionate se penalizeaza cu asprime. Daca la televizor ar putea fi vazute, in acelasi timp, partide din Italia si din Anglia, lumea ar prefera, cu siguranta, intilnirile din Anglia. S-a dus perioada cind echipele italiene defilau prin Europa. Vin insa tare din urma formatiile din Cum explici hegemonia echipei Manchester United? E greu de explicat. Acolo are loc un fenomen. Liantul este antrenorul Alex Ferguson. In primii 5-6 ani pe banca celor de la Manchester, Ferguson nu avut succese deosebite. Numai ca oamenii din conducere au avut rabdare, iar rezultatele au inceput sa apara. Cind Manchester i-a vindut pe Ince, Hughes si Kancelskis, toata lumea a zis ca echipa se va destrama. N-a fost insa asa pentru ca, imediat, din pepiniera proprie au rasarit Beckham, Scholes sau fratii Neville. "Chivu ar face fata si la Manchester United" De ce crezi ca jucatorii romani nu reusesc sa se impuna la echipele din strainatate? Aici e o discutie mai larga. Talente se nasc peste tot. Valori avem. Daca acesti jucatori ar avea si caracter, ar sosi si rezultatele. Romanii n-au avut vointa sa joace cit mai mult afara. Tot din cauza lipsei de caracter. Spre exemplu, Chivu si Contra au caracter. Sint pe deplin convins ca ei vor juca mult timp in strainatate. Ii cunosc destul de bine. Chivu cred ca poate face fata si la Manchester United, iar Contra merita sa joace titular in echipa nationala pentru ca face niste meciuri extraordinare in Spania. In cazul meu a fost vorba de mai multa munca decit talent. Asa am reusit sa ma impun. Daca ati vedea cum munceste Zola la antrenamente, desi are 36 de ani si talent cu carul... Tinerii de linga el nu-l copiaza insa. Dar sint si exceptii. Spre exemplu, Ilie Dumitrescu a avut ghinion ca Ardiles, antrenorul sau de la Tottenham, a fost dat afara dupa numai doua luni. N-a avut noroc de un antrenor ca Gullit, care apreciaza jucatorii In Anglia, cu ce intrebare te intilnesti cel mai des? Si tu ce raspunzi? Nu intru in amanunte pentru ca nu cunosc situatia politica din tara. Tin legatura cu parintii, cu fratele meu, insa nu ma informeaza decit despre fotbal. Dan mai vrea un copil Te bate gindul sa te stabilesti in Anglia ? Nu conteaza unde voi locui. Oricum, voi veni foarte des in tara. De doi ani am si cetatenie engleza. Ramine de vazut cum voi impaca si Nu ti-ai dori si un baiat? Am doua fetite, de 3 si 7 ani, care sint atasate mai mult de mine decit de sotie. Rebecca merge la inot si face balet. Chelsea e inca micuta. Peste doi-trei ani, imi doresc sa mai am un copil, insa nu sint disperat ca el sa fie neaparat baiat. Iar daca va veni mai devreme decit am stabilit, iar nu-i nici o problema. "Sint mindru ca Hagi mi-a dat porecla" Asculti manele? Ce sint alea? N-am auzit de ele. Eu ascult, in general, muzica disco. De curind, am primit din tara citeva casete cu Cine te-a poreclit "Bursucul"? Gica Hagi, acum 7-8 ani. Nu ma supar cind mi se spune astfel. M-as fi suparat daca m-ar fi poreclit altcineva, insa cum este vorba de Hagi, nu pot decit sa fiu mindru. La Chelsea am stat cinci ani. La un moment dat, uruguayanul Gustavo Poyet m-a botezat "Leg", de la "legend". Si-au motivat alegerea prin faptul ca incepusem sa devin o legenda la Chelsea. Asa ma strigau directorul sportiv si unul dintre masori... Interviu realizat de DANIEL CONTESCU Flash Iordanescu, vizita in Dubai Anghel Iordanescu, fostul antrenor al reprezentativei de fotbal a Romaniei, s-a intors luni seara din Dubai, unde si-a petrecut trei zile alaturi de citiva prieteni si parteneri de afaceri arabi. Cel mai bun antrenor roman al secolului continua sa se afle in "concediu de odihna", dupa experienta nefericita numita Rapid. Iordanescu sustine ca, pina la vara cel putin, nu va da curs nici unei oferte de a-si relua activitatea de tehnician, preferind sa se odihneasca si sa-si petreaca timpul alaturi de cei dragi. Tocmai de aceea, Puiu a refuzat numai in ultima perioada mai multe oferte venite din partea unor grupari cunoscute din Europa, cea mai interesanta fiind cea a grecilor de la Panathinaikos Atena, echipa angrenata in disputele din grupele Ligii Campionilor. (A.D.) Sloiuri de gheata In primul meci sustinut in cadrul grupei de calificare a Campionatului Mondial de hochei pe gheata, competitie care se desfasoara la Bucuresti, pe patinoarul "Mihai Flamaropol", reprezentativa Romaniei a fost spulberata de echipa Olandei cu scorul de 14-1 (7-1, 2-0, 5-0). Dominate luni seara la toate capitolele, hocheistele noastre au reusit totusi sa inscrie golul de onoare prin Luiza Handru, care a concretizat una dintre putinele situatii in care romancele au ajuns in "treimea" olandeza. Chiar daca victoria batavelor era usor de anticipat, diferenta de scor a surprins pe toata lumea, inclusiv pe tehnicienii celor doua formatii. Antrenorul Gheorghe Tabacaru, care a pus evolutia palida a fetelor noastre pe seama emotiilor extraordinare, credea ca vom pierde la o diferenta de maximum opt goluri. Ieri, in cea de-a doua zi a turneului, Romania a jucat cu Belgia, partida disputindu-se dupa inchiderea editiei. (H.H.) Rachita si Patrascu isi umfla buzunarele Valeriu Rachita, Bogdan Patrascu si ceilalti fotbalisti de la echipa bulgara Litex Loveci au primit cite o prima de doua mii de dolari pentru succesul obtinut in prima etapa a returului, simbata, 4-1 cu TSKA Sofia. Aceasta este cea mai mare suma pe care patronul de la Litex, Grisa Gancev, a acordat-o drept prima in actuala editie de campionat. "Baietii merita din plin acesti bani. Au confirmat ca alcatuiesc una dintre fortele campionatului", a declarat Gancev. El a adaugat ca, inaintea meciului, a intrat in vestiare si i-a anuntat pe fotbalisti ca, in cazul in care vor pierde jocul cu TSKA, nu vor fi amendati.(S.T.) Lennox: "Il voi snopi pe Tyson" Considerat cel mai mare eveniment pugilistic al mileniului, duelul dintre britanicul Lennox Lewis si americanul Mike Tyson a fost aminat din nou, desi ambii boxeri anuntasera ca isi vor incrucisa manusile luna mai. Cel care a facut anuntul este "Leul londonez", campionul mondial la categoria grea (versiunile WBC si IBF), care a declarat ca "Tyson tergiverseaza lucrurile pentru a crea confuzie. Nu exista nici o sansa sa ma bat cu Tyson foarte curind. Mike si managerul sau (n.r. - Shelly Finkel) pretind ca eu sint singurul care nu doreste disputarea acestui meci, dar ei nu fac altceva decit sa ma intarite tragind de timp". Campionul in virsta de 36 de ani a anuntat insa ca "nu ma voi retrage decit dupa ce-l voi snopi pe Tyson". Luna viitoare, Lewis isi va pune centurile in joc in fata americanului Hasim Rahman. Nu este exclusa nici o lupta intre Lennox si portoricanul John Ruiz, proaspat campion al versiunii WBA, pentru reunificarea titlurilor. (L.C.) Potrivit consilierului Rizea, "Schumi" vine la retragerea lui Hagi Cristian Rizea, seful de cabinet al lui Georgiu Gingaras - ministrul tineretului si sportului -, a declarat pentru "Evenimentul zilei" ca germanul Michael Schumacher si-a dat acordul de principiu pentru a veni la Bucuresti cu ocazia festivitatii de retragere a lui Gheorghe Hagi. Impatimit al fotbalului, campionul mondial la Formula 1 a fost invitat la importantul eveniment, programat pe 24 aprilie, de ministrul Gingaras. Consilierul Rizea, care a participat zilele trecute la prima Conferinta Europeana privind administratia in sport (desfasurata la Bruxelles), i-a transmis invitatia lui Willy Webber, impresarul celebrului pilot german. La discutia dintre cei doi a asistat si Max Mosley, presedintele Federatiei Internationale de Automobilism, care i-a promis romanului: "Ne vedem, in aprilie, la Bucuresti". De remarcat ca Schumacher va concura pe 15 aprilie la Imola, in Marele Premiu al statului San Marino, iar pe 29 aprilie va trebui sa-si "forjeze" bolidul pe pista de la Barcelona, in Marele Premiu al Catalunyei. Mircea Sandu, presedintele FRF, si Nicolae Marasescu, secretar de stat in cadrul MTS, au inspectat ieri dimineata, intre orele 10.00 si 11.00, imprejurimile complexului "Lia Manoliu". Cei doi au batut cu pasul aleile din jurul stadionului, pentru a verifica in ce stadiu se afla reparatiile dinaintea festivitatii de retragere a lui Gica Hagi. Sandu si Marasescu au dispus astuparea gropilor din incinta complexului, inlocuirea si vopsirea gardurilor si repararea sistemului de canalizare. In urma cu citeva saptamini, mai multe detasamente de detinuti au inceput sa stringa gunoaiele din preajma stadionului. LAURENTIU CIORNEI La Istanbul, pe DANIEL NAZARE il trec fiorii Iad in rosu si galben Deseara, de la ora 21.45, in direct la PRO TV, Galata - Milan Pentru Mircea Lucescu, antrenorul roman al echipei Galatasaray Istanbul, ora marii confruntari se apropie. Gica Hagi si Gica Popescu, ienicerii din orasul aflat la poarta dintre Europa si Asia, vor trage cu dintii sa ramina in Liga Campionilor. Partida din aceasta seara, cu AC Milan, trebuie neaparat cistigata, chiar daca Hagi sustine ca ar fi bun si un egal. Norocul nu pare sa-i surida lui "Luci", care se afla in fruntea unei formatii macinate de lupte intre diversele tabere constituite in interior si obosita de asteptarea primelor neplatite de atita timp. Pe linga toate acestea, tehnicianul nu-i poate folosi pe Vedat (suspendat) si Hakan Unsal (accidentat). E drept ca si oaspetii italieni au sosit la Istanbul cu lotul mutilat de indisponibilitati (Abiatti, Costacurta, Albertini, Redondo). Iata o formula de echipa pe care ar putea sa o trimita Lucescu pe teren: Taffarel - Fatih, Popescu, Bulent, Capone - Okan, Emre, Suat, Hagi, Hasan Sas - Jardel. Alaiul tarabagiilor Fanii "Cim Bom Bom" s-au pregatit cum se cuvine pentru acest eveniment. Turcii si-au scos din camarute arsenalele ros-galbene si au luat calea stadionului "Ali Sami-yen", locul care le-a adus atitea bucurii in ultimii ani. Zgomotosi, unii chiar agresivi, suporterii veniti de prin alte locuri au ocupat chiar de ieri "pozitii strategice" in apropierea "vulcanului". Negustorii ambulanti de maruntisuri inscriptionate cu insemnele clubului Galatasaray isi freaca din nou miinile, multumindu-i lui Allah ca Lucescu si baietii au continuat parcursul european plin de stralucire. Marfa lor se vinde oricum, la orice pret, indiferent ca dolarul este pretuit cu 1.000.000 de lire turcesti sau chiar mai mult. O cohorta impresionanta de tarabagii care te indeamna sa cumperi, pe alese, serpuieste pe o distanta de cel putin doi kilometri inainte de intrarea in stadionul de 33.000 de locuri. Istorie insingerata Cu atit mai grea este misiunea legiunii romano-braziliene de la Galata, cu cit pretentiile suporterilor unei echipe care detine Cupa UEFA nu sint deloc de neglijat. Sa-i fereasca Dumnezeu de furia si isteria fanaticilor de pe Bosfor, dintre care unii sint in stare chiar sa omoare sau sa se sinucida pentru echipa lor. Lumea isi aduce aminte ce macel a iesit pe "Ali Sami-yen" cu cinci ani in urma, cind "ros-galbenii" au fost umiliti de rivalii de la Fenerbahce. Iar istoria recenta a confruntarilor fotbalistice europene de la Istanbul este scrisa tot cu singe. Nu a trecut un an de cind fanii turci si englezi se calcau in picioare linga Piata Taksim, presarind caldarimul cu morti si raniti. Oricum, se pare ca politia a invatat cite ceva din toate acestea, pentru ca efective ale fortelor de ordine, inarmate pina-n dinti, patruleaza zi si noapte pentru a preveni incaierarile cu suporterii milanezi care au inceput sa soseasca de ieri la Istanbul. GRUPA A Panathinaikos Atena - Manchester United; Sturm Graz - Valencia CF. Clasament: 1. Manchester 8 p; 2. Valencia 6 p; 3. Sturm Graz 6 p; 4. Panathinaikos 1 p. GRUPA B Deportivo La Corua - PSG; Galatasaray Istanbul - AC Milan (21.45 - PRO TV). Clasament: 1. Galatasaray 7 p; 2. AC Milan 6 p; 3. Deportivo 6 p; 4. PSG 2 p. [13][pl.dll?rid=expresro] 