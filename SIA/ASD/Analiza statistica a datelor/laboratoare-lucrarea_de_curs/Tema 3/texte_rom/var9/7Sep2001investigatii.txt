 Profetiile "clarvazatorului" Istrate, lansate in direct la "Observator", au generat panica printre multi romani Cutremurul Antenei 1 Psihoza cutremurului. Aceasta ar putea fi consecinta difuzarii, de catre postul TV Antena 1, in principalul jurnal de marti seara, a previziunilor sumbre emise de "clarvazatorul" Ion Istrate. El a sustinut ca pe 7/8 septembrie, pe 15 septembrie sau, poate, undeva la inceputul lunii octombrie ar urma sa se produca un cutremur devastator, soldat cu moartea a 500.000 de oameni si cu 3 milioane de sinistrati. Casa Poporului ar urma sa fie transformata in dormitor comun. Cei de la Antena 1 au prezentat si opiniile oamenilor de stiinta, care au respins teoriile "clarvazatorului". Numai ca ciudati de tipul lui Istrate pot deveni cu usurinta credibili intr-o tara in care increderea oamenilor in tot ceea ce reprezinta autoritate este la pamint si multi isi gasesc refugiul in ocultism si paranormal. Cind ghicitoare de profesie devin vedete de televiziune este de asteptat ca astfel de "previziuni" socante sa cada pe un teren fertil. De aici si pina la crearea unei psihoze colective mai ramine un pas. Un pas pe care, din nestiinta sau din dorinta de a creste in audienta prin orice mijloace, Antena 1 l-a facut deja. Exista astazi oameni care se gindesc sa-si petreaca noaptea ce vine sub cerul liber. Altii vor ca in zilele mentionate de "clarvazator", sa se retraga la tara, unde se considera mai feriti decit la oras. In timp ce altii, infricosati, inalta acatiste si se lasa in voia Domnului. Ramine de neinteles cum de un post de televiziune ce se considera serios a gasit de cuviinta sa ii acorde minute bune de emisie, in principalul buletin informativ, unui "clarvazator" de tipul lui Ion Istrate. Pe de alta parte, merita reamintit faptul ca, la inceputul acestui an, Antena 1 s-a angajat public sa elimine din emisiunile sale informative scenele de violenta ce nu-si gasesc justificare. Gazduirea, la Observator, a unor "profetii" apocaliptice in care se vorbeste de sute de mii de morti, precum cele lansate de Ion Istrate, nu inseamna insa decit un alt tip de violenta. Iar urmarile pot fi chiar mai periculoase decit in cazul prezentarii pe ecran a unor trupuri mutilate de barda unui dezaxat mintal. OVIDIU NAHOI Gheorghe Marmureanu: "E regretabil ca asemenea oameni sint lasati la televiziune" Afirmatiile "clarvazatorului" Istrate sint contrazise cu vehementa de specialistii in seismologie. "Sistemul tectonic Vrancea nu este suficient de incarcat cu atita energie pentru a produce un cutremur de asemenea proportii. Noi prognozam ca, pina in 2006, nu va va avea loc nici un cutremur mai mare de 6,7 grade pe scara Richter, iar acesta s-ar putea produce undeva in luna aprilie a acelui an. Mai trebuie precizat ca viitoarele cutremure vor fi date de blocul tectonic al Asiei", ne-a declarat profesor doctor Gheorghe Marmureanu, directorul general al Institutului de Seismologie din Bucuresti. El a tinut sa adauge ca nu numai ca nu se pune problema unui cutremur de proportii dar, chiar daca ar exista o miscare seismica in acest interval de timp, destul de mare ca intensitate, este imposibil sa existe atitea victime omenesti. "Nici vorba sa moara 500.000 de oameni. E regretabil ca-i lasa pe acesti indivizi pe posturile de televiziune si panicheaza nefondat populatia", a mai spus directorul Marmureanu. NICOLETA BICHESCU In Vrancea, lumea vorbeste numai despre cutremur Zvonurile imprastiate zilele trecute, conform carora zona seismica Vrancea se va transforma in bomba atomica a Romaniei, s-au raspindit cu viteza fulgerului printre locuitorii judetului si nu numai. Desi autoritatile din domeniu au anuntat in repetate rinduri ca pina in prezent nimeni nu a putut preciza cu exactitate momentul in care se va produce un cutremur major de pamint exista oameni care cred orbeste in puterea de predictie a unor asa-zisi "proroci-farisei" si aproape ca nu pot dormi noaptea. In plus, acestia au "talentul" de a semana panica si in rindul celorlalti oameni, cutremurul fiind subiect de discutie la ordinea zilei. "Peste tot vorbeste lumea numai de cutremur. Daca e sa fie de la Dumnezeu, este, daca nu, nu. N-a ajuns nimeni in audienta la Dumnezeu sa intrebe daca ne zgiltiie sau nu. Mie nu mi-e frica" ne-a spus cu curaj o batrinica care locuieste intr-un bloc cu opt etaje de pe strada Independentei. De altfel, multe dintre telefoanele institutiilor publice au intrat in priza, oamenii vrind sa auda cu urechile lor ca miscarile telurice devastatoare vor mai astepta si nu au intrat in ceasul mortii. Maistrul militar Gabriel Hornoiu de la Inspectoratul Judetean de Protectie Civila Vrancea ne-a spus ca unitatea este pregatita in orice moment sa intervina atit cu efectivele de oameni din dotare, cit si cu echipamentele materiale de care dispune. Pentru a fi siguri ca nu li se va intimpla nimic rau, multi localnici au mers in ultimele zile la biserica pentru a se ruga si a aprinde cite o luminare ca sa fie aparati de rau. Dupa cum ne-a spus preotul Costica Popa de la Biserica "Sfintii Imparati" din Focsani, in biserici preotii se roaga la fiece slujba pentru ca tara sa fie ferita de calamitati naturale. SILVIA VRINCEANU Senzational "fabricat" Sociologul Mircea Comsa, director al departamentului de analiza si prelucrare a datelor din cadrul institutului Metromedia este de parere ca astfel de stiri panicarde "fac parte din spectacolul mediatic. Reporterii nu reusesc sa gaseasca senzationalul si atunci il fabrica. Astfel de stiri sunt menite a ridica audienta si exista o mica probabilitate ca ele sa fie adevarate", a spus Comsa. Familii panicate la Bacau In urma zvonurilor care au inceput sa circule despre cutremur, o parte dintre bacauani, ce-i drept, nu in numar foarte mare, s-au panicat. Maria Popescu, pensionara de 65 de ani, se gindeste ca nu ar strica sa petreaca noaptea de 7 spre 8 septembrie pe banca, in fata blocului. "Mai bine asa, decit sa risc ceva. Si pe 15 ianuarie, cind a zis Hincu de cutremur, m-am plimbat toata ziua prin magazinele de la parterul blocurilor", povesteste femeia. Exista si familii care s-au hotarit ca in urmatoarele doua-trei zile sa se mute la prieteni care locuiesc la case. NICOLETA BICHESCU Pulsul strazii "Ar trebui dati in judecata" Carmen Rasareanu, 32 de ani : "Nu cred o iota in toata povestea asta cu cutremurul. Am auzit ceva foarte vag de la niste vecine, dar este o aberatie". Mihaela Popescu, 49 de ani : "Ce sa zic? Mi-e frica un pic de cutremure, dar nu prea cred in asta de miine. Cred ca stirea Antenei 1 a indus multa panica oamenilor. Ar trebui dati in judecata pentru asa ceva. In Occident se practica lucrul asta". Alexandru Szekely, 43 de ani : "Nu cred, domne, nimic. Antena 1 are interes numai sa-i creasca ei audienta, de-aia si da stiri de genul asta. Este o aberatie". Emil Stoian 47 de ani : "Cred ca este o vrajeala. Lumea e proasta si se iau unii dupa altii. De-aia s-a creat psihoza asta, de vorbeste toata lumea. Folclor, asta e tot". Laura Tanasescu, 27 de ani : "Eu personal nu am auzit nimic. Oricum, chiar daca ar fi, nu as crede". Ion Ionita, 59 de ani: "E al doilea Hincu asta, domnule. Nu se poate sa se trezeasca unu peste noapte si sa sperie o tara intreaga. Antena 1 a difuzat stirea numai ca sa-i creasca audienta". Eugenia Paraditu, 45 de ani: "Am auzit ca vorbea azi toata lumea. Bineinteles ca nu cred nimic. Nu stiu de ce televiziunile mediatizeaza atit de mult toata povestea, mai ales Antena 1. E o mare porcarie". Seful SRI Maramures, demis cu scandal "Pe 22 august seful Sectiei Judetene de Informatii Maramures, maior Valentin-Constantin Bretfelean, a fost demis si trimis in fata Consiliului de Judecata", se arata intr-un comunicat al Biroului de Presa al SRI. Motivul demiterii lui Bretfelean este, potrivit SRI, comiterea "unor abateri grave de la reglementarile interne" ale institutiei. Pina la numirea unui nou sef, comanda SRI Maramures este asigurata de mr. Ioan Gherghel, prim-loctiitor al sefului unitatii. Conform unor informatii aparute in presa, motivul demiterii lui Bretfelean ar fi cu totul altul decit cel invocat de SRI. Astfel, el ar fi cazut victima "razboiului" politic declansat in cadrul filialei Maramures a PSD pentru functia de presedinte al organizatiei judetene. Postul de lider, ocupat deocamdata de ministrul mediului Constantin Ilie, este jinduit si de actualul prefect, Liviu Bechis, in jurul acestora gravitind sustinatori cu diverse functii pe plan local sau la nivel central. Daca prefectul Bechis si-a adjudecat sprijinul senatorului PSD Petru Godja si pe acela al Eugeniei Godja, primarul Sighetului, ministrul Constantin Ilie este sustinut, printre altii, de fostul prefect, senatorul PSD Liviu Bindea, de actualul subprefect, Ludovica Parvu, si de seful regiei Romsilva Maramures, Dorel Chereches. Bretfelean ar fi facut - potrivit unor surse care doresc sa-si pastreze anonimatul - jocurile uneia dintre tabere, mai precis pe acelea ale ministrului Constantin Ilie, pe care l-ar fi alimentat cu informatii despre adversari. Aceste acuze vin din zona controlata de prefectul de Maramures, Liviu Bechis, ingrijorat probabil ca la capitolul "informatii despre adversar" el ar putea ramine mai prejos. Numai ca unul dintre membrii taberei adverse, senatorul Bindea, nu pare a fi beneficiat de sprijinul informativ al fostului sef al SRI Maramures. "Bretfelean era putin neastimparat. Adica se interesa mai mult decit era normal de activitatea politica. In ceea ce ma priveste, locul meu este in tabara celor care stiu sa faca politica sau au predispozitie pentru asa ceva, deci sint alaturi de ministrul Constantin Ilie", ne-a spus senatorul Bindea. Intrebat care sint abaterile pentru care a fost destituit seful SRI Maramures si daca ele au legatura cu frictiunile politice din cadrul organizatiei judetene a PSD, directorul SRI, Radu Timofte, ne-a declarat ca, deocamdata, pina la clarificarea situatiei maiorului Bretfelean, acestea nu pot fi facute publice. Totusi, directorul SRI a precizat ca motivele pentru care a fost destituit Bretfelean nu au nici o legatura cu implicarea sau neimplicarea politica a ofiterului. "Frictiuni politice sint si in alte judete si asta nu inseamna ca vor fi schimbati sefii SRI. In cazul maiorului Valentin Bretfelean, au existat sesizari privind abateri savirsite de acesta si am trimis o echipa de control pentru verificari. S-a intocmit apoi un raport cu rezultatul verificarilor, acesta a fost analizat in cadrul Biroului Executiv al Consiliului Director din SRI si, cu unanimitate de voturi, decizia luata a fost eliberarea din functie a ofiterului si trimiterea lui in fata Consiliului de Judecata. Masura care poate fi luata este cuprinsa intre mustrare si trecere in rezerva", ne-a declarat directorul SRI, Radu Timofte. DAN BADEA Maiorul Bretfelean intrase in conflict cu prefectul Potrivit unor surse locale, intre maiorul Bretfelean, de profesie jurist, si prefectul de Maramures, Liviu Bechis, ar fi existat un conflict. Se pare ca prefectul ar fi aflat ca unii dintre angajatii prefecturii ar fi fost urmariti de SRI fara vreun temei legal. Prefectul Bechis ne-a declarat ca stie despre existenta acestor zvonuri, dar neaga vehement existenta vreunei neintelegeri intre el si seful SRI Maramures. "Nu am avut nimic cu el. Relatiile dintre noi si dintre institutiile noastre au fost bune. A fost demis in urma unui control al Corpului de Control venit de la Bucuresti", ne-a declarat Bechis. Interimatul la conducerea SRI Maramures va fi asigurat de loctiitorul lui Bretfelean, maiorul Ioan Gherghel. ADRIAN RUSU Fostul sef al SRI Maramures: "N-am vrut sa fac politica" "Nu numai ca n-am facut jocuri politice, dar chiar mi s-a reprosat ca n-am vrut sa ma implic. N-am vrut sa fac politica. Mi s-au cerut informatii, la un moment dat, inclusiv despre senatorul Bindea, si am refuzat sa le dau. In ceea ce priveste demiterea mea, nu pot preciza care sint abaterile grave de care sint acuzat. Sint primul comandant de unitate de dupa 1990 care n-a facut parte din Securitate, unitatea pe care am condus-o a fost catalogata numai cu foarte bine. Mi s-a propus chiar, la un moment dat, sa preiau conducerea unei unitati centrale a SRI, dar am refuzat. Ramine sa ma prezint in fata Consiliului de Judecata pentru clarificari". Fostul prefect de Botosani, "arestat" in lipsa Parchetul de pe linga Curtea de Apel Suceava a emis ieri mandat de arestare in lipsa, pentru cinci zile, pe numele fostului prefect al judetului Botosani, Alexandru Simionovici. Acesta este acuzat de savirsirea infractiunilor de abuz in serviciu contra intereselor publice si luare de mita deoarece, conform mandatului, "la alegerile locale din 2000 a pretins si primit 700 de milioane de lei de la SC TYPO ERYPAN SRL Botosani, pentru facilitati in contractarea buletinelor de vot". Reamintim ca, din aceasta suma, fostul director al Directiei Fond Funciar-Scrisori si Relatii cu Publicul a Prefecturii Botosani, Mihai Grigoriu, a primit 320 milioane de lei, el fiind arestat miercuri, tot pentru abuz in serviciu contra intereselor publice si luare de mita. Fostul prefect de Botosani, Alexandru Simionovici, a fost invitat miercuri dupa-amiaza, la ora 15.30, la audieri, la sediul IPJ Botosani. Deoarece nu s-a prezentat, politistii au inceput sa-l caute, miercuri dupa-amiaza si ieri dimineata, fara, insa, a da de el. In aceste conditii, Parchetul a emis mandat de arestare in lipsa. TIBERIU AVRAM Politistii l-au cautat pe Simionovici si in pivnita Fostul prefect de Botosani, Alexandru Simionovici, (PNTCD), este dat de catre IPJ Botosani, de joi, de la ora 14.00, in urmarire generala pe tara pentru neprezentare la audieri in dosarul buletinelor de vot. Un echipaj al trupelor de interventii rapide din cadrul Inspectoratului, a intrat joi, la ora 13.45, in prezenta lt.col. Vasile Calimandriuc si mr. Vasile Raileanu, din cadrul Biroului de Politie Economica-Financiara, in vila ex-prefectului botosanean, aflata pe strada Cuza Voda, numarul 25 bis, pentru a pune in aplicare un mandat de perchezitie si unul de arestare emise pe numele lui Alex. Simionovici, in cursul diminetii, de procurorul delegat al Parchetul de pe linga Curtea de Apel Suceava, Constantin Roman. Dupa mai bine de jumatate de ora de verificari, in toate camerele vilei si in anexe, inclusiv prin constructia de lemn din spatele imobilului, unde se gasesc porumbeii adusi de la prefectura, politistii, echipati cu veste antiglont, nu au dat de urma lui Simionovici. Ei l-au cautat in pivnita, in garaj, chiar si in podul impunatoarei cladiri, finalizate o data cu mandatul de prefect, in acest an. Descinderea politistilor la locuinta fostului prefect a fost posibila abia dupa doua ore si 45 de minute de negocieri purtate cu sotia lui si doar in prezenta avocatului Constantin Ionovici, precum si a doi martori, alesi de pe strada de mr. Raileanu. CRISTIAN DIMOFTE Profesoara, arestata pentru ca a furat cadourile copiilor Mariana Constanta Antonescu era recidivista O profesoara de la Scoala Speciala din orasul prahovean Breaza a fost arestata, miercuri, pentru abuz in serviciu contra intereselor publice si pentru delapidare. Mariana Constanta Antonescu, 45 de ani, a folosit in interes personal banii proveniti din doua contracte de sponsorizare destinati cumpararii de cadouri pentru elevii scolii la care lucra. In urma cercetarilor efectuate de politistii din Breaza, s-a stabilit ca Mariana Antonescu a fost imputernicita de Consiliul de administratie al institutiei de invatamint sa ridice sume importante de bani de la sponsori, insa acestia nu au ajuns niciodata in posesia conducerii scolii. Mai grav este insa ca profesoara este recidivista pentru ca, in 1998, ea a fost condamnata la un an si doua luni de inchisoare pentru furt calificat din avut privat. Mariana Antonescu a fost eliberata conditionat, avind un rest de pedeapsa de 238 de zile. Parchetul de pe linga Judecatoria Cimpina a emis mandat de arestare pentru 30 de zile pe numele profesoarei-infractoare. VIOLETA STOICA Asalt la prostituate Prinsi cu pantalonii in vine Politistii au descins in patru dintre cele mai cunoscute bordeluri din apropierea Garii de Nord. Pe Calea Plevnei, la numarul 232, proxenetul Dumitru Balaciu (28 de ani), zis "Dan Grasu", nici nu se trezise din somn cind a fost luat pe sus de "mascati". Era ora 6.30 si era destul de obosit dupa "efortul" depus la supravegherea fetelor in cursul noptii. A fost alertat de cei doi ciini pe care ii avea in curte. "Mascatii" de la SPIR au sarit gardul si l-au luat din asternut pe individul care ii injura de zor pe cei care i-au deranjat odihna. Ciinii, niste corcituri de maidanez cu lup, au fugit in fundul curtii, apoi au sarit peste un gard inalt de aproape doi metri. In pragul casei au aparut nevasta si matusa proxenetului, care tipau de zor ca "se sperie copilu'". Dupa un gard din gospodaria lui "Dan Grasu" se afla o constructie stil vagon, careia cu greu ii poti spune casa. De acolo, la "invitatia" politiei, au iesit trei fete cu ochii umflati de somn si aproape dezbracate. Buimacite, ele s-au imbracat din mers si au sarit gardul in curtea "pestelui" pentru a putea raspunde la intrebarile politistilor. Din casa in care locuieste "Dan Grasu" au mai fost scoase alte trei fetite. De la celelalte adrese, oamenii legii au mai "pescuit" alte 17 tinere. 10 dintre ele sint minore. In timpul descinderii la imobilul din Calea Plevnei nr. 224, mai multi indivizi au fost vazuti cum, cu pantalonii in vine, au sarit pe ferestre si apoi au disparut peste gard. Erau citiva clienti intirziati, care au reusit sa fuga. Din totalul celor 30 de persoane care au cazut in plasa politistilor, 7 sint "pesti". Printre ei se aflau Gabriel Marinescu ( 37 de ani ) si Gheorghe Vilcea ( 30 de ani), care aveau interdictie de intrare in Capitala. Una dintre fetele "scoase la produs", Ionela Constantin ( 22 de ani ) era urmarita general din cauza unei amenzi pe care o avea de platit pentru prostitutie. Razia s-a incheiat dupa doua ore, citiva proxeneti au fost retinuti si prostituatele amendate. ( P.C. ) In vizita la vaporeni Magdalena Ileana (32 de ani), din Rimnicu-Vilcea si Bamboi Ramona (19 ani), din comuna Sacalaz-Timis, au fost retinute de Serviciul Politiei Port Constanta. Fiind informati ca la bordul navei grecesti "Catain John L", acostata in dana 124 a Portului Constanta Sud Agigea, s-ar afla si prostituate, politistii au descins la bordul motonavei, unde le-au gasit pe cele doua femei in plina activitate. In perioada 1-3.09 a.c., fetele i-au vizitat in repetate rinduri pe marinarii greci, intretinind cu acestia, in schimbul unor sume de bani, dinainte stabilite, relatii sexuale. Extinzindu-se cercetarile, s-a stabilit ca cele doua prostituate erau "protejate" si "indrumate" de Memis Gelaledin (22 de ani), din Constanta. ( S.S. ) Moldovence pentru Grecia si Italia Politistii de la Centrul Zonal de Combatere a Crimei Organizate si Antodrog Bacau au reusit miercuri sa anihileze o retea de proxeneti care actiona in de mai bine de un an. Marian Pahomie (31 de ani), din Bucuresti, si Eugen Stingaciu (44 de ani), de loc din Bacau, au pus la punct un sistem prin care zeci de tinere din Bacau, Neamt si din Republica Moldova au ajuns sa se prostitueze in Bucuresti, dar si in Grecia si Italia. ( N.B. ) Dosarele X, la Vinatorii Mici Eleva premianta, rapita din fata casei Adriana Daniela Gheorghe, in virsta de 17 ani, a disparut de acasa in conditii suspecte. Fata locuia in comuna Vinatorii Mici, judetul Giurgiu. In ziua de 30 iunie, in jurul orei 18.00, Adina (cum ii spun parintii si prietenii) a plecat in sat, la o croitoreasa si, de atunci, nu s-a mai intors. Parintii o cauta innebuniti, zi si noapte, iar politistii au dat-o in urmarire. Adina era premianta unui liceu din Capitala. Adina a disparut cind se intorcea de la croitoreasa Cum a luat vacanta, Adina s-a dus acasa. Mama ei, bolnava de inima, fusese inscrisa pe lista dr. Irinel Popescu pentru un transplant si avea nevoie de suport moral. Dintotdeauna, cele doua au fost bune prietene, fata nu a avut niciodata secrete fata de mama ei. Simbata, 30 iunie, familia Gheorghe trebuia sa plece la o nunta in sat. Nu a mai ajuns insa, pentru ca Adina a disparut. "Pe la opt seara, cind m-am intors eu de la cimp, nevasta-mea era cam agitata. O trimisese pe Adina la o cumnata de-a ei, croitoreasa, sa-i traga niste tighele la masina. Era cam cinci jumate - sase seara, iar distanta de la noi la ei nu era mai mare de jumatate de kilometru. Cit i-a tivit bluzele, fata s-a dus sa vorbeasca cu o prietena, la citeva case mai departe. Apoi, cu o inghetata intr-o mina si sacosa cu haine in cealalta, Adina a plecat spre casa. A luat-o pe scurtatura, intre gradini, ii spunem noi, dar nu a mai ajuns acasa. Cu citiva zeci de metri inaintea casei, a intrat in pamint", ne-a povestit tatal fetei, Marin. Intrebind in stinga si in dreapta, Marin a aflat de la doua vecine ca, pe la sapte seara, cind trebuia sa se intoarca Adina, au auzit o "uruitura grozava". "Una dintre vecine, care era in gradina, mi-a spus ca a vazut o masina alba - o Dacie, se pare -, care a intors "pe loc" si a demarat in tromba. Atunci, m-am gindit ca mi-au rapit fata". Marin Gheorghe s-a dus la seful de post din comuna, care a incercat sa-l linisteasca : "Vezi-ti, bre, de treaba, ce nu ai mai auzit de maritis pe furis?" Cind a vazut insa ca omul o tine pe-a lui, politistul i-a spus ca trebuie sa astepte 48 de ore ca sa declare disparitia. Din noaptea aceea, Marin si sotia lui au inceput cautarile. "Am fost peste tot, am luat la rind, toate satele din jur am vorbit cu baietii de-o virsta cu ea. A doua zi ne-am dus din nou la post, dar nu am rezolvat nimic". Politistii cred ca fata a fost rapita de proxeneti Doua zile mai tirziu, omul s-a dus la politia din Bolintin si a reclamat din nou disparitia. "Am aflat ca politia din Ploiesti are o fata cu aceleasi date de identificare. Nu era ea, era doar o coincidenta de nume". Politistii spun ca, desi datele indica o rapire, au prea putine indicii in acest sens. Nu este exclus nici ca fata sa fi fost trecuta granita imediat cu un pasaport fals, nici sa fi cazut victima unei retele de prostitutie. Aceasta ipoteza este sustinuta si de tatal ei. Mai ales ca fata era "frumusica foc si bine legata". "Cred ca au vazut-o la discoteca si au urmarit-o. In aprilie, anul asta, i-am dat voie sa mearga la discoteca, impreuna cu fete de virsta ei. I-am sugerat chiar sa-si faca un prieten din sat, care sa o insoteasca. Mi-a spus: "Nu, ma, ticule. Cine stie, devine gelos. Pe urma ma urmareste pe la scoala, nu vreau sa am probleme", ne-a mai spus tatal disperat. Marin Gheorghe exclude ipoteza ca fata sa fi plecat de-acasa, de buna voie: "Daca era sa faca ceva, pleca de la Bucuresti, ca atitea altele". Despre Adina, parinti, rude, dar si profesori vorbesc la superlativ. "Este un copil model, care nu a intirziat niciodata de acasa, nu ne-a dat motive sa o certam. A luat Capacitatea prima pe judet, cu nota 10, a intrat la liceu la Bucuresti si este premianta. Era o fata cu capul pe umeri, care isi respecta intotdeauna promisiunile", povestesc parintii mindri in continuare de copilul lor. Acelasi lucru il spune si unchiul fetei, Cornel Florea, la care Adina a stat in timpul scolii: "Statea la mine in timpul saptaminii, iar de vineri si pina duminica se ducea acasa. Era ceas, in tot ceea ce facea". "Invata foarte bine, este a doua din clasa si nu mi-a facut niciodata probleme. Este un copil foarte linistit, nu deranjeaza la ore, nu am vazut-o si nici nu am auzit ca ar umbla cu baieti. Este un copil foarte bun", ne-a confirmat si diriginta Adinei, prof. Rodica Turnea. Dupa o luna intreaga de cautari, fata a fost data in urmarire generala. Pe 4 septembrie, ea a implinit 17 ani. Parintii sint innebuniti, nu mai stiu unde sa se duca si ce sa faca. Peste citeva zile, Adina incepe scoala. Daca va fi gasita si daca mai este in viata. MIHAELA BALEA 315 persoane disparute in opt luni Potrivit generalului Lazar Carjan, seful Politiei Judiciare din IGP, in primele opt luni ale acestui an au disparut, la nivelul intregii tari, 315 persoane, care au fost date in urmarire generala si in consemn la frontiera in vederea identificarii. 14 dintre acestea aveau domiciliul in Giurgiu. Numarul persoanelor disparute a crescut in 2.001 fata de aceeasi perioada a anului trecut cu 54. Serviciul Urmariri din cadrul Politiei Judiciare a anuntat deja o intensificare a masurilor de cautare si identificare a celor disparuti. Politistii au depistat anul acesta 309 persoane care au fost declarate disparut in urma cu cel putin un an. ( P.C., A.G. ) Profesor universitar, arestat pentru luare de mita Profesorul universitar Ion Galiceanu din Craiova a fost arestat ieri pentru luare de mita, fiind surprins in flagrant in timp ce primea 200 de marci germane pentru favorizarea unei studente ce urma sa sustina un examen. Galiceanu urma sa examineze ieri dimineata 15 studenti in anul III la Facultatea de Stiinte Economice care aveau restanta la disciplina Economia Asigurarilor. Citiva dintre ei aveau insa intilnire cu profesorul Galiceanu cu o jumatate de ora mai devreme de inceperea examinarii, pentru a-si plati restanta. Cind a primit plicul cu bani de la una dintre studente, Galiceanu nu avea habar ca la citiva pasi de el se aflau procurorii. Tinara a hotarit sa dea in vileag intreaga poveste intrucit profesorul ii reprosase ca vrea sa promoveze examenul pe lei si nu in valuta. Dupa ce a primit plicul cu bani, profesorul Galiceanu a fost inconjurat de procurori si introdus in cabinetul sau. Anchetatorii i-au cerut sa scoata pe masa toti banii pe care ii avea in buzunare. Constient ca nu mai are nici o scapare, profesorul a fost nevoit sa puna pe masa plicul cu cele 200 de marci pe care tocmai le primise de la studenta. Vestea ca Ion Galiceanu a fost prins in flagrant s-a raspindit imediat in Universitatea din Craiova. Decanul Facultatii de Stiinte Economice, profesorul universitar Dumitru Constantinescu, a fost informat despre cele intimplate chiar de procurori. Acesta a recunoscut ca avea de mai mult timp informatii ca Ion Galiceanu ar lua mita de la studenti. Cind l-a avertizat ca a primit tot felul de scrisori anonime in acest sens, Galiceanu a replicat ca nu are de ce sa-si faca probleme. Ion Galiceanu nu este singurul profesor universitar suspectat ca ia spaga. Acesta este cel de-al doilea caz in care un profesor al Facultatii de Stiinte Economice din Craiova este arestat pentru luare de mita. In februarie 1997, fostul prefect de Dolj, profesorul universitar Alexandru Toba, care preda economia politica, a fost condamnat pentru comiterea aceleiasi infractiuni. La ora actuala, in atentia conducerii Facultatii de Stiinte Economice se mai afla alti 20 de profesori universitari suspectati ca pretind mita. BOGDAN BERNEANU Miliardarul Hogea, trimis in judecata Omul de afaceri brasovean Petrica Hogea, finul deputatilor Vasile Bran si Victor Babiuc, a fost trimis in judecata, in urma cu doua zile, de Parchetul de pe linga Curtea de Apel Brasov. Miliardarul brasovean este acuzat de inselaciune, folosirea cu rea credinta a activelor Ectransport SA, si de faptul ca a refuzat sa prezinte organelor de control actele de evidenta contabila ale Ectransport, necesare pentru stabilirea obligatiilor fata de buget. Omul de afaceri brasovean este acuzat ca a adus un prejudiciu de 1,7 miliarde de lei APAPS, (fostul FPS), in urma privatizarii SC Ectransport SA Brasov, care a avut loc in luna mai 2000. In acest caz, Petrica Hogea a fost arestat preventiv timp de 30 de zile, fiind pus in libertate dupa expirarea mandatului. FPS Brasov a organizat, pe 29 mai 2000, o licitatie de tip olandez (licitatie la care pretul scade) pentru vinzarea pachetului majoritar de actiuni (53,68a) pe care il detinea la societatea de transporturi Ectransport SA. Pretul de strigare a fost stabilit la 3.531.227.000 de lei, pe baza unei evaluari din 1995, care nu a mai fost actualizata. Licitatia a fost cistigata de firma Erebia SRL, reprezentata de miliardarul Petrica Hogea, care, in conditiile in care nu s-a gasit nimeni sa ofere pretul de strigare, a cumparat pachetul majoritar de actiuni la jumatate din valoare. Pentru a prelua pachetul de actiuni de la Ectransport, Hogea a facut o intelegere cu PAS Ectransport si cu firma Maftei Construct SRL, care ar fi trebuit sa participe la licitatie, astfel ca miliardarul brasovean avea cale libera la licitatia organizata de FPS Brasov. Asociatia salariatilor din societate ar fi vrut sa cumpere actiunile firmei, insa muncitorii nu au avut de unde sa scoata banii pe care ii cerea FPS. Astfel, salariatii au hotarit sa-l sprijine pe Petrica Hogea, care le-a promis verbal salariatilor ca va mentine personalul angajat si ca va aduce autocamioane noi pentru a imbunatati activitatea societatii. La licitatie ar fi trebuit sa participe firma Erebia, PAS si Maftei Construct SRL, care detinea deja aproximativ 20a din SC Ectransport, ca urmare a cuponiadei. Numai ca, inainte cu o ora de a incepe licitatia, intre cei trei potentiali participanti s-a incheiat o conventie legalizata prin notariat, conform careia firma lui Hogea era, practic, cistigatoare. Prin conventie s-a hotarit ca, indiferent care dintre cele doua firme cistiga, sa acorde PAS 17,5a din pachetul de actiuni de 53,68a. Scandalul a izbucnit dupa ce sindicatul societatii l-a acuzat pe Hogea ca nu si-a respectat obligatia din conventie si dupa ce, la sfirsitul lunii septembrie, omul de afaceri a inceput sa faca disponibilizari de personal. Mai mult, Hogea a vindut toate activele Ectransport unor firme la care avea interese, lasind societatea doar cu numele si datoriile de peste zece miliarde de lei. Procesul va incepe la Judecatoria Brasov, in 26 septembrie. Ieri, toate incercarile reporterului nostru de a-l contacta pe miliardarul brasovean s-a soldat cu esecuri. Acesta nu a fost de gasit. CAMELIA CSIKI In urma dezvaluirilor EZ, Baronii SIF, sub ancheta Activitatea Societatilor de Investitii Financiare (SIF) va fi analizata de APAPS, Ministerul de Interne si Ministerul Finantelor. Analiza va fi prezentata guvernului in termen de doua saptamini. Decizia a fost luata ieri de guvern, care considera ca in ultima perioada s-au semnalat multe nereguli in activitatea SIF-urilor, a explicat purtatorul de cuvint al guvernului, Claudiu Lucaci. El a spus ca sint peste 17.000 de procese, in care sint implicate si firme-fantoma, iar executivul doreste sa protejeze interesele celor peste opt milioane de actionari. Guvernul a cerut si un punct de vedere asupra activitatii SIF-urilor si Comisiei Nationale pentru Valori Mobiliare. LUCIAN PURCAREANU Teme de meditatie La mai putin de o saptamina dupa publicarea anchetei din "Evenimentul zilei", guvernul a decis sa constituie o comisie speciala de cercetare a administrarii actiunilor detinute de peste noua milioane de romani la cele cinci SIF-uri. Pentru a veni in ajutorul celor numiti sa descilceasca incredibilele ite de la fostele FPP-uri, vom reaminti citeva din neregulile enumerate de noi in articolul "Baronii SIF". Una dintre acestea se referea la faptul ca, in mod ilegal, in functionarea SIF-urilor se respecta o prevedere din statutul acestora (unde se spune ca nimeni nu poate detine un pachet mai mare de 0,1 din actiunile SIF) si nicidecum legea, care admite un pachet de 5 la suta din actiuni. De asemenea, aratam ca din consiliile de administratie ale SIF-urilor fac parte parlamentari care sint si membri in comisiile de buget, finante, de control al SIE sau altele, din cadrul Camerei Deputatilor si Senatului. In aceasta calitate, ei emit regulile dupa care SIF-urile joaca pe piata de actiuni si au acces la informatii economice secrete care pot determina o concurenta neloiala. Mai aratam si ca, prin arondarea politica, SIF-urile au dobindit o putere economica uriasa, ajungind sa alimenteze partide, lideri politici sau acolitii lor. Cei noua milioane de cetateni pentru care au fost create fondurile primesc dividende anuale de numai 200 de lei pe actiunea cu valoare nominala de 1.000 de lei. Restul profiturilor sint folosite pentru plata personalului SIF. ( M.B. ) [23][pl.dll?rid=expresro] 