 Gilca nu mai vine la nationala nici in ruptul capului Bölöni: "Toti ne izbim de problema concurentei, si pe teren, si in viata" Desi oficialii romani inca mai trag nadejde ca fotbalistul sa se razgindeasca, decizia lui Costel Gilca de a renunta la echipa nationala a capatat contur ieri, cind situatia a fost clarificata de "spaniol". Selectionerul Ladislau Bölöni si presedintele Mircea Sandu au fost instiintati oficial de jucator, prin intermediul clubului sau, Espanyol Barcelona, ca pe viitor nu va mai raspunde convocarilor la lot. Mijlocasul in virsta de 27 de ani s-a ferit sa acuze pe cineva de decizia luata, dar a precizat ca nu mai este nici o cale de intoarcere. "Ei (n.r. - Mircea Sandu si Ladislau Bölöni) inca mai spera ca ma voi intoarce, dar hotarirea mea este definitiva", a declarat romanul cotidianului "Marca". Fostul - de-acum - international nu l-a criticat pe Bölöni, gasind chiar citeva cuvinte frumoase la adresa antrenorului: "El este un selectioner tinar, cu multa ambitie, si cred ca impreuna cu tinerii jucatori care sint in tara poate face lucruri mari, indiferent daca voi lipsi eu sau renunta altul", a declarat Gilca. "Nu am nimic impotriva selectionerului. Faptul ca n-am jucat cu Lituania m-a facut sa iau hotarirea, dar dincolo de asta sint si alte lucruri". Fotbalistul a evitat sa dea si alte motive ale acestei renuntari, dar a mentionat ca Mircea Sandu si Ladislau Bölöni stiu despre ce este vorba. Rafael Ramos: "E foarte suparat" Rafael Ramos, purtatorul de cuvint al echipei Espanyol, a confirmat si el, ieri, ca Gilca este cum nu se poate mai hotarit sa nu mai revina asupra hotaririi: "Am vorbit personal cu el marti si l-am vazut foarte suparat. Mi-a spus ca nici nu se mai pune problema sa se intoarca la nationala, indiferent ce s-ar intimpla". Selectionerul era, ieri, ingrijorat de turnura pe care au luat-o lucrurile. In ultimele trei luni, de la nationala s-au retras, din diverse motive, trei titulari de baza: Hagi, Gica Popescu si, acum, Gilca. Un alt "senator de drept", Dan Petrescu, s-a suparat dupa meciul cu Polonia pentru ca nu a fost titular, conditionind participarea la urmatoarele actiuni de locul sau in primul unsprezece. Jucatorii tineri chemati la lot nu au confirmat inca, iar atmosfera este tot mai tensionata. Bölöni n-a confirmat problemele din interiorul echipei, dar nici nu le-a negat: "Chiar daca ar fi o stare de tensiune, eu cred ca acest lucru este normal, si firesc, uman. Aceasta este viata, nu avem cum sa ne ascundem, oricit ne-am dori. Toti ne izbim de problema concurentei nu numai pe teren, ci si in viata". Intreg colectivul tehnic al nationalei a urmarit din nou ieri, impreuna cu presedintele FRF, caseta video cu inregistrarea partidei Romania-Lituania. A urmat o sedinta in care s-a facut analiza meciului, s-a dezbatut prestatia jucatorilor nostri si s-au cautat solutii pentru intilnirea, de luna viitoare, cu Italia, la Milano. MATEI UDREA DANIEL NAZARE Desi a obtinut viza de intrare in Australia, Presedintele Emil Constantinescu nu s-a hotarit inca sa mearga la Sydney Emil Constantinescu a anuntat in urma cu citeva saptamini ca doreste sa urmareasca, la Sydney, in timpul Jocurilor Olimpice, cursele atletei Gabriela Szabo si finalele de la gimnastica. Numai ca intre Romania si Australia nu exista o conventie in care sa fie prevazut faptul ca posesorii de pasapoarte diplomatice nu au nevoie de viza. Prin urmare, presedintele Constantinescu a fost nevoit sa faca demersurile necesare pentru obtinerea vizei de intrare in Tara Cangurilor. Seful statului roman a primit aceasta aprobare in urma unui demers efectuat in urma cu citeva zile de catre presedintie la Consulatul australian, recent deschis la Bucuresti. La Jocurile Olimpice, presedintele va fi insotit de o numeroasa suita, din care nu vor lipsi Dragos si Sana Constantinescu, fiul lui, respectiv, nora sa. Din delegatie vor face parte personalitati ale vietii sociale si culturale romanesti. Alaiul prezidential are prevazuta, in drum spre Antipozi, o escala in Filipine. Decizia organizatorilor Jocurilor Olimpice de a-i solicita viza presedintelui Emil Constantinescu i-a enervat pe oficialii romani prezenti deja la Sydney. "Nu este posibil sa ceri unui sef de stat viza de intrare intr-o alta tara, chiar daca sint sau nu conventii", s-a revoltat un membru marcant al COR. De remarcat ca in situatia lui Emil Constantinescu au fost si presedintii din Ucraina si Bulgaria, Leonid Kucima, respectiv, Petar Stoianov, care au decis sa renunta la efectuarea calatoriei in Australia. Surse de la Cotroceni afirma ca nici presedintele Constantinescu nu s-a hotarit daca va petrece, intre 22 si 27 septembrie, un sejur la Sydney. LAURENTIU CIORNEI Figurantii Fotbalistii romani care evolueaza in campionatele occidentale nu se pot mindri cu cine stie ce realizari, ba din contra. In runda a treia din Bundesliga, cele doua formatii la care au evoluat compatriotii nostri au fost invinse. Energie Cottbus, cu Reghecampf si Miriuta in teren tot meciul, a fost surclasata la Gelsenkirchen de Schalke 04, cu 3-0. Esticii ocupa ultimul loc al clasamentului, fara nici un punct. VfB Stuttgart a incasat-o la Kaiserslautern, 0-1, Ionel Ganea fiind aruncat in lupta doar din minutul 56 al intilnirii, inlocuindu-l pe bulgarul Balakov. In campionatul elvetian, St. Gall a dispus cu 1-0, pe teren propriu, de Grasshoper Zürich, insa "Jerry" Gane n-a jucat pentru gazde decit ultimele cinci minute ale meciului, in vreme ce, la oaspeti, Mihai Tararache a fost inlocuit, in urma unei prestatii modeste, in minutul 71, dupa ce fusese avertizat si cu un cartonas galben. Dan Petrescu n-a fost nici macar rezerva in cosmarul pe care noul sau team, Bradford, l-a trait pe "Old Trafford", in fata campioanei Manchester United, care a cistigat cu 6-0. Nici Alin Stoica n-a fost utilizat in jocul de campionat in care Anderlecht a galopat, 7-2, cu Charleroi, victorie in urma careia "violetii" au preluat sefia clasamentului. SILVIU TANASE Blondul atacant este asteptat simbata la Florenta Raducioiu se intoarce in tara o data cu haita "ciinilor rosii" Mai vechile tatonari ale gruparii din Soseaua Stefan cel Mare in privinta achizitionarii fostului international Florin Valeriu Raducioiu sint mai aproape ca niciodata de finalizare. "Mai are de rezolvat unele detalii contractuale cu Brescia, insa cel mai tirziu azi toate aspectele vor fi definitivate. Noi ne-am inteles cu el si asteptam un raspuns clar", ne-a declarat vicepresedintele Cristi Borcea, care a avut in ultimele zile mai multe discutii si, se pare, a si ajuns la un rezultat cu golgeterul primei reprezentative a Romaniei la World Cup 1994. Raducioiu va semna un contract pe un an, cu drept de optiune pe inca unul, cu Dinamo, dar suma pe care jucatorul o va primi nu a fost dezvaluita. Delegatia "ros-albilor" va juca simbata un amical cu Fiorentina, la care este asteptat sa soseasca si Radu, asa cum este alintat de apropiati fostul jucator al Bresciei. Acesta va face jonctiunea cu echipa si va sosi cu lotul "ciinilor rosii" la Bucuresti duminica dimineata. Ultimele pregatiri le-a facut cu juniorii Bresciei, insa suporterii "rindunelelor" s-au strins la stadion si i-au adresat cuvinte grele. Ultrasii i-au cerut sa paraseasca cit mai repede echipa si sa nu-l mai vada vreodata pe "Mario Rigamonti", arena nou-promovatei in Serie A. Raducioiu era in cursul zilei de ieri mihnit si a declarat ca spera sa-si gaseasca o noua echipa, pe linga oferta lui Dinamo mai existind inca doua cereri, pe care blondul atacant a refuzat sa le nominalizeze din superstitie. DANIEL NAZARE Flick-flack Romania, locul 11 in clasamentul FIFA Nationala de fotbal a Romaniei ocupa pozitia a 11-a in ultimul clasament FIFA, dat publicitatii ieri de forul mondial. "Tricolorii" au acumulat acelasi numar de puncte, 698, ca si Norvegia, si au urcat un loc fata de precedenta ierarhie. Podiumul este ocupat de Brazilia, cu 818 puncte, Franta, 807 puncte, si Argentina, cu 752 puncte. Adversarele noastre din grupa a 8-a preliminara pentru Campionatul Mondial din 2002 ocupa urmatoarele pozitii: locul 6 - Italia (725 puncte), locul 49 - Ungaria (540 puncte), locurile 67-68 - Georgia si Lituania (ambele cu cite 492 puncte). ( S.T. ) Numaratoarea inversa Muncitorii australieni finiseaza acoperisul Stadionului Olimpic din Sydney. Peste doar opt zile aici vor defila delegatiile tuturor tarilor participante la Jocurile Olimpice. Organizatorii promit o festivitate de deschidere pe masura ultimei Olimpiade a mileniului. Resita la reanimare Ceahlaul Piatra-Neamt a fost ieri prima echipa calificata in optimile de finala ale Cupei Romaniei la fotbal. "Pietrenii" au trecut, la Resita, de divizionara B CSM, cu scorul de 3-1 (2-0). Golurile au fost marcate de Mihai Ionescu (min. 11 si min.31), Axinia ll (min. 71), pentru oaspeti, respectiv Szijj (min.47). Partida s-a disputat, de la ora 11.00, pe ploaie, antrenorul gazdelor, Costica Stefanescu, folosind o formatie compusa din rezerve si fotbalisti de la echipa de tineret. Resiteanul Nica a evoluat, potrivit unor surse din cadrul clubului banatean, pentru ultima oara sub comanda lui Stefanescu. Nica va semna un contract cu echipa Ceahlaul, impotriva careia a jucat ieri foarte slab. Celelalte rezultate din 16-imile Cupei Romaniei nu ne-au parvenit pina la inchiderea editiei. ( V.B. ) Petrica si Lupu Danut Lupu a semnat ieri un contract pe un an cu Astra Ploiesti. Fotbalistul de care Dinamo s-a despartit cu usurinta si-a rezolvat luni situatia la clubul din Soseaua Stefan cel Mare, devenind de ieri jucatorul ploiestenilor. Lupu va fi platit in functie de randamentul pe care il va da pe teren, presedintele Petrica Buduru anuntind ca intelegerea este una menita sa-l stimuleze pe jucator. Fostul international ar imbraca tricoul Astrei luni, la partida de campionat pe care ploiestenii o vor disputa acasa, cu Universitatea Craiova. ( B.G. ) Crosul de la miezul noptii Ma Junren, celebrul antrenor al atletelor chineze, conduce o sedinta tehnica, la miezul noptii, pe platourile tibetane. La citeva minute dupa imortalizarea acestei imagini, antrenorul chinez a primit ordin sa incheie imediat stagiul de pregatire din Tibet si sa revina in tara. Fara nici o explicatie, conducatorii echipei olimpice a Chinei au renuntat la 40 dintre sportivii si oficialii care trebuiau sa se deplaseze la Sydney, acuzindu-i pe sapte atleti ca au folosit substante interzise. ( B.G. ) S-au ratacit bagajele Gabrielei Szabo Bagajele Gabrielei Szabo s-au ratacit pe traseul Bucuresti-Sydney, a declarat secretarul general al Federatiei Romane de Atletism (FRA), Nicolae Marasescu. Oficialul FRA a adaugat ca Szabo a ajuns, miercuri dimineata, pe aeroportul din Sydney, unde a fost asteptata de seful delegatiei Romaniei la JO, Alexandru Lazarescu. "A stat aproximativ trei ore in aeroport, timp in care a rezolvat problema acreditarii, insa bagajele ei nu sosisera. Acelasi lucru l-a patit si Lazarescu, ale carui bagaje au venit dupa o zi", a precizat Marasescu. Imediat dupa rezolvarea acreditarii, Gabriela Szabo si Zsolt Gyongossy, antrenorul si, totodata, sotul ei, au plecat spre Brisbane, unde vor ramine pina pe 19 septembrie, dupa care vor reveni la Sydney. Prodan calatoreste, de ieri, cu Rocarul Clubul Rocar Bucuresti l-a legitimat in cursul zilei de ieri pe Daniel Prodan. Oficialii gruparii din Drumul Gazarului au depus la sediul LPF toate actele necesare transferului fostului international roman de la clubul scotian Glasgow Rangers la Rocar, Prodan devenind astfel bun de joc inca din etapa a 5-a a campionatului. Scotienii au fost de acord sa-l imprumute fara nici o pretentie financiara pe "Didi" pina pe 31 ianuarie 2001. 