 Autopsia nu a lamurit nimic Accidentarea din Belgia, cauza mortii lui Hildan? Mai mor fotbalisti si pe alte meridiane. Unii impuscati de suporteri, altii de diferite boli, altii in accidente de circulatie. Pe teren insa mor doar cei loviti de trasnet si jucatorii romani. Funestul lant a inceput cu Constantin Tabarcea si a continuat, e drept, intr-o sala de forta, cu Misa Klein. Anul trecut, in chiar prima etapa a precedentului campionat, a murit Stefan Vrabioru, iar acum Catalin Hildan. Poate ca in lume au mai existat astfel de cazuri, insa au fost izolate si nu am auzit ca asemenea drame sa se fi petrecut la cel mai inalt nivel al fotbalului. Nu vrem sa acuzam pe nimeni, insa sistemul medical ar trebui sa caute o solutie care sa preintimpine astfel de tragedii. A murit capitanul echipei campioane a Romaniei, lantul e deja prea lung. La mai putin de 20 de ore de la deces, trupul fotbalistului dinamovist Catalin Hildan a fost autopsiat ieri la Institutul National de Medicina Legala "Mina Minovici". Autopsia, care a durat peste trei ore, a inceput mai tirziu decit era prevazut deoarece nu sosise raportul-ordonanta de la spitalul din Oltenita, unde s-a inregistrat moartea jucatorului. Necropsia a fost efectuata de doctorul Rizescu, asistat de profesorul Vladimir Belis, directorul general al INML. Mircea Lucaciu, doctorul echipei de fotbal Dinamo, a fost si el prezent, dar nu a participat, motivind ca "nu suport sa vad asa ceva" . Operatia a fost inregistrata pe banda video de o echipa de criminalisti. Atentia legistilor s-a indreptat la inceput catre zona craniana pentru a descoperi daca moartea a fost cauzata de un atac cerebral. Dupa o investigatie amanuntita, care a durat o ora si jumatate, medicii au stabilit ca varianta sustinuta de doctorii de la Oltenita nu este valabila. "Nu a fost atac cerebral. Nici vorba de anevrism", a spus profesorul Belis. Cercetarile s-au indreptat apoi spre zona interna, unde, de asemenea, nu s-au gasit elemente care sa scoata in evidenta adevarata cauza a mortii subite a valorosului fotbalist. Din cind in cind, pe linga usa unde se efectua autopsia se perinda, plingind in hohote, Marin Hildan, tatal jucatorului, sprijinit de fratele lui Catalin. Cei doi erau consolati de Veronica, secretara profesorului Belis, verisoara cu decedatul. Afara, in curtea institutului, asteptau rude si prieteni, printre care impresarul Victor Becali si dinamovistul Florentin Petre. Primul verdict: o moarte functionala "Daca in cazul Vrabioru am fost mai linistiti, de data asta nu putem preciza care este motivul decesului. Stim ca a decedat in masina Salvarii care l-a transportat de la terenul de joc spre spitalul din Oltenita. Din start excludem varianta unei morti traumatice, violente. Toate organele interne ale jucatorului erau in perfecta stare. Inima este un pic marita, dar acesta este un lucru obisnuit la sportivii de performanta. Asadar, am ajuns la concluzia ca este vorba de o moarte functionala. Am gasit citeva resturi alimentare in aparatul respirator superior, semn ca, in timpul agoniei, a avut un reflux gastro-esofagian. Sint improbabile dopajul si alcoolemia. Oricum se vor face asemenea teste. Aceste prime supozitii sint facute in urma examenului macroscopic, un rezultat final, lucid si coerent urmind a fi dat in aproximativ o luna, dupa efectuarea tuturor testelor, inclusiv cel microscopic", a declarat profesorul Vladimir Belis. Rinoree si semne extrasistole Catalin Hildan era recunoscut printre fotbalisti drept un jucator cu o sanatate de fier. El, ca si ceilalti coechipieri, a efectuat in ultimele patru luni mai multe controale medicale. In luna iunie, Hildan a fost supus obisnuitelor vizite medicale la Institutul National de Medicina Sportiva. La sfirsitul lunii septembrie, pe 29, Hildan a mai facut un control la "Medsana", clinica privata dotata cu aparatura de ultimul tip. Cu trei zile inainte de tragedie, fotbalistul a fost supus unor noi investigatii la aceeasi clinica particulara. "Primele trei controale nu au scos la iveala nimic deosebit. Hildan putea fi considerat un exemplu de sanatate. La ultimul test insa, de pe data de 2 octombrie, fotbalistului i s-au descoperit o rinoree (n.r. - in termeni populari, ii curgea nasul) si semne extrasistole (n.r. - batai ale inimii in afara ritmului normal). Acestea nu sint fenomene alarmante, dar pot declansa, in conditii de efort, o miocardita. Aceasta poate declansa o moarte subita", a mai precizat Vladimir Belis. Seful legistilor de la "Mina Minovici" a amintit si de episodul din Belgia, de la Wolverten, cind Hildan si-a pierdut cunostinta in urma unui contact mai dur cu Belodedici. "Il vom intreba pe doctorul Pompiliu Popescu despre acest incident, ca sa vedem daca putem face vreo legatura". Internationalul va fi inmormintat miine, la Branesti Dupa necropsie, trupul neinsufletit al lui Catalin a fost imbracat in costumul de prezentare al echipei Dinamo. La incheieturile miinilor au fost legate mataniile de care nu se despartea niciodata. Intr-un Mercedes negru, inchiriat de la o firma de pompe funebre, corpul internationalului a parasit INML indreptindu-se spre stadionul Dinamo. Catalin Hildan va fi inmormintat, miine, dupa ora 12.30, la cimitirul din comuna ilfoveana Branesti (localitatea natala a jucatorului). Oficialii dinamovisti si rudele doresc ca la inhumare sa participe si componentii echipei reprezentative de fotbal. O mare de lacrimi Catalin Hildan nu a fost selectionat pentru meciul Italia - Romania. Astfel, el a ramas in tara, pregatindu-se in continuare cu Dinamo, care se afla intr-o serioasa criza. "Ros-albii", sub conducerea lui Cornel Talnar, au jucat joi un amical la Oltenita. Tehnicianul dinamovist nici nu intentiona sa-l introduca in teren, dar Catalin, luptator cum a fost mereu, a insistat sa joace. In minutul 74, Bogdan Onut l-a auzit pe Hildan spunindu-i: "Am ameteli, mi-e rau!". Apoi, dinamovistul s-a prabusit pe gazon. A incercat sa se ridice, insa nu a reusit sa spuna decit "Bai, mor!", cazind din nou. Medicul dinamovist Mircea Lucaciu a intervenit imediat, incercind sa-l resusciteze. Hildan a fost urcat in ambulanta si transportat spre spitalul din Oltenita. Acolo, timp de o ora, s-a incercat resuscitarea lui prin toate metodele: masaj cardiac extern, injectii cu adrenalina, socuri electrice. In zadar. La ora 17.45, medicilor nu le-a mai ramas decit sa constate decesul. Cele doua elicoptere trimise de MI si de MApN s-au intors din drum. Corpul lui Hildan a fost adus la Bucuresti intr-o ambulanta. In urma acesteia venea autocarul cu jucatorii de la Dinamo, socati de tragedie. La INML, unde a fost depus trupul neinsufletit, a venit tot staff-ul dinamovist, inclusiv antrenorul demis, Cornel Dinu, poate omul care a crezut cel mai mult in Catalin. Prabusiti linga autocar, fotbalistii dinamovisti plingeau, nevenindu-le parca sa creada ce s-a intimplat. Indurerati si ei, mai multi suporteri au vegheat noaptea trecuta intrarea de la "Mina Minovici". Gimnastele i-au adus un omagiu fotbalistului Corpul neinsufletit al lui Catalin Hildan a fost adus ieri, in jurul orei 16.00, la stadionul Dinamo, unde s-a tinut o slujba de pomenire. In fata intrarii clubului Dinamo, suporteri ai "ros-albilor" din toate grupurile galeriei dinamoviste au asezat o fotografie mare a fostului capitan dinamovist, iar linga ea au pus un steag imens in culorile clubului din Stefan cel Mare. Sub aceasta poza, sute de oameni au aprins luminari si au depus buchete de flori. Printre cei care s-au perindat pe la stadion s-a aflat si echipa nationala feminina de gimnastica, in frunte cu antrenorul Octavian Belu. Accidentarea de la EURO 2000 Catalin Hildan a fost unul dintre cei 22 de jucatori selectionati pentru EURO 2000. Insa participarea sa la turneul final al Campionatului European a fost urmarita de ghinion. Nu a jucat nici un minut, ba, mai mult, la primul antrenament sustinut de "tricolori" in Belgia, Catalin a suferit o accidentare care ar fi putut avea urmari dramatice. Atunci, dupa o ciocnire involuntara, dar violenta, cu Belodedici, Hildan a ramas intins pe gazon, inconstient. Interventia medicului Pompiliu Popescu, extrem de rapida, a facut ca jucatorul sa-si revina dupa citeva secunde. "A fost o lovitura mecanica, am intervenit prompt si nu au fost probleme", isi aduce aminte medicul echipei nationale. Totusi, o intrebare trebuie pusa: nu cumva afectiunea cerebrala care se presupune ca a dus la moartea lui Catalin a fost provocata de acea accidentare? Nu cumva joi, pe fondul efortului fizic, dar si al surescitarii psihice cauzate de tensiunea pe care o traversau atit Dinamo, cit si Hildan, a fost posibil ca leziunea sa se fi agravat? LAURENTIU CIORNEI ANDREI BESUTIU HORIA HASNAS SILVIU TANASE Aplauze pentru olimpici Astazi, incepind cu ora 17.00, Comitetul Olimpic Roman organizeaza, in Piata Revolutiei, o intinire a publicului cu toti sportivii romani medaliati la Olimpiada de la Sydney. Prezentatorii acestui show, care va fi transmis in direct de PRO TV si TV Romania 1, vor fi Ovidiu Ioanitoaia si Radu Naum, alaturi de care se va afla si Ion Tiriac, presedintele COR. Ferrari a pierdut titlul mondial al pilotilor, in ultimii doi ani, chiar la Suzuka Japonia, cosmarul lui "Schumi" Peste numai o zi, Michael Schumacher, pilotul-vedeta de la Ferrari, are sansa de a cuceri pentru a treia oara titlul mondial in Formula 1, implinindu-si astfel unul dintre cele mai frumoase si indraznete visuri. In momentul in care celebrul "driver" german a semnat pentru echipa italiana, multa lume a criticat gestul sau, considerind ca "Schumi" a urmarit numai avantajele financiare. Nu a fost sa fie asa, aceasta colaborare dovedindu-se extrem de avantajoasa in primul rind pentru Ferarri, care a cistigat in 1999 titlul mondial al constructorilor. In plus, in ultimii doi ani, Schumacher si Irvine s-au batut pina la final pentru coroana de lauri destinata celui mai bun pilot, insa nesansa le-a rapit trofeul. Cum locul in care ghinionul i-a lovit pe "ferraristi" este chiar Suzuka, ne putem da seama in ce postura se afla Schumacher inainte de disputa de miine. Chiar si in aceste conditii, germanul a pasit cu dreptul pe pamint japonez, dominind clar antrenamentele libere de ieri. Totusi, ca si cum destinul i-ar fi facut un semn, Rubens Barrichello si-a distrus masina dupa ce a ratat un viraj de stinga si a percutat in barierele de protectie. Avind de recuperat un dezavantaj de opt puncte, Mika Hakkinen spera, evident, intr-un succes in acest Grand Prix, insa abandonul de la Indianapolis nu-l plaseaza intr-o postura foarte favorabila pe campionul mondial. Finlandezul nu are voie sa fie "cuminte" miine pentru ca o astfel de atitudine este in favoarea rivalului sau. Inca o data, japonezii vor avea privilegiul sa urmareasca o confruntare extrem de importanta, care poate decide cine va intra in posesia ambelor titluri mondiale. TEODOR HOSSU-LONGIN Italia - Romania, in aceasta seara, de la ora 21.45 Fiti tari in Peninsula! Fotbalistii "tricolori" au de trecut deseara, pe impunatoarea arena milaneza "Giuseppe Meazza", primul examen major din campania de calificare la Mondialele din 2002. In fata Italiei, atit tinarul antrenor Bölöni, cit si jucatorii pregatiti de el trebuie sa dea, in primul rind, un test de maturitate si de stapinire. Dificultatea meciului de asta-seara este subliniata, daca mai era nevoie, chiar de esecul suferit acum doua luni, in optimile Campionatului European, cind romanilor nu le-a fost de ajutor nici macar prezenta in teren a legendarului Hagi. De data aceasta, vicecampionii europeni pornesc favoriti nu doar datorita ultimului rezultat direct, dar si altor citorva avantaje deloc neglijabile: terenul propriu, o garnitura superioara la capitolul "experienta", palmares net favorabil in privinta meciurilor directe, dar si la nivelul performantelor realizate de-a lungul timpului. Partida Italia-Romania va incepe la ora 21.45 si va fi transmisa in direct de TV Romania 1. Se tinteste egalul Intilnirea Italia-Romania de la Milano este doar a doua din grupa preliminara pentru ambele combatante, dar miza este enorma, iar acest lucru se simte mai ales in tabara "tricolora". De sub fardul gros al diplomatiei afisate la plecarea din Bucuresti razbate teama, evidentiata mai ales de declaratiile si atitudinea antrenorilor, jucatorilor sau oficialilor romani. S-a vorbit mult despre un plan tactic care sa puna probleme adversarilor, despre posesia balonului si un joc cit mai exact in aparare, ca si despre necesitatea folosirii a doua virfuri, care sa reuseasca macar un gol. Dincolo de cuvinte, ramine ideea generala ca un rezultat de egalitate ar fi tot ceea ce poate scoate la Milano o echipa "mica", precum Romania - asa cum s-a exprimat chiar selectionerul Bölöni. Moment de reculegere in memoria lui Hildan Fotbalistii "tricolori" au ajuns joi la Milano in jurul orei 14.00, dupa aproximativ 150 de minute de zbor la bordul aeronavei charter care i-a transportat de la Bucuresti. Antrenamentul programat seara, la ora 18.00, a fost, probabil, cel mai trist din cite s-au efectuat vreodata la echipa nationala. Toti componentii lotului erau pur si simplu devastati de vestea mortii lui Hildan, cu care multi fusesera chiar prieteni. Cei mai afectati erau Contra, Lupescu, Ciobotariu si Mutu, jucatorii care l-au avut coechipier la Dinamo pe Catalin in ultimii ani. Ca un ultim omagiu adus celui disparut, fotbalistii romani vor tine, asta seara, un moment de reculegere inaintea partidei si vor purta banderole negre pe brat. Ieri, oficialii romani se zbateau sa gaseasca un avion cu care delegatia "tricolora" sa se intoarca in tara imediat dupa meci deoarece intreaga echipa doreste sa participe la inmormintarea lui Hildan. Antrenamentul, derulat la lumina reflectoarelor, a fost tinut de selectioner departe de ochii presei. Programul normal a suferit ieri perturbari neprevazute, care au dat peste cap planurile lui Bölöni. Jucatorii n-au reusit sa doarma aproape deloc in noaptea de joi spre vineri, din cauza zgomotului infernal facut de avioanele care aterizau si decolau de pe aeroportul aflat in imediata apropiere a hotelului. Bölöni a renuntat la sedinta tactica de dimineata, in favoarea unei plimbari prin oras. Aseara, de la ora 20.30, echipa a sustinut antrenamentul oficial pe stadionul "Giuseppe Meazza". Belo are intindere la ligamentele peroneului drept Marea problema din lotul "tricolor" a reprezentat-o, zilele acestea, starea sanatatii lui Miodrag Belodedici. Liberoul stelist s-a accidentat la antrenamentul tinut miercuri, la prinz, cind a suferit o intindere la ligamentele peroneului de la piciorul drept. Medicul Pompiliu Popescu si-a asumat insa raspunderea de a-l reface pina la ora partidei, garantind ca "simbata seara Belo va ajunge la 90 la suta din potentialul fizic maxim". Pina aseara, inaintea antrenamentului oficial, alte necazuri nu existau in lot. MATEI UDREA Fotbal la plus infinit In afara partidelor Italia-Romania si Lituania-Georgia, preliminariile Cupei Mondiale din 2002 mai programeaza astazi si miine alte 29 de intilniri. Va prezentam "tintarul" acestui sfirsit de saptamina. EUROPA Astazi: Grupa 1: Luxemburg - Slovenia si Elvetia - Insulele Faroe; Grupa 2: Portugalia - Irlanda, Andorra - Estonia si Cipru - Olanda; Grupa 3: Bulgaria - Malta, Irlanda de Nord - Danemarca si Cehia - Islanda; Grupa 4: Macedonia - Azerbaidjan, Suedia - Turcia si Moldova - Slovacia; Grupa 5: Tara Galilor - Norvegia, Armenia - Ucraina si Polonia - Belarus; Grupa 6: Letonia - Belgia si San Marino - Scotia; Grupa 7: Liechtenstein - Austria si Spania - Israel; Grupa 9: Anglia - Germania si Grecia - Finlanda CONCACAF (America de Nord si Centrala) Miine: Barbados-Guatemala, Mexic-Trinidad Tobago, Saint Vincent-El Salvador si Honduras-Jamaica CONMEBOL (America de Sud) Astazi: Columbia-Paraguay Miine: Bolivia-Peru, Ecuador-Chile, Venezuela-Brazilia si Argentina-Uruguay Echipe probabile ITALIA: Toldo - Cannavaro, Nesta, Maldini - Di Livio (Gattuso), Albertini, Totti, Fiore, Coco - F. Inzaghi, Delvecchio. Antrenor: Giovanni Trapattoni ROMANIA: Stelea - Contra, Ciobotariu, Belodedici, Filipescu, Chivu - Dan Petrescu, Gilca, Lupescu, Dorinel Munteanu - V. Moldovan. Antrenor: Ladislau Bölöni Arbitri: Jan Wegereef - Eugene Theelen, Jantius Meints (toti din Olanda) Guvernul a aprobat Premiile medaliatilor la Sydney, dublate Ministrul finantelor, Decebal Traian Remes, a declarat ieri ca, in urma aprobarii de catre guvern a unei noi rectificari bugetare, Ministerul Tineretului si Sporturilor i-a fost alocata suplimentar suma de 35 de miliarde de lei, care va fi destinata premierii medaliatilor Olimpiadei de la Sydney. Remes a aratat ca decizia guvernului de a aloca aceasta suma a survenit dupa ce MTS a propus, conform legii, dublarea cuantumului premiilor ce urmeaza a fi acordate medaliatilor cu aur, argint si bronz de la Olimpiada sfirsitului de mileniu. OVIDIU ZARA 