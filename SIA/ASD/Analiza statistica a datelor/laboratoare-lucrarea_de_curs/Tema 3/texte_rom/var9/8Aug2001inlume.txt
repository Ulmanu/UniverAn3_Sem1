 Apucaturi romanesti pe meleaguri italienesti Imigranta Viorica si-a ingropat de viu pruncul O romanca in virsta de 38 de ani, care a imigrat in urma cu doua luni in Italia, si-a ingropat de viu bebelusul abia nascut. In noaptea dintre zilele de 1 si 2 august, Viorica Batin a nascut un baietel in incinta intreprinderii la care era angajata, unde si locuia impreuna cu alte muncitoare venite din Romania. A doua zi de dimineata, femeia si-a bagat copilul intr-o punga din plastic si a mers pe jos citeva sute de metri pina la padurea de la marginea localitatii Lido delle Nazioni si si-a ingropat copilul de viu. In urmatoarea zi a suferit o puternica hemoragie si a fost transportata de urgenta la medic. Intre timp, o femeie care a fost complice la crima s-a dus sa dezgroape copilul si l-a pus pe patul Vioricai Batin, pentru a da impresia ca nasterea ar fi avut loc cu citeva ore mai devreme, iar copilul s-a nascut mort. Crudul adevar a fost comunicat ieri de procurorul Fillipo de Benedetto, pe baza rezultatelor autopsiei si a declaratiilor unor martori de cetatenie romana care in noaptea crimei dormeau in cladirea intreprinderii. Viorica Batin, internata intr-un spital sub supravegherea politiei, este acuzata de crima cu premeditare si ascunderea cadavrului. PAOLO GIANFELICI (Roma) Prostituata rusoaica, injunghiata de o romanca geloasa O romanca aflata clandestin in Italia a fost arestata sub acuzatia de tentativa de omor dupa ce, intr-o criza de gelozie, a injunghiat o tinara prostituata de origine rusa cu care sotul sau intretinea relatii sexuale in mod frecvent, in afara faptului ca ii lua si banii. Gheorghe si Senia Eremia se aflau de doi ani in Italia. Femeia era angajata camerista, dar barbatul nu avea ocupatie, drept care, pentru a face rost de ceva bani, a pus ochii pe o rusoaica in virsta de 24 de ani. Aflind ca tinara prostituata se afla, la rindul ei, ilegal in Italia, Gheorghe s-a oferit sa-i fie protector. "Munca" lui se limita la a-i lua fetei banii cistigati pe trotuarele capitalei italiene, iar ca bonus pretindea si partide de sex. De frica sa nu fie denuntata la politie, rusoaica accepta acest tratament umilitor, in schimb, Senia Eremia era furioasa din pricina infidelitatii barbatului. In urma cu o saptamina, ea nu a mai suportat situatia, astfel ca a atacat-o cu un cutit pe nefericita rusoaica. Fata a fost gasita plina de singe, cu doua rani in zona gitului, la marginea unei autostrazi de la periferia Romei. Dupa citeva zile de cercetari, politia i-a depistat pe sotii Eremia, care au fost arestati. Senia a fost dusa la inchisoarea Regina Coeli, iar sotul ei, pus sub acuzare pentru agresiune sexuala si exploatarea prostitutiei. ( J.P. ) Romani arestati in Spania pentru atacuri la masini blindate Politia spaniola a arestat simbata la Campello, in apropiere de Alicante, o banda de infractori compusa din noua persoane de nationalitate franceza, algeriana, romana si estoniana, care se ocupau cu atacuri asupra unor furgonete blindate si cu rapiri de persoane, transmite France Presse, citind un comunicat al politiei, dat publicitatii luni la Valencia. Banda era compusa din Hugues S., poreclit "Barbosul" (38 de ani), Olivier N.P., zis "Micutul" (28 de ani), Marcel P., poreclit "Bill Gates" (38 de ani), Gerard G., Karim D. (25 de ani), Pilar S.M. (38 de ani), Jelena K. (35 de ani), Szelyaes P. (42 de ani) si Djamila Z. (28 de ani). Operatiunea "Puerto" (Portul) a debutat la inceputul lunii iulie, cind politia a descoperit o geanta, ce continea o pusca si un pistol, aruncata in Portul Tarragona din Catalonia. Mai multi martori au declarat politiei ca geanta fusese aruncata de pe un iaht. Folosindu-se de acest indiciu, anchetatorii au dat de urma infractorilor, care au fost pusi sub urmarire. Simbata, politia a facut o descindere in apartamentul lor, unde s-au descoperit planuri pentru un nou jaf armat si pentru rapirea unui om de afaceri portughez. De asemenea, s-au gasit pistoale mitraliera, pistoale automate, un revolver, calculatoare si scannere care sa le permita falsificarea de documente, precum si echipamente cu raze infrarosii pentru a avea vizibilitate noaptea. Politistii au confiscat si patru dubite furate din Franta, caci infractorii aveau un adevarat stoc de masini, lucru necesar deoarece, dupa fiecare lovitura, incendiau vehiculul folosit pentru a li se pierde urma. CAMELIA MUNTEANU Marea Neagra s-a format in timpul Potopului din Biblie Expeditie pe urmele lui Noe O echipa americano-bulgara va porni intr-o expeditie pe Marea Neagra pentru a verifica ipoteza potrivit careia aceasta ar fi fost la origine un lac cu apa dulce, peste care s-au revarsat apele Marii Mediterane in timpul catastrofei care a dat nastere legendei biblice a Potopului. Expeditia va incepe de 15 august si este finantata de National Geographic Society, urmind sa fie condusa de Robert Ballard, cel care a descoperit in 1985 epava Titanicului in Atlantic si care a explorat mai multi ani adincurile Marii Negre. Anul trecut, Ballard a gasit in largul coastelor turcesti vestigiile a patru ambarcatiuni vechi, dintre care una foarte bine conservata, la peste 300 de metri adincime. Potopul a avut loc acum 7.600 de ani "Cautam probe ale existentei vietii pe fostul litoral" care se situa la o distanta de 50-70 de kilometri fata de actualul mal al Marii Negre, inainte de marile inundatii care au avut loc cu 7.600 de ani in urma, a declarat profesorul Petko Dimitrov de la Institutul de Oceanologie din Varna, directorul stiintific al expeditiei din partea Bulgariei. Explorind adincurile Marii Negre, Dimitrov a gasit urmele unui lac la 80-110 metri mai jos decit litoralul actual, cu nisip si dune. Acestea sint bine pastrate pentru ca au fost acoperite de o imensa masa de apa in foarte scurt timp. "A avut loc o mare inundatie si ramine sa vedem daca aceasta a fost Potopul", a afirmat Dimitrov. Potrivit Bibliei, Potopul a distrus toate fiintele vii de pe pamint, cu exceptia celor luate de Noe in Arca, aceasta esuind apoi pe muntele Ararat din Turcia, in sudul Marii Negre. Din 1978, diversi cercetatori au avansat ipoteza potrivit careia Marea Neagra ar fi fost cu 8000 de ani in urma un lac cu apa dulce. CAMELIA MUNTEAN Italiencele sint cele mai focoase femei Italiencele sint cele mai focoase femei in pat si sint mereu dispuse sa incerce pozitii noi, releva Ananova, citind un studiu international realizat de compania producatoare de prezervative Durex. In schimb, femeile din Marea Britanie par sa prefere sado-masochismul, avind o inclinatie deosebita pentru catuse, bice, lanturi si lenjerie din piele. Potrivit studiului, francezii sint cel mai putin capabili sa seduca o femeie, iar cuplurile de japonezi sint aproape complet lipsite de fantezii sexuale. Rusoaicele sint considerate cele mai generoase in pat, insa inclinate sa-si insele partenerul. Acelasi studiu a scos la iveala si faptul ca frumoasele brazilience nu au parte de atita sex cum s-ar putea crede, doar patru la suta din femeile chestionate declarind ca fac dragoste in fiecare zi. Cit despre americance, acestea s-au reprofilat pe sexul oral, numarul celor care practica felatia fiind mult mai mare decit in trecut. LIVIA CIMPOERU Flash Dictionar ham-ham Un fabricant de jucarii din Japonia a pus la punct un sistem care permite proprietarului unui ciine sa cunoasca starea de spirit a acestuia si sa traduca latraturile animalului in limba japoneza. "Bow-lingual", sistemul pe care fabricantul de jucarii Takara il va lansa pe piata la inceputul anului 2002, este format dintr-un mic microfon care se fixeaza de zgarda de la gitul ciinelui care "comunica" cu un alt dispozitiv pe care il poarta stapinul. Potrivit inventatorului, aparatul va putea traduce din limbajul ciinesc circa 200 de cuvinte, cum ar fi "placere", "fericire", "singuratate", care vor defini starile de spirit ale catelului. De asemenea, vor fi traduse si fraze de genul "Ma simt singur. Joaca-te cu mine". ( C.M. ) Regele investitor Arthur Paes, un prosper negustor olandez de diamante, a fost proclamat rege al unei provincii din Ghana in schimbul promisiunii de a atrage cit mai multi investitori in zona, relateaza Annanova. El a fost uns rege al provinciei Somei de un grup format din 14 conducatori tribali, primind titlul de Inaltimea Sa Togbui Ngoryifia Kofi Arthur Paes Dunenyo I. Pentru a putea deveni rege, olandezul a fost mai intii adoptat de o familie regala ghaneza. Desi Ghana este o republica, in provincii exista mai multe dinastii locale. Cei 320.000 de supusi ai sai asteapta acum sa vada maniera in care suveranul isi va tine promisiunea de a revitaliza industria locala, care consta in principal din confectii, extractia sarii si cultivarea pomilor fructiferi. ( J.P. ) Silicoane inghetate Sute de mii de oameni s-au strins in aceste zile la Edinburgh, in Scotia, unde are loc cel mai mare festival de arta din lume. In paralel cu festivalul de film, in oras vor avea loc peste 1.200 de spectacole, care mai de care mai ciudat, puse in scena de 600 de artisti sau companii. Una dintre atractiile manifestarii se anunta a fi spectacolul trupei thailandeze "Ladyboys", in componenta careia intra mai multi transsexuali. Una dintre vedetele trupei este Tor Athapon, care, in timpul cind nu joaca, isi pazeste silicoanele ca pe ochii din cap. El s-a aratat foarte nemultumit de vremea rece din Scotia, plingindu-se ca i-a fost atit de frig la o repetitie incit i-au inghetat silicoanele, fapt ce l-a obligat sa-si maseze sinii pentru a-i dezgheta. In urma turneului international cu spectacolul "Ladyboys", tinarul in virsta de 22 de ani a strins destui bani pentru a-si face operatie de schimbare de sex cind se va intoarce la Bangkok. ( L.C. ) Cu laba-ntinsa Catelul Men (porc spinos, in limba thai) isi ajuta stapinul sa supravietuiasca cersind tacut si demn pe o strada din Bangkok. Tia, stapinul si cel mai bun prieten al lui Men, este handicapat si, pentru ca nu poate muncii, iese in fiecare zi pe strada cu catelul, pe care spune ca il iubeste ca si cum ar fi copilul sau. Simpaticul patruped atrage privirile oamenilor si, prin atitudinea sa, ii determina sa devina generosi cu un animal care isi slujeste stapinul cu atita credinta. Trecatorii isi "dezleaga punga" pentru a-i pune catelului citeva monede in paharul pe care il tine delicat intre labutele din fata, astfel incit, la sfirsitul unei zile, daca ar sti sa numere, Men ar gasi in recipientul din fata sa echivalentul a cel putin 20 de dolari. ( C.M. ) Aviatia rusa a ajuns pe butuci Aviatia rusa nu mai este apta de lupta si duce lipsa de aparate moderne, a declarat comandantul acesteia, generalul Anatoli Kornukov. "Ca urmare a scaderii numarului de avioane si reducerii constante a finantarii, unitatile armatei aerului au incetat, practic, sa mai fie apte de lupta", a afirmat Kornukov. Lipsa de aparate este principala problema a aviatiei militare ruse, care nu a mai fost dotata cu avioane moderne din 1990. Generalul a adaugat ca sistemele de comandament si control ale aviatiei nu mai corespund normelor moderne. ( C.M. ) Licitatie de licitatie Suporturi pentru hirtia igienica placate cu aur, sute de frigidere, iahturi de lux si avioane vor fi scoase la licitatie la acest sfirsit de saptamina in Brunei, pentru sume care vor totaliza milioane de dolari. Toate aceste obiecte fac parte din averea printului Jefri, fratele sultanului din Brunei, transmite Reuters. Sultanatul Brunei a ajuns la concluzia ca tara se duce de ripa din cauza cheltuielilor excesive ale printului si l-a dat in judecata, fapt care a provocat falimentarea afacerilor acestuia. Jefri a cazut de acord sa returneze Bruneiului o mare parte din bogatia acumulata, printre care si hoteluri de lux in strainatate, limuzine si firme. Licitatia, la care se vor inghesui sa participe bogatasi din multe state, este cea mai mare care a avut loc pina acum in lume. ( I.A. ) Memorii de 10 milioane de dolari Fostul presedinte american Bill Clinton a incheiat un contract cu editura americana Alfred A. Knopf pentru a-si publica memoriile, carte a carei aparitie este asteptata in 2003. Potrivit unor surse din cadrul editurii, Clinton ar urma sa primeasca pentru aceasta carte suma record de 10 milioane de dolari. Clinton a respins pina acum mai multe oferte facute de diverse edituri, declarind ca este incintat sa se asocieze cu o editura de renume. Sotia sa, senatorul democrat Hillary Clinton, a incheiat deja un acord pentru publicarea memoriilor sale, contra sumei de opt milioane de dolari. ( C.M. ) Dezertorul in izmene Un soldat al armatei nord-coreene, care a dezertat din greseala in Coreea de Sud, fiind luat de apele involburate ale unui riu din regiunea de frontiera, s-a intors ieri dimineata in tara sa natala dupa ce autoritatile au confirmat dorinta lui fierbinte de a se inapoia in ultimul stat stalinist din lume, relateaza AFP. Aflat la pescuit pe malul unui riu care demarca frontiera dintre cele doua tari, sergentul Lee Sung Hun, 28 de ani, a alunecat in apa, fiind salvat pe celalalt mal, imbracat doar in chiloti. Potrivit agentiei oficiale nord-coreene KCNA, de indata ce a ajuns pe teritoriul tarii sale, sergentul a racnit din toate puterile: "Traiasca comandantul suprem Kim Jong Il!". ( L.C. ) [15][pl.dll?rid=expresro] 