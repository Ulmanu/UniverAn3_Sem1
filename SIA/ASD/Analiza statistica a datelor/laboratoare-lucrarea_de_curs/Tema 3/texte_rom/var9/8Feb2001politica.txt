 Deputatii si senatorii au votat, in sedinta comuna, comisiile SRI si SIE si pe noul director al SRI Ziua serviciilor secrete la parlament Noul director al Serviciului Roman de Informatii este senatorul PDSR Radu Timofte. Si asta, in ciuda PNL, care a cerut ieri, in parlament, aminarea cu doua saptamini a votarii lui Radu Timofte. Iar gurile rele spun ca si in ciuda vointei premierului Adrian Nastase, care nu-l agreeaza pe acesta. Una peste alta, Radu Timofte a fost validat ieri de catre parlament, care s-a reunit in sedinta comuna. Inainte de a fi validat, Radu Timofte a fost audiat de Comisia pentru controlul SRI, comisie care a fost intocmita si votata tot ieri. Si tot ieri, deputatii si senatorii au votat componenta Comisiei parlamentare pentru controlul Serviciului de Informatii Externe. Cit despre directorul SIE, acesta va fi validat de catre parlament in viitorul apropiat, dupa ce va fi nominalizat in sedinta de luni a Consiliului Suprem pentru Apararea Tarii. Membrii comisiilor parlamentare SRI si SIE s-au jurat ca n-au colaborat cu Securitatea Cei noua parlamentari din comisia SRI si cei cinci din comisia SIE au depus ieri juramintul, conform obiceiului, in fata parlamentului. Dupa ce au jurat ca nu vor face publice documentele si informatiile la care vor avea acces in timpul mandatului si dupa ce acesta se incheie, cei 14 alesi ai poporului au jurat pe proprie raspundere ca nu au colaborat cu Securitatea. De asemenea, ei au jurat ca nu fac parte in prezent din vreo structura a serviciilor secrete. Deputatul PDSR Ion Stan este presedintele Comisiei parlamentare SRI, Daniela Buruiana (PRM) este vicepresedinte iar democratul Vasile Nistor, secretar. Din comisie mai fac parte senatorul Ilie Petrescu (PRM), deputatul PNL Titus Ghiorghiof, senatorul UDMR Attila Verestoy, senatorul PDSR Radu Constantin si deputatii PDSR Dutu Gheorghe, Verbina Ioan. Comisia a fost aleasa prin vot secret, pe baza unui buletin. Cele mai multe voturi impotriva le-a primit senatorul Verestoy Attila, adica 26 din 436, dar au fost insuficiente pentru a fi respins. Cel pe care premierul Adrian Nastase l-ar fi vrut la conducerea SIE, deputatul PDSR Ristea Priboi, a ajuns presedinte al comisiei care va controla acest serviciu. Ioan Pastiu, senator PRM, este vicepresedinte al comisiei, iar liberalul Ovidiu Draganescu, secretar. Din comisie mai fac parte senatorul PDSR Constantin Nicolescu si deputatul PD Sorin Frunzaverde. Radu Timofte se mai gindeste daca-i schimba pe directorii adjuncti ai SRI Radu Timofte a declarat, dupa sedinta comisiei SRI in care a fost audiat, ca nu poate "sa anticipeze" schimbari in cadrul Serviciului. Totusi, intrebat daca ii va inlocui pe directorii adjuncti ai SRI, Timofte a raspuns evaziv: "Daca sint buni nu vad de ce sa-i schimb. Si sint buni!", Timofte a mai spus ca PRM i-a cerut sa nu-l numeasca pe generalul Dumitru Iliescu director adjunct. "CSAT numeste, eu doar propun si nu m-am gindit inca", a afirmat directorul SRI. Membrii comisiei au cerut lamuriri lui Radu Timofte in legatura cu o serie de acuzatii care i s-au adus de-a lungul timpului. Se pare ca acesta i-a lamurit pe parlamentari. Verestoy Attila (UDMR) a calificat drept "credibila" declaratia lui Timofte conform careia nu a facut parte din structuri de informatii interne sau externe. Acesta fusese acuzat ca a fost agent KGB. Verestoy a mai spus ca Timofte nu este implicat in cercuri de afaceri care sa-l poata face "santajabil". Daniela Buruiana (PRM) a povestit cit de "amabil" a fost Timofte, care a explicat relatia lui cu Sorin Ovidiu Vantu. "Se cunosteau de multi ani, din liceu. Cind a avut masina defecta a imprumutat una de la Vintu. Sa nu facem un cap de tara", a declarat Buruiana. Comisia a fost de acord cu numirea lui Timofte, cu o singura abtinere, a liberalului Titus Ghiorghiof, sustinind in acest fel acuzatia adusa ieri in plen de catre Radu F. Alexandru, conform careia numirea lui Timofte nu este compatibila cu postul de director. LUCIAN PURCAREANU NARCISA IORGA MIHAELA CONSTANTINESCU TEODORA GEORGESCU Un chintal de poezie la Antena 1 Adrian Paunescu ii ia locul Mihaelei Radulescu Adrian Paunescu va realiza o emisiune duminicala la Antena 1, incepind cu data de 4 martie, pe segmentul orarin care, cindva isi petrecea "Duminicile in familie" Mihaela Radulescu, intre orele 14.00 si 17.00. Senatorul-poet spune despre proiectul sau ca va fi o "emisiune totala, ca si conditia umana, si politica, si culturala, si sentimentala, si de competitie, si de toleranta". Nu va fi ca emisiunea pe care Adrian Paunescu a realizat-o la postul TELE 7abc pina la implicarea in campania electorala a PDSR pentru functia de senator. "Aceea era o emisiune marcant sociala. Emisiunea de la Antena 1 va fi una mai putin congestionata caci va fi in ziua de odihna si de dumnezeire", a declarat Adrian Paunescu pentru "Evenimentul zilei". Adrian Paunescu a mai colaborat cu Antena 1, cind realiza o emisiune de analiza sportiva in fiecare seara de duminica. Dupa ce emisiunea i-a fost intrerupta, Adrian Paunescu a plecat la TELE 7abc. El sustine ca nu a avut relatii tensionate cu conducerea Antenei 1, un post de televiziune "de creatie", dupa cum afirma Adrian Paunescu. Emisiunea duminicala a Antenei 1 va fi o premiera pentru Romania, Adrian Paunescu fiind, cel putin deocamdata, unicul senator care este simultan si realizator de televiziune. Probabil ca pe marginea terenului se incalzeste de zor George Prunteanu-Zacusca. P.S. Se da urmatoarea ghicitoare. Daca Paunescu-poetul s-a despartit de Antena 1 - televiziunea, cine a hotarit si peste capul cui, ca Paunescu - senatorul PDSR sa revina la Antena 1 - Voiculescu (PUR, PSD, adica PDSR)? ST. TOTH Cu presa, fara presa Petre Roman, in dezacord cu vicepresedintii PD pe tema "transparentei" lucrarilor CCN Partidul Democrat se pregateste de circ caci piine are suficienta. Miine are loc, la Bucuresti, sedinta Consiliului de Coordonare National (CCN) care va decide prin votul a peste 400 de oameni daca e cazul convocarii in curind a Conventiei Extraordinare. Adica, daca functia de presedinte al PD va fi pusa in discutie in urmatoarele patru-cinci luni sau va fi subiect pentru sfirsitul anului. Surse democrate ne-au declarat ca intentia lui Traian Basescu se va transforma in anunt oficial de candidatura la presedintia PD imediat dupa ce Consiliul de Coordonare National va convoca sedinta Conventiei Extraordinare. Faptul ca Traian Basescu nu a spus nimic ferm pina acum, a dat nastere la adevarate pariuri in interiorul PD, mai ales in organizatiile judetene. Unii "pariaza" pe Basescu, altii pe Roman. Prima reprezentatie va avea loc astazi, in sedinta Colegiului Director, la care vor lua parte conducerile centrala si judetene ale PD. Aici se va lua decizia politica care va fi practic confirmata prin vot, miine, de grosul partidului. Asta-seara, deci, Petre Roman va avea o apreciere destul de fidela asupra rezultatului Conventiei Extraordinare. Surse din PD afirma ca Traian Basescu i-ar fi comunicat deja lui Petre Roman ca este hotarit sa candideze la presedintia partidului propunind o "lupta dreapta", fara "sforarii si sopirleli". Cum vor decurge lucrarile Consiliului de Coordonare National de vineri este lesne de inchipuit, caci atunci vor fi multe luari de cuvint in favoarea uneia sau alteia dintre parti. Spunem doar lesne de inchipuit pentru ca, din pacate, "s-a decis" ca lucrarile sa nu fie sub ochii presei, fiind "dezbateri interne, de partid", ca sa-l citam pe presedintele Petre Roman. Alexandru Sassu, vicepresedinte PD pentru imagine si relatii cu mass-media, sustine insa ca el "nu a fost consultat" si nu stie "cum s-a luat decizia". Sorin Frunzaverde, de asemenea vicepresedinte, spune ca, de fapt, "nu e nimic de ascuns" la aceste lucrari. Nici Bogdan Niculescu-Duvaz nu stie nimic de aceasta "decizie" si afirma ca absenta presei "ar fi un lucru neobisnuit, care ar provoca speculatii". Dumitru Moinescu, secretar executiv si purtator de cuvint al PD, sustine ca "presa ar trebui sa fie prezenta intrucit temele in dezbatere sint publice". Chiar si numai dintr-un subiect aparent lipsit de importanta se poate vedea limpede ca "decizia" liderului Petre Roman nu mai are putere de lege, ca in trecut, pentru subalterni. NARCISA IORGA Dan Pazara, dat in consemn la frontiera Dan Pazara, fost presedinte al AVAB, nu are voie sa paraseasca tara, sustin surse oficiale diin cadrul Inspectoratului General al Politiei de Frontiera (IGPF). Saptamina trecuta, Parchetul General a fost sesizat cu privire la unele ilegalitati comise de catre fostul presedinte AVAB. Potrivit procurorului Robert Cazanciuc, de la Biroul de presa al Parchetului General, in cazul "AVAB" al inceput verificarile preliminare, fara a se declansa urmarirea penala a lui Dan Pazara. In legatura cu interdictia de parasire a tarii, procurorul a refuzat sa dea informatii, invocind faptul ca in faza urmaririi penale nu pot fi date publicitatii astfel de informatii. Conform procedurii penale, acest demers juridic nu este secret pentru ca nu numai ca nu prejudiciaza in nici un fel ancheta, dar o si ajuta. De altfel, magistratii au obligatia de a informa cel putin persoana suspectata de masura restrictiva impusa. Dan Pazara ne-a declarat ca nu a fost anuntat de faptul ca se afla in cercetari si nici ca i s-a interzis iesirea din tara. ALINA GRIGORE ONDINE GHERGUT Calin Popescu Tariceanu, un nou pretendent la sefia PNL Liberalii au de ieri o noua optiune pentru presedintia partidului: Calin Popescu Tariceanu. Noua candidatura, anuntata cu doar o saptamina inainte de Congresul PNL, este menita intr-o oarecare masura sa "umple golul" creat prin decesul lui Horia Rusu, candidat pentru aceeasi functie in partid. Tariceanu a declarat ca a luat aceasta decizie pentru ca, pe de o parte, in partid se manifesta "o criza de lideri", iar pe de alta parte "PNL reprezinta o opozitie de catifea in parlament - in declaratii ne opunem deciziilor luate de actuala putere, iar cind e sa votam, votam alaturi de ei". De altfel, Tariceanu a condamnat semnarea acordului dintre PNL si PDSR: "Este o decizie eronata care limiteaza drastic deciziile de dreapta ale liberalilor". Tariceanu acuza ca apropierea PNL de PDSR s-a produs din cauza unei erori: "Am pledat pentru un statut care sa asigure o formula de conducere colegiala, iar deciziile sa se ia de catre forurile de conducere. Din 1997, cind s-a instituit functia de prim-vicepresedinte, partidul a inregistrat o deviere de la aceasta formula. Functia de conducere a devenit unipersonala si discretionara pentru ca o serie de prerogative erau concentrate in miinile unei singure persoane. Prin comparatie, si PDSR are un statut mai democrat". In sprijinul afirmatiilor sale, Tariceanu a exemplificat modul in care a fost semnat "memorandumul" cu PDSR. Desi semnarea lui a fost respinsa de o majoritate liberala clara, pentru semnare pronuntindu-se doar Valeriu Stoica si Dinu Patriciu, totusi acordul a fost semnat. De aceea, Tariceanu acuza o "lipsa de mesaj liberal la actualii lideri". Calin Popescu Tariceanu este hotarit ca la Congresul PNL sa propuna atit modificarea statutului, "in sensul crearii unui cadru democratic de dezbateri, cit si denuntarea acordului cu PDSR". "Doresc ca PNL sa devina intr-adevar o contrapondere la PDSR", a subliniat Calin Popescu Tariceanu. MIHAELA CONSTANTINESCU Ion Iliescu nu se poate abtine: "A garanta proprietatea inseamna a-l lega pe om de pamint ca in feudalism" Presedintele Romaniei recidiveaza cu declaratii-soc. Aflat marti seara la Casa Oamenilor de Stiinta din Bucuresti, Ion Iliescu a emis din nou teorii despre proprietate. La intrebarea daca proprietatea trebuie ocrotita sau garantata prin Constitutie, el a raspuns ca "ceea ce este de garantat este garantat" in actuala lege fundamentala a statului. "Dreptul la proprietate e garantat", a insistat Iliescu, adaugind ca "obiectul proprietatii nu poate fi garantat". El apreciaza ca admiterea dreptului la proprietate inseamna si dreptul de a o instraina. "Deci, garantarea proprietatii ar insemna stoparea dreptului de a-ti mai instraina proprietatea", a subliniat seful statului, care a chemat la o dezbatere juridica pe aceasta tema. Iliescu a perorat in continuare, in discutiile cu ziaristii, pe marginea chestiunii: "Cine iti garanteaza dumitale viata? Dreptul la viata, da. Dreptul la munca, cine ti-l garanteaza? Miine te da afara patronul. Constitutia iti asigura locul de munca? Numai dreptul la munca. La fel si cu proprietatea. Nu obiectul, ci dreptul ti-l asigura Constitutia. Ceea ce exprima Constitutia e protejarea proprietatii. Altminteri, dreptul de proprietate inseamna si dreptul de a instraina proprietatea. Deci, garantarea proprietatii ar insemna stoparea dreptului de a-ti mai instraina proprietatea. E corect? Nu-i corect, conform dreptului de proprietate modern. Asta era valabil in feudalism, legarea de pamint a oamenilor. Dar dreptul modern a adus cu totul alte elemente". Raminind in domeniul proprietatii, Iliescu a aratat ca in cadrul consultarilor cu liderii partidelor parlamentare a constatat existenta unor puncte de vedere diferite in ceea ce priveste modificarea Legii Lupu, pe care nu o vede schimbata in fondul ei. El a spus ca se simte nevoia unor precizari din cauza dificultatilor aparute in aplicarea acestui act normativ. Seful statului a adaugat ca in urma examinarii de catre guvern a problemelor de aplicare a legii se va stabili daca modificarile se vor face prin amendamente la Legea Lupu sau prin "precizari de aplicare sub forma de hotarire a guvernului". El a mentionat doar ca "vom vedea; nu e nici o graba si nici o presiune". Despre Legea Lupu a mai tinut sa spuna doar ca "nici guvernul anterior nu a putut sa o aplice". CRISTIAN OPREA Bref Iliescu da cu tifla senatorilor Paunescu si Pruteanu Ion Iliescu a apreciat ieri ca articolul din Legea administratiei publice locale referitor la folosirea limbii materne in administratia publica este "corect din toate punctele de vedere". Presedintele considera ca ceea ce exprima articolul respectiv este in spiritul Constitutiei si arata ca este foarte clar afirmata pozitia limbii romane ca limba de stat. El a explicat, la Palatul Cotroceni, ca "reglementarea care permite folosirea si a limbilor minoritatilor nationale in administratia locala reprezinta o deschidere legislativa catre populatia minoritara, avind in vedere ponderea acesteia". Introducerea articolului respectiv in Legea administratiei publice locale "nu inseamna subminarea pozitiei limbii romane si a rolului sau de limba de stat", a continuat el. Iliescu nu se lasa influentat de pozitiile politice exprimate pe aceasta tema de catre senatorii PDSR Adrian Paunescu si George Pruteanu si spune clar ca intentioneaza sa promulge Legea administratiei publice locale. ( C.O. ) Simona Marinescu acorda audiente prin Internet Biroul virtual este solutia gasita de senatorul PD Simona Marinescu pentru a mai decongestiona activitatea de la cabinetul pe care il are la Senat. Simona Marinescu a fost secretar de stat in Ministerul Muncii si Protectiei Sociale in guvernarea 1996-2000, acum fiind presedintele comisiei de specialitate din Senat. Pentru ca zilnic este sufocata de audiente, iar in afara Senatului nu are un birou unde sa stea de vorba cu oameni, Simona Marinescu a gasit o cale: si-a deschis adresa pe Internet: simonam@unix1.senat.ro. Senatorul "cibernetic" este constient ca doar un sfert din cei care doresc sa fie primiti in audienta au acces la Internet, dar ideea va fi bine venita pentru acestia. "Adresa pe Internet este o solutie pentru tinerii care vor sa afle informatii despre legislatia muncii, dar nu inseamna ca este si solutia exclusiva", declara Simona Marinescu. ( N.I. ) Mircea Dinescu numara secundele politicii la "Ora adevarului" Mircea Dinescu raspunde, asta-seara, de la 21.15, pe TVR 2, in "Ora adevarului", provocarii lui Adrian Ursu la o discutie pe temele actualitatii. Cum vede un sustinator al liberalilor evolutia din PNL? Ce zice poetul despre "proclamatia de la Focsani" a sefului statului? Ce se va alege de PNTCD? Unde ne sint intelectualii? Cum se va sfirsi pariul PDSR cu guvernarea? De la "exilul boaba de piper", Mircea Dinescu trece la sarea pe ranile politicii romanesti. O dezbatere care sare din tipare. Oferta PDSR: Simirad, simplu membru la organizatia de cartier Declaratiile fulminante ale primarului CDR-2000 Constantin Simirad facute in presa de ieri au generat reactii dure din partea organizatiei municipale Iasi a PDSR. Subprefectul Valentin Soroceanu, care este si presedintele organizatiei municipale, a fost extrem de categoric atunci cind a anuntat ca, daca se va inscrie in PDSR, Constantin Simirad va incepe de jos, respectiv de la calitatea de simplu membru al unei organizatii de cartier. El va depune adeziunea la noi la municipiu si eu o voi trimite la organizatia locala, de cartier, din care face parte. Organizatia de cartier convoaca adunare, il primeste pe domnul Simirad, il discuta si hotaraste. Nu va putea sa puna conditii. Nimeni care a venit la noi nu a pus conditii. Nu va avea nici o functie daca va veni in partid. Noi nu negociem functii de presedinti, vicepresedinti, secretari sau trezorieri. Pe masura afirmarii sale ca membru de partid, va fi cooptat in structurile de conducere. Nu poate intra decit simplu membru de partid", a precizat rece Valentin Soroceanu. ( C.D. ) Funar cheama la manifestatii publice Primarul municipiului Cluj-Napoca, Gheorghe Funar, ii indeamna pe clujeni sa ia parte la manifestatii publice in semn de protest fata de dorinta guvernului de a introduce limba maghiara in administratia locala. Gheorghe Funar va stabili astazi data la care va avea loc amintita manifestatie la care sint chemati sa participe toti clujenii si va oferi detalii despre traseul pe care il vor parcurge demonstrantii, precum si motivul actiunii. Funar a mai spus ca va organiza un recensamint in Cluj pentru a demonstra ca populatia maghiara nu atinge pragul de 20% din locuitorii Clujului, ba mai mult, afirma ca populatia maghiara din municipiu este in scadere. Reamintim ca, in cadrul intrunirii primarilor de la Brasov, Funar a amenintat ca, decit sa puna in aplicare noua reglementare, mai bine isi va da demisia in semn de protest. ( E.C. ) Consilier pe probleme veterinare pentru premier Primul-ministru Adrian Nastase si-a numit un consilier pe probleme veterinare, in persoana doctorului Liviu Harbuz - consilier municipal din partea PDSR. Rolul noului consilier va fi aceea de a coordona programul national menit sa rezolve problema ciinilor vagabonzi prin sterilizarea animalelor sanatoase si omorirea prin injectii letale a celor bolnave. Harbuz intentioneaza sa demisioneze joi din functia de director adjunct al Administratiei pentru Supravegherea Animalelor, dar isi va pastra postul de consilier municipal al Capitalei, obtinut in urma alegerilor locale de anul trecut. Relansarea relatiilor bilaterale romano-ruse nu depinde de tratat Ministrul roman de externe, Mircea Geoana, si omologul sau rus, Igor Ivanov, au discutat, miercuri, o serie de probleme privind OSCE si relatiile bilaterale dintre cele doua tari. Seful diplomatiei romane a anuntat ca Rusia a agreat numirea ambasadorului roman Alexandru Cornea ca reprezentant al OSCE in Cecenia. S-a convenit ca Alexandru Cornea sa mai ramina citeva zile la Moscova, dupa care va pleca la Viena pentru instructajul obligatoriu si pentru a se stabili detalii legate de misiunea sa. Relatiile bilaterale dintre Romania si Rusia nu vor fi influentate de faptul ca nu a fost inca semnat un Tratat politic de baza, au anuntat ministrii de externe roman si rus, Mircea Geoana si Igor Ivanov. Romania are interesul de a relansa relatiile cu Rusia in toate domeniile - politic, economic si cultural -, complementar cu dorinta Romaniei de a se integra in structurile europene si euroatlantice. Ivanov a declarat ca nu exista obstacole pentru dezvoltarea relatiilor in plan politic sau economic, iar problema semnarii tratatului nu este o conditie a cooperarii bilaterale. In acest moment, se lucreaza asupra tratatului si acesta va fi semnat in momentul in care va fi gata, a adaugat Ivanov. Cooperarea bilaterala va usura probabil semnarea documentului, este de parere Ivanov. Mircea Geoana a mai spus ca maniera in care Romania si Rusia vor coopera va fi de "angajare completa pe toate planurile", pentru a se gasi solutii la problemele ramase nerezolvate in ultimii zece ani. ( Mediafax ) [19][pl.dll?rid=expresro] 