 [hint1.gif] [5]Certificatul de ales [hint1.gif] [6]Petre Roman se multumeste cu sefia grupului PD din Senat [hint1.gif] [7]Valeriu Stoica, lider de grup parlamentar [hint1.gif] [8]PDSR are planuri mari pentru BNR [hint1.gif] [9]Florin Calinescu, candidatul surpriza al lui Magureanu [hint1.gif] [10]Bref [hint1.gif] [11]Vadim - fara rusine, fara memorie [hint1.gif] [12]Iliescu se gindeste sa-l dea in judecata pe Vadim [hint1.gif] [13]Demonstratii impotriva intoarcerii la dictatura [hint1.gif] [14]Liderul PRM a mintit la TVR [hint1.gif] [15]Presedinte va fi Ion Iliescu [hint1.gif] [16]Magureanu n-a putut sa-i dea lui Vadim certificat ca n-a colaborat cu Securitatea Noii parlamentari nu isi pot incepe activitatea daca nu au in buzunar Certificatul de ales Proaspetii deputati alesi pe 26 noiembrie nu vor putea intra luni in cladirea Palatului Parlamentului daca nu vor avea in buzunar Certificatul doveditor al alegerii eliberat de Biroul Electoral de Circumscriptie. La chemarea lui Emil Constantinescu, cele doua Camere ale parlamentului se vor intruni saptamina viitoare in sedinte separate. Vechii parlamentari vor preda stafeta celor noi. Luni se va forma comisia de validare a mandatelor noilor parlamentari, comisie care are la dispozitie trei zile pentru a valida mandatele. Nu este exclus ca un mandat sa fie invalidat in cazul in care se constata ca alegerea unui deputat s-a facut prin incalcarea legii, inclusiv prin frauda electorala. La cinci zile dupa formarea comisiei de validare, deputatii isi aleg conducerile grupurilor parlamentare, iar acestea fac propuneri pentru formarea Biroului Permanent care va cuprinde un presedinte, patru vicepresedinti, patru chestori si patru secretari. Totul se face pe baza de negocieri. Si tot pe baza de negocieri si de algoritm se alege componenta comisiilor si a conducerii acestora. Prin toate aceste proceduri trebuie sa se treaca cit se poate de repede. Si aceasta deoarece toata "bucataria" trebuie finalizata pentru votul de investitura a noului guvern si pentru ca noul presedinte sa depuna juramintul. Candidatul la functia de prim-ministru, desemnat de presedintele tarii, trebuie sa ceara votul de incredere al parlamentului asupra programului de guvernare si a intregii liste a guvernului in termen de zece zile de la desemnare. UDMR vrea cite un post de secretar la Camera si Senat UDMR si-a facut deja socotelile in privinta posturilor pe care le va detine in viitoarea legislatura. Dupa cum ne-a declarat deputatul UDMR Ervin Szekely, udemeristii vor detine un post de secretar la Camera Deputatilor, care va fi ocupat fie de Konya Hamar, fie de Kovacs Csaba, si vor sa aiba conducerea Comisiei pentru minoritati, culte si drepturile omului. Dupa toate calculele, liderul deputatilor UDMR va fi Kellemen Attila, iar cel al senatorilor UDMR va fi Verestoy Attila. Uniunea vrea sa detina un post de secretar si la Senat, care sa fie ocupat de Puskas Balint, si nu vrea sa renunte la conducerea Comisiei de sanatate. TEODORA GEORGESCU Petre Roman se multumeste cu sefia grupului PD din Senat Partidul Democrat va avea 31 de deputati si 13 senatori, liderul de grup din Senat fiind Petre Roman, iar la Camera Deputatilor urmind sa fie ales unul dintre cei patru vicepresedinti ai PD. Este vorba despre Bogdan Niculescu-Duvaz, Radu Berceanu, Alexandru Sassu si Sorin Frunzaverde, toti obtinind mandate de deputati pentru legislatura 2000-2004. Pentru a se stabili cine va fi lider de grup al PD din Camera Deputatilor, care vor fi comisiile parlamentare permanente in care se vor regasi democratii si, mai ales, cine le vor conduce pe acelea care le vor fi repartizate, conducerea PD a convocat pentru luni o sedinta a Biroului Permanent National. Aceasta va fi inaintea intrunirii noului parlament. Dupa Consiliul Executiv de ieri, democratii si-au exprimat preferinta pentru comisiile care tin de domeniul social. La Senat, PD si-a facut planuri pentru ocuparea presedintiei a doua comisii, dintre care una sa fie atribuita Simonei Marinescu, actual secretar de stat in Ministerul Muncii si Protectiei Sociale. Petre Roman sustine ca nu-i trebuie presedintia vreunei comisii, multumindu-se cu functia de lider de grup al PD in Senat. La Camera Deputatilor, va fi o "lupta" interesanta pentru ocuparea acestei functii, surse din PD declarindu-ne ca numele care conteaza sint Alexandru Sassu si Radu Berceanu. Aceleasi surse sustin ca Berceanu depune eforturi serioase pentru a-i fi atribuita functia de lider de grup parlamentar, dar cum in PD este banuit ca doreste rasturnarea lui Roman, se pare ca nu va avea sorti de izbinda. Bogdan Niculescu-Duvaz ar avea cele mai mari sanse pentru a fi lider de grup, dar el prefera functia de vicepresedinte al Camerei Deputatilor, care ii va reveni PD pentru urmatorii patru ani cu exceptia a doua sau trei sesiuni. Pe linga mandatul de viepresedinte, democratii vor mai avea probabil la Camera un post de secretar si intermitent unul de chestor. Conducerea Senatului este mai putin numeroasa decit la Camera, drept pentru care PD nu va avea probabil decit un post de secretar in Biroul Permanent. NARCISA IORGA Valeriu Stoica, lider de grup parlamentar Prim-vicepresedintele PNL, Valeriu Stoica, nu vrea nici o dregatorie in viitoarea structura de conducere a Camerei Deputatilor: "Cind imi dau cuvintul, eu mi-l tin. Am spus ca nu vreau nici un viitor post de ministru, nici presedintia vreunei comisii parlamentare, nici functia de vicepresedinte al Camerei Deputatilor". Singura functie pe care o Stoica o va accepta va fi cea de lider al grupului parlamentar PNL din Camera Deputatilor. In ceea ce priveste viitorul lider al grupului PNL din Senat, deocamdata conducerea liberala nu a luat nici o decizie, insa Paul Pacuraru are sansele cele mai mari. CRISTINA SOFRONIE PDSR are planuri mari pentru BNR PDSR se gindeste sa schimbe conducerea Bancii Nationale a Romaniei, pentru a "crea coordonare intre institutiile statului", si doreste modificarea Legii de functionare a BNR, pentru imbunatatirea activitatii ei, a declarat ieri presedintele PDSR, Ion Iliescu. Liderul PDSR a aratat ca aceasta schimbare trebuie facuta confom legii. Iliescu a apreciat ca BNR "a manifestat slabiciuni" in supravegherea sistemului bancar, la fel si Comisia Nationala de Valori Mobiliare si Ministerul Finantelor, ceea ce a dus la aparitia situatiei de la FNI. "Au fost slabiciuni care au compromis in ochii populatiei institutii ale statului", a spus Ion Iliescu. Liderul PDSR a precizat ca trebuie asigurat un cadru legislativ care sa introduca "rigoare si control" in domeniul bancar. LUCIAN PURCAREANU Dom' Profesor si-a dezvaluit planurile cu care voia sa cucereasca Romania Florin Calinescu, candidatul surpriza al lui Magureanu Virgil Magureanu, fostul director al SRI, a marturisit ca prima optiune a partidului sau, PNR, in ceea ce priveste candidatul propriu pentru alegerile prezidentiale a fost realizatorul Florin Calinescu. Confesiunea a fost facuta miercuri de "dom' Profesor", in cadrul unei emisiuni televizate. Magureanu a spus ca a avut pe aceasta tema "o discutie incipienta" cu Florin Calinescu, care a "raspuns cu multa eleganta", negativ. Si, a mai afirmat fostul sef al SRI, Florin Calinescu a fost o "figura extrem de onoranta in raporturile cu noi". Magureanu a mai spus ca abia urmatoarea varianta a fost Marian Munteanu, "ca o solutie de ultima ora", si ca acesta s-a retras din cursa pentru Cotroceni in urma unei discutii, intre patru ochi, cu celebrul politolog american Dick Morris, care i-a spus ca n-are nici o sansa sa ajunga in turul doi. Nu in ultimul rind, Magureanu a marturisit ca s-a gindit si la Theodor Stolojan pentru care pregatise varianta "candidat la presedintie din partea mai multor partide", dar ca si aceasta posibilitate a esuat din cauza ca Stolojan "s-a autosechestrat la PNL". CRISTINA SOFRONIE Bref Consilierii vrinceni ai PDSR si-au donat indemnizatiile la partid Majoritatea consilierilor locali ai PDSR din Vrancea si-au donat ultimele indemnizatii pentru sedinte, pentru campania electorala a partidului. Astfel, in orasul Adjud, de exemplu, cei 11 consilieri au donat in fiecare luna peste un milion de lei pentru campania electorala a sefilor lor. Numai de la consilierii din Adjud, PDSR local a primit 12,1 milioane de lei. Nu au omis sa doneze bani nici primarul si viceprimarul din Adjud, care au renuntat la salariile lor pe o luna pentru partidul care i-a instalat in functii. Dupa cum au declarat unii dintre ei, decizia a venit "de sus", dar nu a fost obligatorie. "Daca partidul ne-a facut mari, trebuie sa-i dam si noi o mina de ajutor", a spus unul dintre consilierii PDSR. ( C.C. ) Sefii sectiilor de votare din Onesti ameninta cu blocarea alegerilor Presedintii celor 22 de sectii de votare din Onesti ameninta ca vor bloca turul doi al alegerilor prezidentiale, in semn de protest pentru felul in care au fost platiti pentru prestatia lor din 26 noiembrie a.c. Ei au afirmat ca nu se vor mai prezenta la sectii pe 10 decembrie, iar daca o vor face, totusi, nu vor mai semna procesele-verbale in care se consemneaza rezultatul alegerilor. Razvratitii acuza Biroul Electoral de Circumscriptie Bacau ca le-a dat numai jumatate din banii care li se cuveneau. Sefii sectiilor de votare din Onesti pretind ca ei au muncit 12 zile pentru scrutinul din 26 noiembrie si ca au fost platiti numai pentru cinci zile. Pentru acelasi lucru s-au revoltat si ceilalti membri ai sectiilor de votare, care, la rindul lor, au amenintat ca vor lipsi. Judecatoarea Ioana Vorniceasa, presedinta BEC Bacau, ne-a declarat ca membrii sectiilor de votare s-au inselat atunci cind au si-au calculat zilele de activitate. ( C.T. ) Stoica prezice: cistiga Iliescu Valeriu Stoica, prim-vicepresedinte PNL, pronosticheaza ca "runda finala" Ion Iliescu-C.V. Tudor se va termina cu 70%- 30% in favoarea liderului PDSR. In afara de fler, Stoica mizeaza pe "intelepciunea poporului", care ar putea mari chiar avansul cu care Iliescu va cistiga in fata liderului PRM. ( C.S. ) Nicolaescu a ramas cu masina-n drum Proaspatul senator PDSR de Arad, Sergiu Nicolaescu, a trecut prin mari emotii miercuri seara. In jurul orei 19.00, autoturismul Dacia apartinind Senatului, cu care se deplasa dinspre Arad spre Bucuresti, a facut o pana de motor in zona localitatii Vintu-de-Jos, judetul Alba. Vazind ca masina nu mai vrea sa porneasca, Sergiu Nicolaescu i-a telefonat deputatului ApR de Alba, Nicolae Popa, singura lui cunostinta din zona. Popa, care isi sarbatorea ziua numelui la Motelul "Dana", din Sebes, si-a trimis soferul cu autoturismul personal pentru a-l ajuta pe senator. Sergiu Nicolaescu a poposit ulterior la petrecerea deputatului, unde a zabovit mai bine de doua ore. Regizorul a precizat ca nu i s-a mai intimplat asa ceva de 40 de ani si ca a ales sa plece cu Dacia spre Capitala deoarece avionul dinspre Düsseldorf la care avea bilet nu a putut ateriza la Arad din cauza cetii. ( L.D. ) Voiculescu vorbeste neintrebat despre guvernare Partidul Umanist din Romania (PUR) considera ca PDSR ar trebui sa formeze un guvern monocolor si insista pentru formarea unui minister al IMM si a unei agentii pentru probleme de energie, aflata in subordinea directa a premierului, a declarat ieri presedintele partidului, Dan Voiculescu. Liderul PUR crede ca este nevoie de un guvern monocolor pentru ca populatia sa stie clar cine "raspunde" pentru guvernare. El a mai spus ca, daca i se va cere, PUR ar putea propune un independent la conducerea ministerului pentru IMM. Premierul nominalizat de PDSR, Adrian Nastase, a declarat insa, in nenumarate rinduri, ca va desfiinta agentiile subordonate primului-ministru si le va trece pe linga ministere. In ceea ce priveste activitatea celor zece parlamentari ai PUR, Voiculescu a spus ca votul acestora va fi "in bloc" si ca senatorii si deputatii umanisti nu vor vota automat pentru toate proiectele de lege, nici macar pentru cele ale PDSR. Daca un proiect de lege este gresit, PUR va vota impotriva lui, a precizat Voiculescu. Pentru a se forma un grupuri parlamentare, la Senat este nevoie de cinci senatori, iar la Camera Deputatilor de zece deputati. PUR detine patru senatori si sase deputati. ( L.P. ) Vadim - fara rusine, fara memorie Omul simplu, care a avut rabdarea sa urmareasca interventia televizata a candidatului PRM la presedintie, de miercuri seara, de la TV Romania 1, se poate intreba firesc daca-l mai crede cineva pe Corneliu Vadim Tudor. Sau cind are el, daca are, dreptate. Initial, cind spune ceva, sau ulterior, cind neaga ce a spus la inceput. Pentru ca, asa cum au putut constata toti telespectatorii, liderul PRM a folosit prilejul aparitiei pe micul ecran ca sa infirme cu vehementa toate afirmatiile sale anterioare care au stupefiat opinia publica. Am putut astfel sa aflam ca Vadim n-are nimic impotriva Occidentului, ba ca doreste chiar integrarea euroatlantica; am mai auzit de asemenea ca nu are de gind sa infiinteze un nou canal unde sa fie trimisi la tirnacop ziaristii sau oponentii sai politici; nu in ultimul rind, am putut afla ca nu mai are nevoie de mitraliera ca sa guverneze tara si nici ca va face executii publice pe stadioane. Taman pe dos fata de ce spunea acum trei zile (intr-un interviu la BBC, cind si-a mentinut afirmatiile ca va organiza tribunale populare pe stadioane). Marturie in acest sens stau declaratiile sale publice sau articolele semnate "pe diverse voci" in foaia pe care el insusi o conduce. Merita insa sa ne mai oprim macar asupra a doua chestiuni care demonstreza cit de rusinos si iresponsabil se joaca cu vorbele cel care doreste sa ajunga presedintele Romaniei. Sint doua subiecte atit de dragi lui Corneliu Vadim Tudor: Ceausescu si biserica. LAURENTIU CIOCAZEANU CEAUSESCU: 1989 - "nebun de legat, tiran singeros"; 1991 - "erou national" Lasat sa zburde in voie pe tarlaua postului public de televiziune, presedintele PRM s-a aplecat spre finalul emisiunii asupra mortii fostului dictator. Era un mod simplu si direct de a-l ataca in lipsa pe contracandidatul sau. Am putut astfel sa asistam la cuvinte de jale fata de Ceausescu, fata de modul in care si-a dat el sfirsitul. Practic, cuvintele lui Vadim nu erau decit continuitate. Paginile revistei Romania Mare au gazduit generos, la un an dupa Revolutie, adevarate ode de recunostinta si consideratie fata de fostul dictator. Iata, de pilda, ce publica acum zece ani, C.V. Tudor in revista sa: "Inca o data trebuie sa-i dam dreptate lui Ceausescu care a stiut ce se pregateste in spatele manifestatiei de la Timisoara. Probabil, daca se continua asa si daca extremismul maghiar va fi tot mai vizibil, Nicolae Ceausescu va deveni post-mortem un erou national". ( Romania Mare - 18 ianuarie 1991 ) "Ungurii si-au pus amprenta de neconfundat pe evenimentele din Timisoara. Astazi apare tot mai limpede ca ei au fost vioara intii. Aveau experienta de la Budapesta din '56. Se pregateau in tabere speciale nu departe de frontiera Romaniei. Nu le-a iesit insa decit prima pasenta: rasturnarea lui Ceausescu". "Fortele de diversiune si interventie straine au speculat la maximum nemultumirile populatiei romanesti, rasturnind un sef de stat care avea multe si mari defecte, dar avea o calitate: nu dorea dezmembrarea tarii". "Ceausescu a parasit scena istoriei, asasinarea lui de catre citiva infractori de drept comun in ziua sfinta de Craciun, nu face decit sa-i creasca legenda in viitorime" ( Romania Mare - 11 octombrie 1991 ) Ne vom fi spus cu totii ca nu-i nici o surpriza. Si acum, ca si atunci, Vadim nu face decit sa-si apere idolul: Nicolae Ceausescu. Dar oare, asta sa fie adevarul? Va prezentam in continuare o proba zdrobitoare ce confirma cameloenismul care curge prin singele tribunului. Pe 21 decembrie 1989, deci cu patru zile inainte de ziua mortii fostului dictator pe care o tot deplinge de zece ani incoace, Corneliu Vadim Tudor trimitea postului de radio Vocea Americii o scrisoare plina de venin la adresa lui Ceausescu, al carei text vi-l prezentam in continuare: "Tragedia Romaniei Scrisoare deschisa adresata cetateanului N. Ceausescu Cetatene Ceausescu, iti scriu aceasta epistola in preajma celui mai insingerat Craciun din istoria Romaniei, cind tara sta pe un vulcan si ne aflam in pragul unui pustiitor razboi civil. In acest decembrie ti-ai patat miinile cu singele nevinovat al citorva mii de victime, oameni pasnici si neinarmati din Timisoara, Bucuresti si din alte asezari, care n-au avut alta vina decit aceea de a cere sa traiasca mai omeneste. prin aceasta crima monstruoasa - care alaturi de reprimarea rascoalelor taranesti din 1907 mi se pare cel mai mare macel pe timp de pace din istoria Romaniei - ai reusit sa dovedesti lumii intregi ceea ce noi, romanii, incepuseram sa intelegem de citiva ani: ca esti nebun de legat, ca esti un tiran singeros, care pentru scaunul lui ar fi in stare sa treaca prin foc si sabie un popor intreg apoi sa domneasca singur peste ruinele fumeginde! (...) Un vechi dicton latin spune ca despre morti nu se poate vorbi decit de bine - dar nu te formalizezi tu pentru asa ceva, i-ai improscat cu gloante si pe urma i-ai improscat si cu noroi, de parca in Romania ar exista fascism si terorism de masa. pe urma, in stilul tau arhicunoscut, de om las, ai inscenat o noua mascarada a minciunii, obligind mii si mii de oameni sa tina mitinguri de protest, sa-si demaste compatriotii care inca nici nu fusesera ingropati , intr-o scena apocaliptica, asa cum n-a mai cunosacut acest popor niciodata". Asadar, subiectul Ceausescu nu este pentru C.V. Tudor, nici mai mult nici mai putin decit o vaca de muls electorala. Pe care el o mulge de fiecare data cind doreste sa stoarca lacrimile nostalgicilor, sau, mai nou, voturile lor. BISERICA: 1986 - traiasca sistematizarea! 2000 - salvati manastirile! La fel stau lucrurile cu un alt subiect sensibil: bisericile. Nu mai este un secret pentru nimeni cum, al tot pasul, presedintele PRM se bate cu pumnul in piept despre cit de credincios este el. Cit de mult face pentru credinciosii romani. Ca sa contrabalanseze acuzatiile aduse in aceasta campanie, cum ca este pocait, Vadim a inceput sa publice pe ultima suta de metri in revista sa de partid cit de mult se zbate el pentru ortodoxie. Iata si cea mai recenta dovada: "Nimeni nu s-a batut, mai mult ca Vadim, pentru salvarea bisericilor si minastirilor ortodoxe, inainte de 1989. Nimeni n-a facut, mai mult ca Vadim, donatii mai substantiale pentru lacasurile ortodoxe, in numar de peste 60, din banii sai realizindu-se iconostasul Minastirii Simbata de Sus..." Romania Mare Nr.543, din 7 decembrie 2000 Intocmai ca si in cazul lui Ceausescu, si de aceasta data C.V. Tudor si-a schimbat peste noapte atitudinea. Fiindca, pe vremea fostului regim, cind darimarea bisericilor era in toi, el avea o cu totul alta parere. Nu facea decit sa sustina din rasputeri actiunea de "sistematizare" a Capitalei, asa cum o dictase clanul Ceausescu. O "sistematizare" care presupunea, se stie, demolarea masiva a lacasurilor de cult. Iata ce publica in acest sens Corneliu Vadim Tudor, in paginile revistei de trista amintire, "Saptamina", din anul 1986: "Minciuna are picioare scurte Ceea ce s-a intimplat in Viena si Parisul ultimei jumatati a veacului trecut, ceea ce s-a intimplat in Roma interbelica, ceea ce s-a intimplat in alte asezari europene se petrece firesc, in parametri specifici, in Bucurestii acestor ani. Este un proces normal si binevenit, care nu mai putea fi aminat fara a stinjeni in mod simtitor ritmul de viata al marelui oras. Nu este nici un motiv de suparare aici, ba dimpotriva, cetatenii orasului se mindresc ca participa in mod direct la o lucrare pe cit de nobila, pe atit de utila, pentru care generatiile viitoare au toate motivele sa multumeasca generatiei de azi. Acest vast santier poate fi inteles mai bine, in toate resorturile sale, tinind cont, totodata de doua alte lucrari de dimensiuni majore, care vor avea urmari benefice asupra destinului acestui oras: Metroul si noua fata a riului Dimbovita, adica revificarea lui si amenajarea unor zone de agrement, printre care uriasul bazin Lacul Morii. Adaugind la toate acestea vastele santiere ale constructiei de locuinte, ale edificarii unor mari platforme industriale, ale sporirii continue a salbei de lacasuri destinate invatamintului, educatiei, stiintei, culturii si sportului - vom avea o imagine mai veridica a veritabilei Renasteri pe care o traieste Capitala Romaniei. Iata insa ca, de la o vreme, unii publicisti occidentali se agita suspect de mult pe aceasta tema, apreciind ca lucrarile din Bucuresti ar fi un fel de «calamitate nationala». Pornind probabil de la convingerea ca toate problemele concetatenilor lor au fost rezolvate cu succes, acesti ziaristi trag false semnale de alarma, la mii de kilometri distanta, extrem de grijulii fata de soarta Bucurestilor si a locuitorilor de aici. «In infaptuirile mari e greu sa fii pe placul tuturor» - scria inteleptului Solon si credem ca aforismul se aplica in buna masura situatiei de fata. Asadar, sistematizarea orasului si constructia Centrului Civic al sau vor continua pentru ca aceasta reprezinta insasi vointa celor peste 2 milioane de locuitori ai Bucurestilor, pentru ca progresul implacabil al unei tari nu asteapta aprobarea cuiva din afara. Ceea ce supara insa in mod vizibil la unii publicisti straini cercetati cu etica profesionala este vizibila rea-credinta, calomnia cu orice pret, necunoasterea realitatilor romanesti (...)". Corneliu Vadim Tudor Saptamina, 10 ian. 1986 Cind sustinea "sistematizarea" socialista a Capitalei, deci implicit demolarea bisericilor ortodoxe, Corneliu Vadim Tudor nu facea decit sa se puna bine cu puterea comunista. Acum, cind anunta ca ajuta bisericile si credinciosii, Corneliu Vadim Tudor vrea sa se puna bine cu poporul care voteaza. Inainte, poporul nu vota, deci nu era nevoie de el. Asa s-a folosit si se foloseste candidatul PRM la presedintie de biserica. Cu putin inainte sa cada dictatura ceausista, Corneliu Vadim Tudor stia ca nu trebuie sa rateze momentul de a-l ataca pe fostul dictator. Era in folosul sau. Asa a trimis la Vocea Americii scrisoarea de mai sus. La mai bine de zece ani de la moartea lui Ceasescu, Corneliu Vadim stie ca ii foloseste sa vorbeasca despre asta. Tot in voturi se traduce deci si subiectul Ceausescu. De fapt, pentru Corneliu Vadim Tudor orice subiect e bun in acest scop. Nu conteaza ca azi il vede in alb si miine in negru. Nu conteaza ca azi il spurca si miine il lauda. Pentru Corneliu Vadim Tudor, conteaza doar ca el sa iasa bine. Fara rusine! Fara memorie! ( L.C., F.B .) Iliescu se gindeste sa-l dea in judecata pe Vadim Ion Iliescu, a declarat ieri ca afirmatiile lui C. V. Tudor obliga PDSR sa se gindeasca ca, la 11 ani de la Revolutia din 1989, democratia poate fi pusa in pericol. Declaratiile liderului PRM au demonstrat "lipsa de echilibru" si "labilitate psihica", a spus Iliescu, adaugind ca acest fapt arata incompatibilitatea PDSR cu PRM. Romania nu-si poate permite ca prin votul dat lui C. V. Tudor sa se condamne la patru ani de izolare si sanctiuni politice, a aratat liderul PDSR. Referitor la acuzatiile liderului PRM la adresa sa, Iliescu a precizat ca se va mai gindi daca aceste "minciuni" ar putea forma obiectul unor "culpe penale". LUCIAN PURCAREANU Demonstratii impotriva intoarcerii la dictatura Aproximativ 500 de revolutionari au organizat, ieri, un mars-avertisment asupra pericolului revenirii la dictatura in Romania. Marsul s-a desfasurat pe traseul: Piata Universitatii - Piata Romana - Piata Victoriei - Piata Revolutiei. Revolutionarii din Bucuresti, Botosani, Constanta, Dimbovita, Arges si Cluj "au luat startul" din Piata Universitatii, in jurul prinzului. Ei au parcurs traseul spre Piata Revolutiei intr-o liniste deplina, unii purtind in miini steaguri tricolore de pe care era decupata stema, altii - drapelul Statelor Unite sau pancarte si banere pe care era scris: "Noi va spunem ca sint pline cimitirele de oameni ce s-au crezut de neinlocuit" sau "Tineti minte trei cuvinte/E mai rau ca inainte". Manifestantii aveau brasarde tricolore si garoafe, iar citiva dintre cei aflati in fruntea coloanei au inaltat deasupra capetelor afise din campania prezidentiala a lui Ion Iliescu. Actiunea, organizata de Uniunea Nationala a Organizatiilor de Luptatori din Decembrie '89 si Consiliul de Onoare al Revolutiei din Decembrie '89, s-a dorit a fi un "remember" pentru eroii Revolutiei, pentru respectarea idealurilor acesteia, pentru reconcilierea nationala si prevenirea intoarcerii la dictatura, extremism si izolare. Si din complexul studentesc Regie a pornit catre centrul capitalei un mars al tacerii. Cei 100 de manifestanti au fost indelung huiduiti de catre suporterii lui Corneliu Vadim Tudor, aflati pe strazile Capitalei. IULIANA ANGHEL MIHAELA BALEA ROBERTA VORNICU Liderul PRM a mintit la TVR Liderul PRM, Corneliu Vadim Tudor, recidiveaza in a minti electoratul. Intr-o emisiune electorala difuzata de postul national de televiziune, miercuri seara, C. V. Tudor a afirmat in direct ca Institutul de Marketing si Sondaje - IMAS a efectuat un sondaj de opinie care il claseaza pe el in cursa pentru Cotroceni pe primul loc, inaintea candidatului PDSR Ion Iliescu. "Astazi a fost dat publicitatii un sondaj IMAS, prin Radio Romania, care ma crediteaza pe mine cu 56 la suta, iar pe contracandidatul meu cu 44 la suta, iar diferenta va creste simtitor", afirma liderul PRM. Vadim a acuzat IMAS si mass-media ca nu dau publicitatii sondajul pentru ca el s-ar afla pe primul loc. Lucru perfect neadevarat. Directorul IMAS, Alin Teodorescu, ne-a declarat imediat dupa emisiune, foarte suparat, ca "Vadim Tudor e un mincinos ordinar". "Aceasta declaratie este mincinoasa. IMAS nu a dat publicitatii nici un sondaj de opinie referitor la intentiile de vot pentru turul al doilea al alegerilor prezidentiale. Ca intotdeauna Corneliu Vadim Tudor minte", se arata si intr-un comunicat semnat de Alin Teodorescu. Si Radio Romania a infirmat ca ar fi dat publicitatii un sondaj IMAS. "Postul national public de radiodifuziune, Radio Romania Actualitati, nu a difuzat rezultatele vreunui sondaj de opinie in primele trei zile ale acestei saptamini", dupa cum ne-a asigurat coordonatorul emisiunilor electorale, Mircea Rucareanu. Cu atit mai putin, ne-a asigurat oficialul postului national public de radio, nu a putut fi difuzat un sondaj de opinie al Institutului de Marketing si Sondaje - IMAS. "Nimic din cele afirmate de liderul PRM, in legatura cu asa-zisa difuzare de catre noi a unui sondaj de opinie IMAS, nu este adevarat", ne-a mai spus Mircea Rucareanu, responsabilul emisiunilor electorale de la RRA. Pe linga faptul ca Vadim Tudor minte electoratul, el isi uita si propriile minciuni. Daca pe postul de televiziune a spus ca in asa-zisul sondaj ar fi cotat cu 56 la suta fata de Ion Iliescu, cotat cu 44 la suta, in revista sa "Romania Mare" el da cu totul alte cifre. "Un ultim sondaj IMAS, realizat luni, 4 decembrie, da scorul de 52 la suta la 48 la suta in favoarea lui C.V. Tudor", se arata intr-un articol din revista aparuta saptamina aceasta. LUCIAN PURCAREANU CRISTIAN OPREA Potrivit sondajelor de opinie, Presedinte va fi Ion Iliescu IRSOP: Iliescu - 69 la suta! In cel de-al doilea tur de scrutin al prezidentialelor, liderul PDSR, Ion Iliescu, este creditat cu 69 la suta din voturi, iar presedintele PRM, Corneliu Vadim Tudor, cu 31 la suta, conform unui sondaj realizat de IRSOP, in perioada 3-6 decembrie 2000. Electoratul roman este interesat de alegerile de duminica, doar 5 procente dintre cei chestionati aratindu-se total dezinteresati de ce-l de-al doilea tur de scrutin pentru Presedintia Romaniei. Cit priveste componenta viitorului executiv, mai mult de jumatate din subiecti considera ca o guvernare exclusiva a PRM ar inrautati simtitor situatia tarii, in timp ce posibilitatea ca PDSR sa guverneze singur este privita ca benefica de 44 la suta din intervievati. Aproximativ trei sferturi din cei chestionati (73 la suta) apreciaza ca fiind un lucru grav daca Occidentul ar intrerupe relatiile cu tara noastra. Sondajul are o marja de eroare de 2,8 la suta. Data Media: Iliescu - 67,9 la suta! Un alt sondaj de opinie, realizat de Data Media, releva ca Ion Iliescu ar cistiga turul al doilea al alegerilor prezidentiale, beneficiind de un capital electoral de 67,91 la suta fata de 32,09 la suta cit ar avea Corneliu Vadim Tudor. Conform aceluiasi sondaj mai mult de trei sferturi dintre alegatori (74 la suta) vor merge sigur la vot si s-au hotarit cu cine sa voteze. "Aceste rezultate nu reprezinta prognoza, ci reflecta starea de spirit a electoratului cu circa o saptamina inainte de confruntarea finala", se afirma in sondaj. Acesta a fost realizat in perioada 29 noiembrie - 3 decembrie si are o marja de eroare de +/- 3 la suta. CURS: Iliescu - 70 la suta! Un al treilea sondaj, aparut ieri, a fost realizat de CURS si arata ca Ion Iliescu ar cistiga turul al doilea al alegerilor prezidentiale, obtinind 70 la suta din voturi, iar Corneliu Vadim Tudor ar fi creditat cu 30 la suta din voturi. Dintre cei chestionati, 61 la suta sint foarte siguri ca merg la vot, 12 la suta - destul de siguri, iar 27 la suta sint nehotariti. Sondajul este realizat in perioada 5 - 6 decembrie, la comanda Institutului PRO, pe un esantion national de 1060 de persoane si are o marja de eroare de +/- 3 la suta. Cercetatorii CURS precizeaza ca rezultatele au relevanta pentru alegerile din 10 decembrie 2000 in masura in care prezenta la vot va fi de circa 60 la suta, iar ultimele zile de campanie nu vor influenta semnificativ statistic intentia de vot a electoratului. ( M.C. ) Magureanu n-a putut sa-i dea lui Vadim certificat ca n-a colaborat cu Securitatea Virgil Magureanu a declarat, miercuri seara, in cadrul unei emisiuni televizate, ca pe vremea in care era director al SRI a "vazut citeva dosare ale unor oameni asupra carora si azi planeaza suspiciunea ca prezentau pericol pentru statul roman". El a repetat o replica data, acum citiva ani, ca raspuns unui demnitar: "Proportional, exista informatori ai Securitatii in diverse partide". Magureanu a mai spus ca Ion Iliescu nu a fost colaborator al Securitatii si, dupa cum sustine, "i-am zis lui C.V. Tudor ca nu-i pot da acea disculpare pe care o cerea, asa cum i-am dat-o regretatului Corneliu Coposu". Despre cum va vota duminica, Magureanu a spus: "C.V. Tudor nu face parte dintre optiunile mele". 