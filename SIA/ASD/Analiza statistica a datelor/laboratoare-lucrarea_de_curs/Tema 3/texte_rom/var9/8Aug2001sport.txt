 Jale in Trivale Dobrin sare la gitul conducerii pitestene Nicolae Dobrin, antrenorul principal el echipei de fotbal FC Arges, s-a dezlantuit ieri, in cadrul unei conferinte de presa, aducind grave acuze conducerii pitestene. Atitudinea tehnicianului a venit ca o reactie la atacurile declansate luni in presa locala, unde presedintele Gabriel Sicoe si ofiterul de presa Ion Raileanu criticau jocul prestat de elevii lui Dobrin (Astra a invins FC Arges cu 1-0). Fostul mare fotbalist i-a acuzat pe conducatorii gruparii din Trivale de dezinteres fata de echipa, criticind in acelasi timp si campania de transferari efectuata in aceasta vara. Dobrin si-a reamintit brusc de "conditiile proaste de pregatire din intersezon", atunci cind "noi, antrenorii, am ajuns sa ne ocupam de cazarea echipei si de alte probleme administrative. La Sinaia nu am avut sala de forta si teren de pregatire. Pe Razvan Tunaru (n.r. - director sportiv) nu l-am vazut decit de trei ori de cind am revenit la echipa, de o luna si jumatate". Alaturi de Gicu Dobrin, la conferinta de ieri s-a aflat Ion Raileanu, care a incercat in zadar sa-i taie elanul antrenorului biiguind ceva despre "spalarea rufelor in familie". "Giscanul" a fost de neoprit, expunindu-si pina la capat punctul de vedere. "Au fost adusi jucatori slabi si nepregatiti", a punctat Dobrin, adaugind: "Giuchici, de la Timisoara, fusese refuzat de Steaua, iar de Cristache n-a auzit nimeni". "Nu mi-e teama de nimeni" "Nici un antrenor nu a avut curajul sa spuna ceea ce se petrece in club de frica sa nu fie dat afara. Mie nu-mi este teama. La FC Arges nu exista colaborare intre conducerea tehnica si cea administrativa. In vara, in timpul perioadei de pregatire, conducerea si-a luat concediu. Nici la Divizia C nu se procedeaza astfel. "Atunci cind echipa pierde, antrenorul e de vina. Cind echipa iese invingatoare, cei de la club se bat cu pumnul in piept ca ei au aranjat cu arbitrii, cu jucatorii adversi", a mai spus antrenorul. Reactia lui Nicolae Dobrin a surprins, "Giscanul" aflindu-se in relatii foarte bune cu "generalul" Constantin Stroe, managerul Uzinei de automobile de la Colibasi si presedintele Consiliului de Administratie de la FC Arges. Gurile rele sustin ca Nicolae Dobrin nu putea sa aiba o asemenea atitudine razboinica fara acordul "generalului", care este, in aceste zile, in strainatate. Stroe doreste, se pare, sa scape de anumite persoane din cadrul conducerii clubului, satul de insuccesele echipei din ultimii ani. In acelasi timp, este posibil ca Dobrin sa fi iesit la rampa "cu cinci minute mai devreme", pentru a le arata celor care l-au considerat intotdeauna "manta de vreme rea" ca lucrurile nu stau tocmai asa. ADI DOBRE "Pepenele" a avut emotii Vali Nastase, aparatorul central al echipei de fotbal Dinamo, a trecut, in urma cu citeva zile, prin mari emotii, dupa ce sotia sa, Andreea, insarcinata in luna a sasea, a racit. Din fericire, Andreea, care urmeaza sa dea nastere unei fetite, s-a inzdravenit repede. "Raceala a luat-o de la mine. Si-ar fi revenit mai repede daca i s-ar fi permis sa ia medicamente. Andreea e foarte sensibila, si sarcina i-a creat probleme", ne-a declarat "Pepenele", asa cum este poreclit ex-pitesteanul de coechipieri. De mentionat ca fetita va fi primi numele Bianca Marina si va fi botezata de Jean Vladoiu, atacant la Steaua. DANIEL CONTESCU Jones, intrecuta de Jana Pintusevici! Marea surpriza a Campionatului Mondial de atletism care se desfasoara la Edmonton s-a produs luni, in cursa feminina de 100 de metri. Dupa o serie de 42 de succese consecutive, incepind cu luna septembrie a anului 1997, perioada de timp in care a cucerit, printre altele, doua titluri mondiale si unul olimpic, americanca Marion Jones a fost nevoita sa se multumeasca doar cu medalia de argint. Autoarea marii surprize este ucraineanca de 29 de ani Jana Pintusevici-Block, in palmaresul careia nu figura nici o victorie majora in proba-regina a atletismului. Pintusevici a fost cronometrata in 10 secunde si 82 de sutimi, fiind cu trei sutimi mai rapida decit Jones. Ultima pozitie a podiumului a fost ocupata de grecoaica Ekaterini Thanou, cu timpul de 10 secunde si 91 de sutimi. "Visul meu de a cistiga suta s-a implinit. Acum patru ani, la Atena, am cistigat titlul mondial la 200 de metri, insa victoria de acum este incomparabil mai importanta", a declarat proaspata campioana mondiala. "Citeodata se intimpla sa fie cineva mai bun decit tine. Jana a muncit mult, a facut o cursa superba si a meritat pe deplin sa cistige", a explicat Marion la finele cursei. Sportiva de culoare a anuntat ca asteapta cursa de 200 de metri pentru a-si lua revansa. SILVIU TANASE Dinamo Tirana a aflat de la Demollari secretele "ciinilor rosii" Echipa albaneza de fotbal Dinamo Tirana, adversara "ciinilor rosii" in turul preliminar al Cupei UEFA, urmeaza sa soseasca astazi la Bucuresti, cu o cursa charter care va ajunge pe Aeroportul International Otopeni la ora 12.30. In urma schimbului de faxuri dintre cele doua cluburi, responsabilii albanezi au solicitat omologilor romani doua autocare, ce vor fi folosite unul pentru echipa, iar celalalt pentru restul delegatiei. Oaspetii se vor caza la Hotel Parc, miine dimineata fiind programata sedinta tehnica, iar dupa-amiaza, de la ora 18.00, va avea loc, pe stadionul din Sos. Stefan cel Mare, partida din prima mansa a turului preliminar al Cupei UEFA. Delegatia de la Tirana va pleca vineri, la ora 9.30, albanezii nedorind sa se foloseasca de prezenta lor in capitala Romaniei pentru a vizita Casa Poporului sau alte obiective turistice. Pentru a afla cit mai multe despre "ciinii rosii", oficialii de la Dinamo Tirana l-au contactat pe Sulejman Demollari, actual selectioner al Albaniei si fost jucator al echipei bucurestene. Demollari a purtat tricoul cu numarul 10 al "ros-albilor" si a fost cel mai valoros "stranier" care a evoluat vreodata in Divizia A. Nu este exclus ca astazi, pe Otopeni, printre cei 50 de componenti ai delegatiei de la Tirana sa se afle si ex-mijlocasul dinamovist. Albert Duro: "Bat "ciinii"" Albert Duro pronosticheaza pentru miine o victorie a "ciinilor rosii". "Nu cunosc prea bine echipa Dinamo Tirana, stiu doar ca este pe locul trei in Albania. "Ciinii" vor bate, desi formatia din Tirana joaca mai bine in deplasare. Daca am timp, s-ar putea ca miine (n.r. - astazi) sa ma duc la hotelul lor sa vorbesc cu citiva dintre ei, pe care s-ar putea sa-i recunosc daca-i vad", a declarat albanezul, care se antreneaza prin parcuri. ( D.C. ) "Militarii" lui Piturca incearca, in aceasta seara, sa-l degradeze pe "Colonelul" Lobanovski Steaua - Dinamo, derby al Estului salbatic Meciul din Ghencea incepe la ora 21.00 si va fi transmis in direct de TV Romania 1 Steaua Bucuresti disputa in aceasta seara, de la ora 21.00, prima mansa a turului trei preliminar al Ligii Campionilor la fotbal, intilnind formatia Dinamo Kiev, considerata cea mai puternica echipa de club din estul Europei. Cu multi jucatori tineri, dar cu un moral bun dupa trei victorii in tot atitea confruntari oficiale, "ros-albastrii" privesc cu incredere partida cu ucrainenii, mizind si pe faptul ca actuala formatie a lui Cernat si Ghioane nu mai dispune de jucatori de talia lui Sevcenko, Rebrov sau Kaladze. La Bucuresti a sosit ieri si "Colonelul" Valeri Lobanovski, tehnicianul devenit legenda pentru fotbalul din spatiul ex-sovietic. Victor Piturca, actualul antrenor al campioanei Romaniei, l-a invins pe acesta pe 24 februarie 1987, formatia din Ghencea cucerind Supercupa Europei in dauna renumitei echipei din Kiev. Piti se gindeste la o noua izbinda, pe care Gigi Becali o viseaza de un an, iar suporterii de cinci: accederea in grupele Ligii Campionilor. Meciul va fi televizat in direct de Canalul Romania 1. Topescu: "Nici Steaua nu mai e ce-a fost" Victor Piturca nu poate conta pe serviciile lui Vladoiu si Lita, in continuare accidentati. "Am debutat in actualul sezon cu dreptul si speram sa o tinem tot asa. De la meci la meci, jocul nostru a crescut in calitate. Am invatat sa jucam si la rezultat, ceea ce este foarte bine", a afirmat Stefan Iovan. "Ucrainenii dispun de o echipa solida, puternica. Au o medie de inaltime destul de mare, insa daca ne facem jocul obisnuit, in viteza, din devieri, ii putem depasi. Important este sa nu primim gol. Daca reusim sa pastram poarta intacta si sa marcam cel putin o data, sansele sint foarte mari de a ne califica mai departe", a adaugat "secundul" Stelei, care a mentionat ca Dinamo Kiev nu este mai puternica decit in urma cu citiva ani si nici macar nu se compara cu formatia de la sfirsitul deceniului noua. "Dar nici Steaua nu mai este ce a fost", a zimbit Cristian Topescu, directorul de imagine al "ros-albastrilor". LPF va lua act de suspendarea lui Ciocoiu Victor Piturca nu va putea beneficia de serviciile proaspetei achizitii Ovidiu Stinga, jucator care a semnat un contract pe doi ani cu formatia din Ghencea. Intrucit nu a fost suficient timp pentru a fi trecut pe lista UEFA, fotbalistul transferat la Steaua de la PSV Eindhoven va avea un program special. El se pregateste la Forban impreuna cu atacantul Jean Vladoiu, acesta din urma fiind in recuperare dupa o lunga perioada de absenta. De asemenea, Piti nu-l are la dispozitie nici pe Cristi Ciocoiu, care nu a revenit la echipa, in ciuda deselor somatii din Ghencea. Intrunit marti seara, Consiliul Director al campioanei a decis suspendarea lui Ciocoiu pe o durata de doi ani, intervalul de timp in care acesta se afla sub contract cu gruparea finantata de Gigi Becali. Oficialii stelisti au anuntat ca vor trimite aceasta decizie Ligii Profesioniste de Fotbal. Bataie pe bilete Inca de ieri dimineata, casele de bilete ale arenei din Ghencea au fost luate cu asalt. Zeci de persoane asteptau in fata celor doua ghisee deschise publicului pentru a intra in posesia biletelor. Fanii sint curiosi sa-i vada si pe cei doi romani, Florin Cernat si Tiberiu Ghioane, care nu de mult imbracau tricourile rivalelor de moarte ale Stelei, Dinamo si Rapid. Luni s-au epuizat 2.000 de tichete de intrare, din cele 19.000 scoase la vinzare. De asemenea, Steaua a comercializat 5.000 de abonamente, apreciindu-se ca tribuna intii si "oficiala" vor fi ticsite. Se asteapta ca afluenta publicului sa rivalizeze cu "mareea ros-albastra" care s-a inregistrat in Ghencea la ultimul meci din editia trecuta de campionat. Lotul formatiei pregatite de Victor Piturca a sustinut doua sedinte de pregatire, ambele inchise publicului, la cererea managerului general. Aseara, antrenorul campioanei le-a explicat jucatorilor sistemul de joc, caracteristicile si modalitatile de anihilare a fotbalistilor ucraineni, in urma unei sedinte de analiza video a adversarului. Arbitrii sint cazati la "Lido" Partida din aceasta seara va fi arbitrata de o brigada austriaca avindu-l la centru pe Konrad Plautz, in virsta de 37 de ani, arbitru FIFA din 1996. Cei doi asistenti sint Egon Bereuter si Thomas Laschober, iar rezerva va fi Franz Mostbock. Observatorii meciului sint Zoran Petrovici (Iugoslavia) si Ellert B. Schram (Islanda). Interesant este faptul ca toti oficialii au fost cazati la "Lido", hotel al carui actionar majoritar este Viorel Paunescu, presedintele Consiliului de Administratie la FC Steaua. Ajax - Celtic, cap de afis In afara meciului din Ghencea, turul trei preliminar al Ligii Campionilor programeaza azi alte 13 partide. Meciurile Lokomotiv Moscova - Tyrol Innsbruck si Sahtior Donetk - Borussia Dortmund s-au disputat aseara tirziu. Astazi au loc partidele: Wisla Cracovia - FC Barcelona; FC Copenhaga - Lazio Roma; Inter Bratislava - Rosenborg Trondheim; Halmstad - Anderlecht Bruxelles; Galatasaray Istanbul - Levski Sofia; Slavia Praga - Panathinaikos Atena; Hajduk Split - RCD Mallorca; Steaua Rosie Belgrad - Bayer Leverkusen; Ajax Amsterdam - Celtic Glasgow; Glasgow Rangers - Fenerbahce; AC Parma - Lille; FC Haka - FC Liverpool; FC Porto - Grasshoppers Zürich. "Colonelul" poarta pantofi de militian Impresarul Ioan Becali a facut, impreuna cu directorul sportiv al Stelei, Mihail Marian, oficiile de gazda pentru echipa ucraineana, sosita in stil de mare campioana la Bucuresti. Mereu agitat, Becali se zbenguia pe linga venerabilul Valeri Lobanovski, legendarul antrenor al formatiei din Kiev, care a pasit imperturbabil spre autocar. "Colonelul" era imbracat intr-un trening purtind patina timpului, iar in picioare avea pantofi cu gaurele, asa cum purtau militienii pe vremuri. Despre conditiile de pregatire pe care le are Dinamo Kiev, Becali a facut o declaratie interesanta: "Milan, Juventus, Barcelona si Real Madrid trebuie sa mai astepte inca vreo 20 de ani pina sa atinga conditiile pe care le are Dinamo Kiev. N-am vazut nicaieri un hotel de cantonament cum are aceasta echipa". O parte din oficialii ucraineni au fost imbarcati la aeroport in doua Mercedesuri SLK si transportati spre hotel. In cursul diminetii de azi sint asteptate pe Aeroportul Otopeni doua avioane charter care vor avea la bord mai multi conducatori ai clubului, importanti oameni de afaceri, dar si citeva figuri politice din Ucraina. Mihailicenko: "Norocul v-a suris in '87" Aleksei Mihailicenko, fosta mare glorie a fotbalului sovietic, insoteste formatia Dinamo Kiev la Bucuresti in postura de antrenor secund. "Imi aduc aminte de Supercupa Europei din 1987. Aveam si noi, dar si Steaua, doua echipe de talie mondiala. Norocul v-a suris si ati cistigat trofeul. In privinta meciului de acum, situatia este echilibrata si nu va pot spune cine va merge mai departe", a opinat blondul personaj in fata Hotelului Crowne Plaza, unde s-a cazat delegatia "alb-albastrilor". Florin Cernat: "Am venit sa cistigam" Dinamo Kiev a sosit ieri, in jurul orei 13.30, pe Aeroportul International Otopeni, cu gindul la victorie. Visul de marire al echipei ucrainene a fost exprimat cel mai bine de Florin Cernat, "decarul" formatiei lui Lobanovski si international roman de tineret. "Am venit sa cistigam. Stim ca va fi un meci foarte greu. In Ucraina, partida este asteptata cu mult interes, asa cum merita o intilnire de Liga Campionilor. Am vizionat aseara (n.r.- luni seara) o caseta cu jocul Stelei din partida cu Sloga Jugomagnat si, va spun sincer, am fi preferat sa jucam cu macedonenii", a declarat ex-dinamovistul. Cernat a dezvaluit atu-ul pe care-l detine Dinamo Kiev in disputa cu campioana Romaniei. "Avantajul nostru este ca Dinamo joaca - din '92, an de an - in cea mai importanta competitie europeana intercluburi. M-as bucura sa fiu incurajat din tribuna de fostii mei colegi de la Dinamo", a mai spus mijlocasul de creatie, care a iesit ultimul din terminalul cu pasageri. Ghioane face fite Conationalul lui Cernat din lotul lui Dinamo, ex-rapidistul Tiberiu Ghioane, a fost extrem de irascibil. Jucatorul transferat de Dinamo Kiev de la Tractorul Brasov, revenit pentru prima oara in tara dupa ce a semnat un contract pe cinci ani cu noua sa echipa, si-a pastrat naravurile de pe vremea cind nu juca la formatia din Giulesti, dar avea ifose de superstar. In drum spre autocar, rizind prosteste, Ghioane a dat cu mina peste microfoanele care i-au iesit in cale, aruncind peste umar: "Ce vreti, ba? Lasati-ma in pace! Nu dau nici o declaratie". Un autocar i-a transportat pe ucraineni la hotelul Crowne Plaza, acestia parind foarte concentrati inaintea jocului. Filimonov, portarul transferat de la Spartak Moscova la Dinamo Kiev, arata cel mai preocupat. Cu o geanta imensa pe umar si mai multe ziare in mina, goalkeeper-ul care a facut senzatie prin paradele sale in ultimele doua editii ale Ligii Campionilor s-a indreptat stingher spre locul sau din autocar. DANIEL NAZARE DANIEL CONTESCU [15][pl.dll?rid=expresro] 