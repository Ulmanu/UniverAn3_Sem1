 Dezgropind "Cirtita din FBI" si "Tunelul de sub ambasada", SUA si Rusia isi servesc Conserve de razboi rece Continuarea stinjenitoarelor afaceri de spionaj intre Washington si Moscova mentine o atmosfera de razboi rece intre Rusia si Statele Unite, chiar daca ambele parti s-au mobilizat sa minimalizeze consecintele acestora pe plan diplomatic, apreciaza analistii americani. Dezvaluirea de catre presa a existentei unui misterios tunel sapat sub ambasada sovietica din capitala SUA, acum doua decenii, este de natura sa tensioneze din nou relatiile ruso-americane, pe fondul altor scandaluri mai vechi sau mai noi privind microfoane ascunse in plafoane, acuzatii de spionaj industrial si arestari de agenti dubli. Casa Alba s-a facut ca ploua si a refuzat sa se angajeze in polemici cu Moscova dupa convocarea la Ministerul rus de Externe a numarului 2 al diplomatiei americane in Rusia, insarcinatul cu afaceri al Ambasadei SUA, caruia i s-a cerut sa dea lamuriri referitoare la tunel. "Conversatiile intre noi vor ramine private", a comunicat sec purtatorul de cuvint al presedintiei americane, Ari Fleisher. Destramarea, acum zece ani, a imperiului sovietic "a dat nastere sperantei ca Rusia isi va restringe activitatile de spionaj in Statele Unite, dar nu a fost cazul", a apreciat Thomas Graham, fost diplomat in URSS si expert in problemele Federatiei Ruse in cadrul Fundatiei Carnegie. "Spionajul ramine o activitate normala" "Cele doua tari continua sa aiba interese importante in intreaga lume, si chiar daca nu sint ostile, o decizie luata de una dintre ele poate avea consecinte considerabile pentru cealalta", a declarat Paul Sanders, specialist in probleme ruse si director al Centrului Nixon. Afacerea tunelului sapat de americani sub ambasada adversarului lor pare sa readuca in actualitate spectrul razboiului rece, dupa numerosi ani de aparenta acalmie. La fel si arestarea lui Robert Hanssen, o "cirtita" infiltrata in inima Biroului Federal de Investigatii al SUA (FBI), care a vindut timp de 15 ani informatii secrete catre fosta URSS si, apoi, catre Federatia Rusa. Presupus a fi fost mult mai activ pe vremea KGB-ului sovietic, Hanssen a continuat sa spioneze pentru rusi, chiar daca intr-o masura mai mica, si dupa disparitia URSS. Indiciile potrivit carora Hanssen a fost demascat gratie agentilor dubli care lucrau pentru americani la Moscova lasa sa se creada ca nici Statele Unite nu au renuntat la "bunele metode traditionale", mai spune Graham, adaugind filosofic ca "spionajul intre tari ramine o activitate normala". "Mai avem inamici" Descoperirea, in 1999, a unui microfon rusesc disimulat in tavanul unei incaperi din sediul Departamentului de Stat din Washington, incapere destinata discutarii unor probleme extrem de sensibile, a determinat-o pe Madeleine Albright, seful diplomatiei americane din acea vreme, sa traga alarma. "Dati uitarii ideea ca razboiul rece a luat sfirsit. Romancierilor probabil le-ar fi greu sa-si imagineze noi comploturi, dar noi continuam sa avem inamici, iar secretele noastre trebuie protejate", spunea Albright in luna mai a anului trecut. Consecintele diplomatice concrete ale acestor scandaluri au fost si sint limitate, cele doua tari rezumindu-se in general la proteste formale sau la expulzari reciproce de diplomati declarati "persona non grata". "Nu cred ca vor fi urmari importante la nivelul relatiilor interguvernamentale pentru ca ambele state stiu ca, in pofida sfirsitului razboiului rece, exista o multime de lucruri care se petrec in lume si pentru care spionajul este inca necesar", a subliniat Saunders. Totodata, purtatorul de cuvint al presedintelui George Bush s-a grabit sa faca o declaratie prin care sa dea asigurari ca recentele scandaluri de spionaj nu se vor solda cu repercusiuni, releva France Presse. "Presedintele va avea fata de relatiile cu Rusia aceeasi abordare ca si in timpul campaniei sale electorale: se va stradui sa stabileasca bune relatii cu Moscova, pe baza unor discutii sincere si directe", a afirmat Fleisher. CONSTANTIN VLAD Flash Lipsa de distractie duce la dementa Indiferent de sex, oamenii care iau parte la putine activitati recreationale in tinerete si pina la finele "virstei de mijloc" sint mult mai expusi riscului de a dezvolta maladia Alzheimer (asociata cu dementa senila) decit persoanele care au o viata sociala bogata, se arata intr-un studiu realizat in Statele Unite. O echipa de specialisti de la University Hospitals of Cleveland, din Ohio, a analizat 193 de pacienti suferinzi de Alzheimer si un grup de control de 358 de subiecti sanatosi, alesi dintre prietenii si cunostintele bolnavilor. Fiecare participant din ambele grupuri a trebuit sa raspunda la un chestionar privind modul de petrecere a timpului liber intre virstele de 20 si 60 de ani, acoperind 26 de activitati comune, intre care meciuri de fotbal, inot, gradinarit, mers la teatru, patinaj si privit la televizor. In baza raspunsurilor s-a constatat ca, in timp ce indivizii din grupul de control participasera cel putin o data la cel putin 16 din cele 26 de activitati, bolnavii de Alzheimer luasera parte la maximum 13. Pe de alta parte, persoanele sanatoase petreceau mai multe ore pe saptamina cu activitati recreationale si preferau eforturile fizice si intelectuale, cum ar fi cele legate de sport si de cultura, si nu activitatile "pasive" cum este privitul la televizor. Diferenta intre grupuri s-a accentuat dupa virsta de 40 de ani, cind bolnavii de Alzheimer au abandonat aproape total activitatile intelectuale, pare-se necesare pentru sanatatea cerebrala. (C.V.) Putin coace dizolvarea Dumei Un responsabil al Partidului Edinstvo (Unitatea), apropiat presedintelui Vladimir Putin, a declarat luni ca deputatii acestei formatiuni politice ar putea sprijini motiunea de cenzura contra guvernului de la Moscova, initiata de comunisti, nu pentru ca ar fi nemultumiti de prestatia executivului, ci pentru a-i permite presedintelui Vladimir Putin sa dizolve Duma de Stat (Camera Inferioara a parlamentului rus) si sa procedeze la alegeri legislative anticipate, care ar putea avea loc in luna septembrie. Conform Constitutiei, in cazul in care, in decurs de trei luni, Duma aproba doua motiuni de cenzura impotriva guvernului, presedintele are de ales intre demiterea guvernului si dizolvarea Camerei. Analistii occidentali privesc aceasta manevra drept o noua tentativa a presedintelui Putin de a-si consolida puterea. (C.V.) Vicele american, recidivist coronarian Vicepresedintele american Dick Cheney, 60 de ani, a fost spitalizat luni si supus unei interventii de angioplastie, ceea ce a dat, din nou, prilej de speculatii in ceea ce priveste capacitatea sa de a-si indeplini atributiile, relateaza France Presse. Cheney, care, de la 37 de ani, a fost victima a patru crize cardiace, in 1988 el suferind un cuadruplu pontaj coronarian, a decis sa mearga la un control dupa ce a "simtit dureri usoare in zona pieptului". Starea sanatatii vicepresedintelui american este urmarita cu mare atentie de analistii politici din intreaga lume, dat fiind faptul ca, inca din campania electorala, a fost clar ca George Bush conteaza foarte mult pe experienta politica a lui Cheney, care a si numit un mare numar de fideli in posturi cheie ale guvernului. (C.M.) Muzica de cartier devine un fenomen mondial Rusii isi varsa naduful pe americani in stil rock Tensiunile intervenite in ultima vreme intre Moscova si Washington si-au gasit ecou in muzica ruseasca, unde a aparut un nou gen de rock, indreptat impotriva muzicii pop americane, relateaza cotidianul britanic "The Time". Unul dintre cei mai cunoscuti promotori ai acestui gen, cantautorul Alexander Napomniasici, a devenit notoriu prin violenta versurilor pe care le compune, toate piesele acestuia fiind pretexte pentru a-i infiera pe americani si tot ce reprezinta ei. "Ucideti-i pe yankei si pe toti care-i iubesc pe yankei!", "Ardeti chioscul plin cu rahaturi americane!", "Indesati steagul american in latrina!", "Ucideti yankeii, ucideti yankeii!", spun cele mai cunoscute piese ale tinarului protestatar. Promitind ca "Statuia Libertatii se va prabusi", Napomniasici ii cruta totusi pe citiva americani de la condamnarea la moarte, printre acestia numarindu-se Jim Morrison si Jimmi Hendrix care, spune el, sint "rusi nascuti la Moscova". Napomniasici si mii de alti tineri saraci ca el au avut nesansa sa se nasca intr-un oras industrial al Rusiei, Ivanovo, cu un aspect cenusiu si cu oameni deprimati de saracia generalizata. Dezamagiti de soarta, tinerii din Ivanovo dau vina astazi pe americani pentru viata lor sordida si lipsita de perspective, insusindu-si rapid convingerea exprimata in versuri de Napomniasici: "Exista cite un glont pentru fiecare yankeu!". Cintecele sale de ura au fost bine primite si la Tumen, oras petrolier din Siberia, unde activeaza grupul rock "Revolutia Culturala", care pune la zid "orice inseamna SUA". Pe pagina de Internet a grupului se afla versurile celei mai cunoscute piese cintate de grup, intitulata "Distrugeti America", iar imediat alaturat, un portret al presedintelui Vladimir Putin, caruia ii este dedicata melodia: "Dragul nostru Putin, tu nu esti un Rasputin... Tu esti Ioana D'Arc... Ucide-i pe toti, Putin!". Poate ca aceste versuri nu au ajuns inca la Kremlin, insa sigur este ca "Zavtra", cotidianul ultranationalistilor rusi, le apreciaza mult si le mediatizeaza corespunzator. Mafia se lanseaza in lumea muzicala In timp ce, pe tot cuprinsul Europei, parintii sint tot mai disperati de influenta pe care o au asupra copiilor lor versurile controversate ale vedetei rap Eminem, un alt fenomen muzical extremist este pe cale sa se lanseze pe plan international. Dupa decenii de trafic cu droguri si prostituate, o banda mafiota italiana a decis sa creasca audienta unei trupe rock care promoveaza un gen muzical cunoscut sub numele de "canti della malavita" (cintece de viata grea). Cei patru membri ai formatiei, care deocamdata nu si-au gasit un nume de scena, au inclus pe un album balade din cele mai singeroase si mai grotesti, piesele evocind viata si sfirsitul tragic al unor membri ai N'drangheta, mafia napolitana. Purtind titluri de genul "Singele cere singe", piesele nu au nici o sansa sa fie cintate in concerte in Italia, deoarece Constitutia italiana interzice "promovarea valorilor mafiei". Cu toate acestea, formatia a primit semnale incurajatoare din Franta, Germania si Belgia si a hotarit sa inregistreze piesele departe de ochii autoritatilor, intr-o mica localitate din muntii Calabriei. Ca prim-semn al succesului, localnicii s-au inghesuit in piata din centrul satului pentru a asculta povestile despre crime, onoare si razbunare cintate de formatia fara nume. LIVIA CIMPOERU Continua seria macelurilor din scolile americane Baie de singe intr-un liceu din California Un elev de 15 ani si-a impuscat colegii rinjind satisfacut Doi liceeni au fost ucisi si 13 persoane ranite luni dimineata intr-o scoala din localitatea Santee (sudul Californiei), dupa ce un elev inarmat a deschis focul asupra colegilor sai, relateaza Reuters, citind surse ale politiei locale. Potrivit primelor elemente ale anchetei, tinarul criminal, Charles Andrew Williams, in virsta de 15 ani, a intrat in Liceul Santana ascunzind in geanta un revolver de calibru 22. Citeva minute mai tirziu, in jurul orei locale 9.20 (17.20 GMT), el a deschis focul, provocind panica printre elevi, care au inceput sa tipe si sa fuga in toate directiile. Initial, majoritatea elevilor au crezut ca este vorba despre un pistol cu capse, insa, in momentul in care au vazut primele victime prabusindu-se la pamint pline de singe, au realizat cu groaza ca arma e incarcata cu gloante adevarate si au incercat disperati sa se adaposteasca. Potrivit martorilor, in timp ce tragea asupra colegilor sai, adolescentul avea intiparit pe figura un rinjet satisfacut. Dupa ce a tras la intimplare asupra persoanelor de pe culoar, adolescentul si-a reincarcat arma reluindu-si tirurile asupra elevilor aflati in toaleta baietilor. Alertati, politistii ajunsi de urgenta la fata locului nu au mai putut decit sa constate decesul a doi liceeni. Charles Andrew Williams s-a predat fara sa riposteze, fiind supus unui interogatoriu preliminar. Desi este minor, el va fi judecat ca un adult pentru acuzatiile de crima si posesie ilegala de arma, in baza unei legi adoptate anul trecut in California. Potrivit Reuters, baiatul le marturisise prietenilor, la sfirsitul saptaminii trecute, ca era hotarit sa-si impuste colegii deoarece acestia isi bateau tot timpul joc de el, pe motiv ca era foarte slab si avea un aer caraghios, insa nu l-a crezut nimeni, iar politia nu a fost alertata. Atacul de ieri reprezinta cel mai grav act de violenta petrecut in incinta unei scoli americane dupa incidentul singeros din 20 aprilie 1999, cind doi adolescenti inarmati au deschis focul in Liceul Colombine din San Diego, provocind moartea a 15 persoane. LIVIA CIMPOERU [13][pl.dll?rid=expresro] 