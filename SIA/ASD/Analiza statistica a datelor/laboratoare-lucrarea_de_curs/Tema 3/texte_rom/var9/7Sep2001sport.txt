 Slovenia, un baraj mai tare ca Vidraru Cele 24 de partide ale preliminariilor europene pentru Campionatul Mondial din Japonia si Coreea de Sud, meciuri disputate miercuri seara, au mai rezolvat doua necunoscute: Spania si Suedia au primit vizele asiatice pentru Cupa Mondiala din vara anului viitor. Ibericii aveau nevoie de un punct in compania modestei formatii din Liechtenstein si le-au obtinut pe toate, in timp ce Suedia a spulberat visul turcilor in ultimele trei minute ale jocului de la Istanbul. Henrik Larsson si Andreas Andersson au infipt doua iatagane in inima suporterilor turci, nevoiti acum sa astepte barajul pentru a afla daca vor lua parte la marele "rendez-vous". Numarul echipelor calificate la Cupa Mondiala din 2002 a crescut la 13 (din 24), dupa ce si Costa Rica si-a asigurat biletele. Celelalte formatii reprezentative sint: Franta (campioana mondiala), Japonia si Coreea de Sud (gazdele competitiei), Argentina, Polonia, Suedia, Spania, Nigeria, Camerun, Senegal, Tunisia si Africa de Sud. Iugoslavii, injunghiati de Milinovici Dupa egalul inregistrat de reprezentativa Sloveniei in compania Iugoslaviei, scor 1-1, chiar la Belgrad, reprezentativa pregatita de Srecko Katanec va fi, mai mult ca sigur, adversara Romaniei la meciul de baraj. Formatia slovena a facut un meci foarte bun pe stadionul "Partizan", reusind sa deschida scorul in minutul 10 prin Zeliko Milinovici, fiind egalata in minutul 51 de Predrag Djordjevici. Cum Rusia s-a impus in Insulele Froe, asigurindu-si practic prima pozitie, Slovenia are de aparat locul doi. Pentru a-si pastra pozitia secunda, elevii lui Srecko Katanec au nevoie de trei puncte in confruntarea de pe teren propriu cu cei din Insulele Froe, o surpriza fiind extrem de improbabila. DANIEL NAZARE Brazilienii, certati pentru ca n-au tras de timp In fata a 60.000 de spectatori, Argentina a dispus cu scorul de 2-1 (0-1) de reprezentativa Braziliei. Jucatorii din "Tara Cafelei" aveau mare nevoie de puncte pentru a lupta pentru calificare, in timp ce argentinienii erau relaxati, cocotati pe prima pozitie a clasamentului. Orgoliul a fost acela care a facut diferenta intre formatiile cu cele mai impresionante carti de vizita de pe continentul american. Jose Luis Scolari, antrenorul Braziliei, si-a certat jucatorii dupa meci pentru ca nu au stiut sa traga de timp in ultimul sfert de ora, atunci cind argentinienii au marcat doua goluri si au reusit sa obtina victoria. ARGENTINA - BRAZILIA 2-1 (0-1). Gallardo (min. 75), Cris (min. 83 - autogol) / Ayala (min. 3 - autogol); PARAGUAY - BOLIVIA 5-1 (2-1). Paredes (min. 33), Cardozo (min. 45 si 90), Chilavert (min. 50), Santa Cruz (min. 70) / Paz (min. 15); COLUMBIA - ECUADOR 0-0. Clasament: 1. ARGENTINA 39 p; 2. Paraguay 29 p; 3. Ecuador 26 p; 4. Brazilia 26 p; 5. Uruguay 24 p; 6. Columbia 20 p; 7. Peru 15 p; 8. Bolivia 14 p; 9. Chile 11 p; 10. Venezuela 10 p. "Dinamobilul", bucuria copiilor Conducerea de la FC Dinamo a prezentat ieri, in curtea clubului din Soseaua Stefan cel Mare, cele doua autocare si "dinamobilul" pe care le va pune la dispozitie Centrului de Copii si Juniori ai "ciinilor rosii". Cele doua autocare Mitsubishi, care costa cite 50.000 de dolari, au cite 27 de locuri si sint utilate dupa ultima moda, fiind prevazute cu aer conditionat. Unul dintre autocare avea parcursi doar 772 de kilometri, ambele fiind vopsite in culorile clubului si semanind ca doua picaturi cu autocarul-mama. "Dinamobilul" este o masina special facuta pentru Dinamo de catre uzina de automobile ARO de la Cimpulung. Masina are doua locuri, iar in spate are o remorca, un adevarat fan-shop pe roti, in care se vor expune produse promotionale ale "ciinilor rosii" pentru fanii dornici sa-si cumpere suveniruri. "Dinamobilul" va incerca sa tina pasul cu impunatorul autocar condus de "Tyson", care duce echipa de seniori in toate deplasarile prin tara. Masina a facut turul Bucurestiului, oprindu-se la Casa de Copii "Sfintul Stefan". In timpul vizitei, juniorii pregatiti de Ianis Guda, finul lui Gica Hagi, au impartit cadouri, micutii facind apoi, la sfirsit, o halta la Mc Donald's. Lupescu si-a pus piciorul in ghips FC Dinamo a intrat in cantonament pentru meciul de miine cu Farul fara capitanul Ionut Lupescu. Miercuri seara, mijlocasul "ciinilor rosii" si-a pus piciorul sting intr-un bandaj ghipsat si nu va juca la Constanta. "Este doar o masura de prevedere. Dupa patru zile voi da jos ghipsul. Am luat decizia de a imobiliza piciorul (n.r. - bandajul ghipsat incepe de la nivelul gleznei si se termina putin sub genunchiul sting) pentru a putea fi bun de joc cu Grasshoppers", a declarat "Neamtul", care a venit ieri la stadion, de unde coechipierii sai au plecat la Saftica. Dorin Semeghin si Claudiu Dragan, cei doi "ciini" convocati de Ion Moldovan la "tineret" pentru a infrunta Ungaria, au facut deja jonctiunea cu colegii lor. Ieri dupa-amiaza erau asteptati sa soseasca si dinamovistii convocati la lotul national de seniori.(D.C.) Nocturna-ntre platani Divizia A la fotbal se reia astazi, de la ora 20.00, in Cotroceni, unde se va disputa partida FC National - Petrolul Ploiesti, meci prolog al etapei a 5-a. Disputa - transmisa in direct de PRO TV - va fi arbitrata de Alexandru Bajan, la centru, Marius Beudean si Marian Loghin, "asistenti". ADI DOBRE si KOPACZ GYULA au vazut cum au lichidat "tricolorii" Ungaria Cu miinile curate Jucatorii nu-si gaseau cuvintele La finalul partidei, Cristian Chivu a fost cel mai vinat dintre "tricolori". Amatorii de autografe, fetele care doreau sa se pozeze cu tinarul nostru international, precum si jurnalistii l-au asaltat aproape sufocindu-l. Chivu a facut fata cu bine, incercind, in stilu-i caracteristic, sa multumeasca, toata lumea. A acordat interviuri in limbile romana si engleza, stind in ploaie fara sa se sinchiseasca. Cristi a evoluat miercuri seara cu probleme medicale. Fundasul de la Ajax Amsterdam a fost chinuit in ultimele zile de dureri de sciatica, care l-au determinat sa joace scrisnind din dinti. "Sint fericit", a exclamat Chivu dupa meci. El a declarat pentru "Evenimentul zilei": "Nu m-am inselat. V-am spus si inainte de meci, va fi o partida foarte grea, dar vom invinge pe "Nepstadion". Echipa s-a mobilizat exemplar si nu le-am dat nici o sansa ungurilor. Nu-mi pot gasi cuvintele acum, cind ma gindesc la faptul ca echipa Romaniei a invins pentru prima data in istorie Ungaria la ea acasa, cu Chivu pe teren". Ganea nu se supara nici daca nu intra deloc "A fost un joc greu, dar cu atit mai frumos", a spus Ionel Ganea. Atacantul echipei germane VfB Stuttgart nu a mai fost suparat pe nimeni pentru faptul ca a evoluat doar zece minute, pe final. "Ganezul" avusese o iesire violenta, in primavara, dupa jocul cu Italia, cind l-a atacat dur pe selectionerul de atunci, Ladislau Bölöni. Ganea a fost exclus din lot si reprimit ulterior. "Chiar daca nu intram nici un minut, tot eram fericit pentru aceasta victorie". Ganea a ramas la Budapesta, ieri dimineata plecind direct spre Germania. Selectionerul sustine ca "e o nebunie" sa luam fata italienilor Gheorghe Hagi, aflat pentru prima data pe banca tehnica a nationalei de fotbal a Romaniei la o partida oficiala, nu si-a putut ascunde emotiile nici un moment. In timpul jocului, a alternat momentele in care s-a agitat si a strigat la jucatorii sai cu cele cind a ramas calm pe banca. La conferinta de presa a fost surizator si emotionat ca un scolar scos la tabla pentru prima oara in viata lui, dar cu lectia invatata la perfectie. "A fost bine", a caracterizat Hagi cele 90 de minute traite pe banca tehnica a "tricolorilor". "Sint fericit pentru aceasta victorie si vreau sa le multumesc baietilor mei pentru ca au dat totul ca sa invingem azi", a marturisit el. "Romania a invins in aceasta seara pentru prima data Ungaria la Budapesta, cu mine ca antrenor. Nu puteam sa-mi doresc altceva la debut. Le-am spus jucatorilor sa evolueze la victorie, pentru ca noi aveam mare nevoie de cele trei puncte. Asta ne-a interesat. Le-am cerut o concentrare exemplara, iar ei au raspuns asa cum trebuie". Chestionat in privinta posibilitatii ocuparii, de catre echipa Romaniei, a primei pozitii in grupa, inaintea Italiei, Hagi a fost ferm: "E o nebunie sa te gindesti la asa ceva". Ungaria va avea o selectionera care le va face masaj baietilor In ziua jocului, postul de radio budapestan "Danubius" a efectuat un sondaj de opinie in rindul ascultatorilor maghiari cu privire la noul selectioner. Facind haz de necaz si votind in deridere, cistigatoare a sufragiilor a fost prezentatoarea emisiunii, Jakupcesk Gabriella. Cea care conduce emisiunea "Capucino" a fost preferata lui Gellei Imre, brazilianului Pele si lui Nyillasi, pentru simplul motiv ca e femeie si nu se pricepe la fotbal. "Decit unul care zice ca stie fotbal, dar nu face nimic, mai bine tu", au explicat ascultatorii. Frumoasa Gabriella, prezentata intr-o fotografie uriasa de cotidianul "Mai Lap", si-a facut cunoscute si intentiile in calitatea sa de posibil selectioner: "As coopta in staff-ul tehnic numai femei, i-as trezi pe baieti cu un Capucino si le-as face tuturor masaj" n "De simbata nu s-a schimbat nimic", a titrat ieri pe prima pagina cotidianul de specialitate "Nemzeti Sport". "Nu vom prinde nici macar locul trei in grupa", s-au plins jurnalistii maghiari, care au subliniat faptul ca victoria Romaniei este prima in Ungaria. Hagi: "Sintem capabili sa trecem de oricine!" "Numai Dumnezeu poate sa ne duca pe primul loc, in fata Italiei", a declarat Gica Hagi, ieri-noapte, la sosirea in Bucuresti dupa partida de la Budapesta, comentind sansele "tricolorilor" de a se califica direct la turneul final. "In primul rind, sint foarte bucuros ca ne-am intors victoriosi de la Budapesta. Ma bucur enorm ca am batut in premiera Ungaria, la ea acasa", a mai spus selectionerul, care, ieri dupa-amiaza, a vizionat de mai multe ori inregistrarea partidei dintre Iugoslavia si Slovenia, incercind sa "disece" jocul slovenilor, cel mai probabil adversar din meciul de baraj. "Daca va fi Slovenia sau Iugoslavia nu conteaza. La ora actuala sintem capabili sa trecem de orice echipa", a clamat "Regele". Marius Niculae, unul dintre cei mai buni "tricolori" de pe "Nepstadion", a declarat ca isi doreste sa inscrie cit mai multe goluri pentru nationala Romaniei, "nu numai in partidele cu Ungaria". In dubla Romania-Ungaria din acest an, trei dintre cele patru goluri ale romanilor au fost marcate de "Sageata". Ultimul golgeter al Diviziei A a precizat ca ii dedica lui Hagi golul marcat miercuri-seara. LAURENTIU CIORNEI File de istorie Daca la debutul sau oficial ca selectioner, Hagi a obtinut o istorica victorie in fata Ungariei - miercuri seara, pe "Nepstadion", "tricolorii" si ploaia si-au conjugat eforturile bagind fotbalul maghiar la apa -, ne intrebam ce mai urmeaza. Glumind, am putea crede ca gruzinii, inspaimintati de potentialul romanilor, l-au trimis intentionat pe presedintele Sevardnadze in tara noastra, sa puna o vorba buna inaintea meciului direct, din octombrie. Micul om mare, cum inspirat il numea cineva inca de pe cind strecura mingea printre picioarele lui Stielike, nu si-a pierdut cumpatul si nici luciditatea. "Ar fi o nebunie sa ne inchipuim ca putem termina inaintea italienilor", spune Hagi. Selectionerul, unicul Rege caruia nu i se spune Sire, ci Gica, stie ca posibilitatea ca ungurii sa-i bata pe vicecampionii europeni e la fel de demna de luat in calcul ca infringerea slovenilor - partenerii de baraj ai "tricolorilor" in noiembrie - in fata unor insulari din Faroe informati ca fotbalul e un fel de pescuit in care plasa lor trebuie sa fie cit mai plina, ca navodul. Trei vorbe si despre liderul "tricolorilor", Adi Ilie. Exceptionala clarviziune in joc si talentul revarsat cu carul in ograda fotbalistului de la Valencia sint tot atitea premise ca reprezentativa noastra sa se distinga in continuare nu doar prin emulatia generata de antrenor, ci si prin individualitati. E loc pe creasta valului si pentru Marius Niculae, zdravanul flacau provenit dintr-un fotbal a carui medie de inaltime duce cu gindul mai curind la cirmacii lotului olimpic de canotaj. HORIA GHIBUTIU "De 70 de ani asteptam victoria asta!" Imediat dupa meci, strazile din Cluj-Napoca au fost invadate de aproximativ 1.000 de suporteri. In Piata Avram Iancu a fost vazut si primarul Gheorghe Funar. Dupa "baia" traditionala din fintina arteziana, aproximativ 200 de suporteri s-au indreptat spre Consulatul maghiar, unde au inceput sa scandeze "Afara, afara cu ungurii din tara!". Si la Tirgu Mures, citeva sute de oameni au celebrat in strada victoria echipei lui Hagi, intr-o hora a bucuriei la care au participat si localnici maghiari. A fost ca un miting spontan, fortele de ordine mobilizate parind la fel de emotionate si de fericite ca demonstrantii. "Nu am avut probleme deosebite. Oamenii se bucura. Eu am trait cu emotie fiecare moment al meciului", ne-a declarat comandantul politiei municipale, colonelul Vasile Tohanean. La Zalau, aproximativ 100 de suporteri ai echipei nationale au luat cu asalt principala artera de circulatie, Bulevardul Mihai Viteazul, sarbatorind cu oale, sticle din plastic, fluiere si steaguri tricolore. Scandind minute in sir numele selectionerului si ale celor doi marcatori, Adrian Ilie si Marius Niculae, suporterii au petrecut pina spre orele diminetii in barurile si discotecile din centrul orasului. "De 70 de ani asteptam victoria", a marturisit, cu vocea tremurind de emotie, un batrinel. ( A.M., D.B., M.S., C. B. ) Sora lui Chivu a scapat ca prin minune dintr-un accident de masina Diana Chivu, sora fotbalistului Cristian Chivu, a suferit ieri, pe raza municipiului Resita, un accident de circulatie, din fericire, fara urmari grave. La volanul unui autoturism Cielo Daewoo, cu numarul de inmatriculare CS 17 MEN, apartinind jucatorului de la Ajax Amsterdam, Diana, care, potrivit politistilor, circula cu viteza excesiva, a frinat brusc, in timp ce se deplasa pe o strada din Resita. Din cauza carosabilului umed, autoturismul a intrat pe contrasens, unde a lovit o Dacie care circula regulamentar. In urma coliziunii, Cielo, in care se afla singura Diana Chivu, a fost aruncat in fata altei Dacii, ii care a intrat in plin. Cu masina distrusa in proportie de 90 la suta, Diana a scapat ca prin minune, ajungind la spital. Ea a fost insa externata la numai citeva minute dupa ce a primit ingrijiri medicale. DANIEL CONTESCU Suporter, intre viata si moarte Un suporter maghiar se zbatea ieri intre viata si moarte dupa ce miercuri, cu citeva ore inainte de meci, a fost victima unui accident stupid. Barbatul, originar din Diosgyör, venea spre Budapesta cu trenul. Agatat de fereastra, fanul maghiar s-a lovit cu capul de un stilp din beton care sustinea firele electrice ale caii ferate. Ajuns in capitala Ungariei, imprudentul a fost internat imediat in spital. Trei romani batuti "Nemzeti Sport" relata ieri pe larg despre suporterii unguri care au organizat inca de miercuri dimineata o adevarata "vinatoare de romani". "400 de ultrasi maghiari au asteptat in gara Keleti trenul de la Bucuresti, a carui sosire era programata la ora 18.15". Spre dezamagirea lor, din tren nu au coborit decit trei romani, pe care i-au batut crunt. Ungurii - repetenti Jurnalistii de la "Nemzeti Sport" au acordat fotbalistilor unguri note foarte mici, doar 3 si 4. "Tricolorii" au fost notati cu 5 si 7, evidentiatii partidei fiind Adi Ilie si Nelutu Sabau. De remarcat ca portarul Bogdan Lobont a fost drastic "sanctionat", in dreptul numelui sau aparind ieri nota 0. Diferenta de citeva clase "Cu moralul nu e nici o problema, nu stim fotbal", titra in editia sa de ieri influentul cotidian "Magyar Hirlap". "Romanii au fost cu mult mai buni decit noi. Elevii lui Gellei Imre nu au fost in stare sa lege o pasa. La meci, nu numai suporterii, dar si cerul a plins pentru fotbalul maghiar", aluzie la faptul ca, dupa indelungi zile toride, miercuri, la Budapesta, a plouat necontenit. Un alt cotidian maghiar, "Blikk", a precizat ca "intre fotbalul nostru si cel romanesc exista o diferenta de citeva clase. Ei au fost cu mult mai buni decit noi". [17][pl.dll?rid=expresro] 