 Pentru ca trebuie sa-si doteze ambasada cu echipamente noi, Cehii ne-au mai pasuit la vize Introducerea vizelor pentru romanide catre guvernul ceh a fost aminata cu o luna. Initial, cabinetul ceh stabilise ca obligativitatea vizelor sa fie impusa de la 1 octombrie. Singurul care s-a impotrivit introducerii acestei masuri pentru romani a fost ministrul ceh de externe, Jan Kavan, care i-a promis lui Mircea Geoana ca va face tot posibilul pentru aminarea punerii in practica a deciziei. Guvernul Nastase sustine ca aminarea impunerii vizelor s-a facut "in urma demersurilor facute de la Bucuresti". Guvernul ceh sustine insa altceva: "Masura a fost aminata deoarece Ministerul ceh de Externe are nevoie de timp pentru pregatirea punerii ei in practica", dupa cum a declarat purtatorul de cuvint al cabinetului ceh, Libor Roucek, citat de BBC. Practic, aminarea a fost decisa pentru a putea dota ambasada Cehiei la Bucuresti cu noi echipamente tehnice si cu personal suplimentar, ceea ce presupune o marire a bugetului acesteia cu peste 526.000 de dolari pe an. Guvernul ceh nu va renunta la aceasta masura, luata din cauza sporirii numarului azilantilor proveniti din Romania. Cabinetul de la Bucuresti spera ca aplicarea deciziei sa fie aminata pina in luna decembrie, cind Romania are sperante ca va obtine ridicarea obligativitatii vizelor de catre UE. TEODORA GEORGESCU Nastase i-a scris lui Verheugen despre situatia PNTCD Premierul Adrian Nastase i-a trimis ieri o scrisoare comisarului european Guenther Verheugen, incercind sa "impuste doi iepuri dintr-o data": sa-si exprime "satisfactia fata de declaratia incurajatoare privind procesul de largire a UE" si sa-l informeze pe comisar in legatura cu situatia din PNTCD. In legatura cu acest ultim punct, Nastase a considerat ca este mult mai eficient sa-i trimita comisarului textul integral al scrisorii pe care premierul i-a trimis-o presedintelui grupului Crestin-Democrat din Parlamentul European, Hans-Gert Poettering. Scrisoare in care Nastase prezenta "elementele faptice ale acestui caz, strict din punct de vedere legal". Adrian Nastase i-a informat pe cei doi ca PNTCD nu a disparut si ca "in acest moment continua sa existe, fiind legal inregistrat la Tribunalul Municipal Bucuresti, avind conducerea aleasa la congresul din ianuarie 2001: Andrei Marga-presedinte, Vasile Lupu - prim-vicepresedinte, Calin Catalin Chirita - secretar general". De asemenea, Nastase i-a asigurat pe cei doi ca "Guvernul Romaniei nu intentioneaza sa intervina sau sa influenteze in nici un fel disputa dintre doua factiuni si nici in desfasurarea procedurilor legale de stabilire a statutului final al celor doua factiuni". "Dezinformare grosolana" Ca urmare a scrisorilor trimise de catre Adrian Nastase, Victor Ciorbea, i-a cerut premierului, tot printr-o scrisoare, o intrevedere de urgenta pentru a lamuri situatia. Victor Ciorbea considera ca epistolele trimise de catre premier au un "continut de natura sa ii submineze primului- ministru autoritatea pe plan intern si sa-l compromita in fata forurilor internationale". Ciorbea l-a informat pe premier ca a fost "dezinformat grosolan": "Se poate trage concluzia unei imixtiuni publice - fara precedent in ultimii 12 ani - a dumneavoastra, in calitate de sef al Executivului, in activitatea instantelor judecatoresti si in activitatea interna a unui partid politic. Vrem sa speram ca ati actionat in necunostinta de cauza, fiind antrenat intr-o situatie extrem de periculoasa". TEODORA GEORGESCU Miron Cozma a cerut sa fie audiat la Senat Miron Cozma a scris din Penitenciarul Rahova, in urma cu patru zile, o scrisoare prin care solicita audierea sa la Comisia pentru abuzuri din Senat. Audierea lui Cozma depinde de punctul de vedere pe care comisia il va primi, in urma unei solicitari, de la procurorul general al Romaniei. Procedura a fost hotarita ieri de toti cei sapte membri ai comisiei prezenti la sedinta, a anuntat vicepresedintele Ioan Honcescu (PSD). Reamintim ca Miron Cozma a mai cerut, in luna iulie, o audiere la comisia amintita, considerind ca toate hotaririle prin care a fost condamnat sint abuzuri. Dintre consideratiile pe care Cozma le face in cererea catre comisie, spicuim: "Este suficient de evident faptul ca hotarirea pronuntata de CSJ a fost dictata de ratiuni politice. (É) S-a produs printr-o denaturare a faptelor si a interpretarii rauvoitoare a probelor. In septembrie 1991, in Valea Jiului si in Bucuresti a avut loc o miscare sindicala avind drept scop revendicari socio-economice si in nici un caz o miscare cu caracter politic indreptata impotriva sigurantei nationale". CRISTINA SOFRONIE Bref Boicot al Legii privind asistenta sociala Proiectul de lege privind asistenta sociala, elaborat de actuala putere, va fi contestat la guvern si la Presedintie. Sub coordonarea senatorului PNL Norica Nicolai, ONG-urile cu sfera de preocupare in domeniu vor trimite scrisori tuturor parlamentarilor si presedintelui Iliescu, in care vor arata viciile acestui proiect. Alaturi de PNL, ONG-urile sustin ca legea nu urmareste decit sa controleze finantele, dar nu rezolva problema asistentei sociale. ( C.S. ) FMI, "primele concluzii" Premierul Adrian Nastase se va intilni astazi cu negociatorul-sef pentru Romania al FMI, Neven Mates. Anuntul a fost facut ieri de purtatorul de cuvint al guvernului, Claudiu Lucaci, care a precizat ca abia dupa intilnire "vor aparea concluziile". Lucaci nu a precizat daca tot astazi se va semna si scrisoarea de intentie pentru incheierea unui nou acord cu FMI. ( L.P. ) Senatul aproba structura secreta de informatie a MI MI va avea dreptul sa-si formeze structuri secrete de informatii si sa lucreze cu agenti acoperiti, ca urmare a adoptarii ieri, de catre Senat, a controversatei Ordonante 29/2001. Prezent la dezbateri din partea MI, gen. Pavel Abraham (secretar de stat) a fost pe post de muza a poeziei. Lui i-a fost dedicata, de catre senatorul PRM Corneliu Bichinet, poezia "Patrie, buchet de militieni". ( C.S. ) CNSAS are un nou sediu Consiliul National pentru Studierea Arhivelor Securitatii se va muta pe Calea Plevnei din Capitala. "Secretarul general al guvernului, Serban Mihailescu, ne-a informat ca a identificat, pentru noi, un spatiu in care a functionat o banca. Cladirea este pe Calea Plevnei si are patru nivele, incluzind demisolul," a precizat Carmen Pescaru, purtatorul de cuvint al CNSAS. Mutarea se va face, practic, in cel mult doua luni de zile. De asemenea, CNSAS a primit si un spatiu de depozitare a arhivei fostei securitati, care are 800 de metri patrati si este situat in zona Grozavesti, din Capitala. ( T.G. ) Iorgovan, scos din Comisia juridica Senatorul PSD Antonie Iorgovan a fost inlocuit din functia de vicepresedinte al Comisiei juridice din Senat. Locul "parintelui" Constitutiei, cum este supranumit Iorgovan, a fost luat de senatorul PRM, Aron Belascu. Inlocuirea era previzibila deoarece chiar presedintele Senatului, Nicolae Vacaroiu, recunoscuse ca locul detinut de Iorgovan revine peremistilor, conform algoritmului parlamentar. Senatorul PSD Antonie Iorgovan, care este avocat, a intrat in conflict cu conducerea propriului partid, dupa ce a refuzat sa dea curs cererii de a renunta la procesele in care apara persoane acuzate de coruptie. ( T.G. ) Hartuirea sexuala, pedepsita de Codul penal Proiectul de lege pentru aprobarea Ordonantei Guvernului pentru modificarea si completarea unor dispozitii ale Codului penal referitoare la infractiuni privind viata sexuala a fost votat de Senat. Dupa cum se stie, art. 200 a fost abrogat, disparind astfel din Codul penal condamnarea homosexualitatii, insa unele prevederi au fost dispersate si incluse in alte articole ale Codului penal. O noutate absoluta o constituie introducerea amendamentului senatorului PNL Nicolae Vlad Popa privind hartuirea sexuala, infractiune neprevazuta pina in prezent in legislatia romaneasca. ( C.S. ) [13][pl.dll?rid=expresro] 