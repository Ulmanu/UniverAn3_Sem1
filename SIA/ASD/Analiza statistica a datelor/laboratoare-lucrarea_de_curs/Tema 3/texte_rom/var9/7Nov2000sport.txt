 Mircea Lucescu, pe scaunul electric In aceasta seara, in direct pe postul de televiziune "Acasa", incepind cu ora 21,45, Galatasaray Istanbul va incerca sa obtina, pentru prima oara in istoria sa, calificarea in faza a doua a grupelor Ligii Campionilor la fotbal. Pentru elevii lui Mircea Lucescu, jocul cu Sturm Graz va fi decisiv, cu atit mai mult cu cit echipa austriaca se afla in postura de lider al Grupei D. Pentru a fi siguri de calificare, Hagi si Gica Popescu sint condamnati sa invinga, iar suporterii turci sint hotariti sa le faca jucatorilor din orasul lui Arnold Schwarzenegger o noapte de cosmar. Mircea Lucescu nu-l va putea folosi pe veteranul Suat, care este suspendat, insa "copilul-minune" al fotbalului turc, Emre, este complet refacut dupa o accidentare. In schimb, in poarta se va afla tot tinarul Kerem, cel care spune ca a invatat din greselile de la Monaco. GRUPA A: Spartak Moscova - Real Madrid si Sporting Lisabona - Bayer Leverkusen; GRUPA B: Sparta Praga - S.S. Lazio si Sahtior Donetk - Arsenal Londra; GRUPA C: Olympique Lyon - Olympiakos Pireu si Valencia CF - SC Heerenveen; GRUPA D: Galatasaray Istanbul - Sturm Graz si Glasgow Rangers - AS Monaco. ANDREI BESUTIU Dobrescu il vede pe Leu in fruntea FR Box Conducerea Ministerului Tineretului si Sportului a anulat ieri decizia Biroului Federal al FR Box de a-i suspenda, pentru o perioada de patru ani, pe antrenorii Francisc Vastag si Grigore Bondavali. Cel care a impus aceasta masura a fost ministrul Crin Antonescu, oficialul precizind ca sanctiunea "reprezinta o jignire la adresa lui Vastag, care are merite deosebite comparativ cu membrii Biroului Federal". Antonescu a spus ca nu va mai tolera calcarea in picioare a unor persoane care au adus rezultate deosebite sportului romanesc. La rindul sau, Ioan Dobrescu, secretar de stat in MTS, a mentionat ca scandalul din boxul romanesc nu se va stinge decit daca federatia de specialitate va fi condusa de un om valoros, cu rezultate de invidiat in box. El l-a propus pentru aceasta functie pe Mihai Leu. Considerat capul rautatilor de "tabara Vastag", secretarul general al FR Box, Nicolae Serbanescu, a demisionat ieri. (L.C.) "Vicele" Uniunii Arbitrilor de Fotbal din Atena a fost prins cu mita-n sac Vicepresedintele Uniunii Arbitrilor de Fotbal din Atena, Panayotis Magdalis (un fel de omolog al lui Dan Petrescu), a fost arestat simbata in flagrant delict de luare de mita. Magdalis a fost retinut in timp ce primea 400.000 de drahme (circa 1.000 de dolari) de la un conducator de club din divizia a doua de amatori. Procurorul din Atena a decis deschiderea unei actiuni penale pentru coruptie, iar Magdalis a fost plasat in arest preventiv, urmind sa compara luni in fata unui judecator. Aceasta arestare intervine la doar citeva zile dupa ce secretarul de stat pentru problemele sportului, Georgios Floridis, a declarat, in cotidianul "Kathimerini", ca lumea fotbalului elen este "putreda". "Vina arbitrilor pentru situatia nedemna a fotbalului este imensa si sint convins ca ei sint controlati de un fel de mafie", a spus Floridis. (A.B.) Nasu' a mai pus un turneu in geamantanul lui Bölöni Mircea Sandu, presedintele Federatiei Romane de Fotbal, a reusit sa aranjeze la inceputul anului viitor un nou turneu de verificare pentru selectionata divizionara a "tricolorilor". Reprezentativa Romaniei, compusa din jucatori care activeaza in campionatul intern, va participa la prima editie a turneului "Vale Do Tejo", care se va desfasura intre 22 si 24 ianuarie 2001, in localitatea portugheza Santarem (aflata la 80 de kilometri de Lisabona). In afara Romaniei, la turneu vor mai participa echipa secunda a Portugaliei si inca doua reprezentative, care nu au fost inca stabilite. "Vale Do Tejo" este cea de-a treia competitie la care "tricolorii" au asigurata participarea in pauza de iarna. Deja au fost perfectate turneul de doua jocuri in Algeria, din decembrie, si "patrulaterul" din Cipru, la sfirsitul lunii februarie 2001. Federatia Iugoslava de Fotbal a anuntat ca lotul pe care-l vor deplasa "plavii" la Bucuresti, pentru amicalul cu Romania din 15 noiembrie, va cuprinde si zece "stranieri". Sirbii nu au comunicat inca federatiei noastre numele jucatorilor. Selectionerul Bölöni hotarise ieri ca va convoca sase fotbalisti din campionatul intern pentru meciul cu Iugoslavia. Acestia ar fi Codrea, Marius Niculae, Kirita, Maldarasanu, Vladoiu si, probabil, Prodan. MATEI UDREA Primarul Sechelariu nu mai vrea Cupa Campionilor, ci titlul national "Lui Chivulete i-as da cel putin opt etape de suspendare" FCM Bacau a pierdut la Craiova in fata Universitatii, scor 0-1, dupa o partida in care arbitrul Florin Chivulete a refuzat moldovenilor un penalty clar, iar asistentul Nicolae Sterea a semnalizat un ofsaid inexistent la un contraatac in care Catalin Cursaru scapase singur spre poarta aparata de Daniel Bogdan. "Chivulete nu ne-a lasat sa jucam, iar la faza de penalty nici macar nu a sprintat spre locul infractiunii. A fost departe", a declarat Gheorghe Chivorchian, presedintele gruparii din urbea lui Bacovia. Dumitru Sechelariu, primarul Bacaului si presedintele de onoare al clubului, n-a fost la Craiova, dar e la fel de revoltat ca si Chivorchian. "Si acum citiva ani ne-a facut varza" Unde ati vazut meciul cu Universitatea Craiova? Acasa, cu familia. Televizorul dumneavoastra mai este intreg? Da. N-am avut nimic cu el, insa am fumat cam mult, ce-i drept. Cum apreciati arbitrajul lui Chivulete? Ce pot sa va spun? Penalty clar la Cursaru si un ofsaid inexistent la un atac al nostru cu acelasi jucator in prim-plan. Ca sa nu mai spun de o faza a carei reluare nu s-a mai dat la televizor, cind Cursaru a scapat singur spre poarta oltenilor. De fapt, Chivulete nu este la prima abatere impotriva noastra. La un meci cu Ceahlaul, acum citiva ani, ne-a facut varza si ne-am obisnuit cu maniera sa de a conduce o partida de fotbal in care evolueaza FCM Bacau. Avind in vedere vecinatatea cu Piatra Neamt, sa aiba si Bacaul ansambluri folclorice? Nu cunosc aceste aspecte. Am citit doar in presa de scandalul in care Chivulete a fost implicat si nu vreau sa intru in amanunte. Oricum, fotbalul romanesc a avut de pierdut mult din imagine cu acest domn. Despre ansamblurile folclorice de la Bacau nu va pot spune mai mult, fiindca nu stiu daca exista intr-adevar. "Dan Petrescu se face vinovat de toate relele din arbitraj" In urma cu patru ani, anuntati ca Bacaul va lua Cupa Campionilor. S-a schimbat, intre timp, obiectivul? A fost o declaratie data acum opt ani. Eram la inceput in fotbal si, poate, am spus-o cu mult entuziasm. Va asigur insa ca, in urmatorii trei ani, FCM Bacau va trage la titlu. Bineinteles, daca arbitrajele vor fi corecte. Marturiseati, tot in urma cu citiva ani, ca dadeati mici atentii arbitrilor. Lui Chivulete ce i-ati darui? Cel putin opt etape de suspendare. Dar cred ca sint indulgent. Vina nu este a sa in intregime. Domnul Dan Petrescu, unul din cei care conduc arbitrajul romanesc, se face vinovat de toate relele din acest domeniu. Dupa parerea mea, el este persoana din cauza caruia se intimpla toate lucrurile negative din arbitraj. Ati fost mecanic auto inainte de revolutie. Daca v-ar lasa masina in plin cimp, ati pune mina pe mobil sau ati incerca sa umblati la jiglere? La masina pe care o posed, un Mercedes, nu cred ca se poate rezolva decit intr-un service specializat. Fratele dumneavoastra, Sergiu, candideaza la un loc pentru Senat, pe listele PDSR. Dinsul cu ce se ocupa inainte de '89? Era inginer constructor, iar acum conduce cea mai puternica firma de constructii din Moldova. DANIEL NAZARE Copos s-a apucat de fumat Victoria Rapidului in partida cu Otelul s-a conturat datorita ardorii cu care au evoluat jucatorii giulesteni. Se poate spune ca acest succes a fost dorit mai mult de tinarul antrenor Mircea Rednic, cel care si-a trecut in palmares prima victorie din cariera sa de tehnician. Oricum, in jocul Rapidului s-a putut observa, in continuare, aceesi incoerenta in faza de constructie, dar aceasta lacuna a fost suplinita prin ambitia care a fost indusa de Rednic elevilor sai. Pentru ca este suspendat de LPF pina la sfirsitul campionatului, presedintele Sectiei de fotbal de la Otelul Galati, Mihai Stoica, trebuia sa stea in tribuna la meciul din Giulesti. El a incercat insa o stratagema pentru a avea acces in incinta terenului, rugind pe un ziarist sa-i procure o vesta de fotoreporter. "Miscarea" a fost insa observata de Dinu Gheorghe, zis "Vama". Oficialul giulestean a fost insa intelegator, permitindu-i lui lui Stoica sa stea aproape de banca tehnica a galatenilor, insa numai la inceputul meciului. "MM", care a fost ales zilele trecute presedinte de onoare al Ligii Studentilor din Galati, a renuntat, in cele din urma, la vesta de fotoreporter Arbitrul Altmayer a avut o noua prestatie modesta in Giulesti, dupa cea din partida Rapid - Astra, in sezonul trecut. El a acordat foarte usor cele doua lovituri de pedeapsa din prima repriza, insa nu a mai fluierat la un fault clar al lui Pelin asupra lui Pancu, in careu, spre finalul primei parti a jocului George Copos, principalul actionar de la UFC Rapid, s-a apucat de fumat! El a pufait pe tot parcursul reprizei secunde dintr-o havana de dimensiuni apreciabile. Cel mai tare s-a bucurat Danut Lupu, care a spus: "Ia uite, cind eram eu la Rapid nu-mi dadea voie sa fumez, iar cum s-a apucat el". In schimb, cel mai nefericit a parut presedintele Gloriei Bistrita, Jean Padureanu, care a fost nevoit sa inhaleze tot fumul care iesea din trabucul lui Copos. Fanii il confunda pe Mincea cu Giuseppe Verdi Oficialii rapidisti s-au eschivat sa confirme eventuala trecere a lui Corneliu Papura la echipa lui Mircea Rednic, desi surse din anturajul Universitatii Craiova dau ca sigur acest transfer Mircea Rednic, antrenorul Rapidului, a anuntat ca in iarna se vor face mari restructurari in lotul giulestean, urmind ca acesta sa fie redus la 20 de jucatori, de la 27, cit numara in prezent Bomba serii a fost detonata de doi dintre liderii galeriei rapidiste. Entuziasmati de daruirea favoritilor, membrii "Legione Granata" au cintat cu mult patos o arie din "Aida", celebra opera a lui Giuseppe Verdi, pe un text adaptat: "Clubul nostru drag/Ce mult te iubim/La bine, la rau/Fluturam steagul alb-visiniu". "Imnul", care rasuna din piepturile giulestenilor de mai bine de un deceniu, a provocat o controversa intre cei doi lideri ai galeriei. "Este «Aida», de Beethoven", a spus cel cunoscut sub numele de "Profesorul". La aceasta remarca, "Bebel", un alt lider, a raspuns cu rautate: "Nu vezi, ba, ca esti fraier? Cintecul asta a fost facut de Mincea! (n.r. - fostul conducator al gruparii "Legione Granata"). Dar de unde sa stii tu toate astea, ca stai la tribuna intii" In aceasta saptamina este asteptat sa revina la Rapid atacantul Marius Ninel Sumudica, formatiei lusitane Maritimo Funchal fiindu-i achitata suma de transfer - 150.000 de dolari. LAURENTIU CIORNEI DANIEL NAZARE Valeria Iordanescu e ingrijorata: "Puiu nu mai doarme noaptea" In urma cu mai putin de o jumatate de an, Anghel Iordanescu, cel mai bun antrenor roman al secolului, era un rasfatat. Ofertele umpleau cutia postala a generalului. Seici din Arabia Saudita si din Emirate, afaceristi din Tel Aviv sau industriasi din Marea Britanie se bateau sa-l aduca la echipele lor pe reputatul tehnician. Chiar daca nu a fost cea mai incitanta propunere, Puiu a cedat totusi in fata argumentelor prezentate de George Copos si a acceptat sa ocupe postul de antrenor principal la Rapid. Miscarea s-a dovedit a fi neinspirata pentru ca in Giulesti a gasit un lot "subtire", iar pretentiile au fost, poate, exagerate. Pentru ca nu a reusit sa impuna rapid cadenta din "era Lucescu", Iordanescu a fost debarcat. De atunci au trecut doua saptamini, timp in care generalul a incercat sa uite de necazurile care l-au napadit in ultima vreme. A fost plecat o saptamina la munte, unde si-a rasfatat copiii, aflati pina ieri in vacanta. Sta mult in fata televizorului, urmarind partidele de fotbal si emisiunile dedicate sportului-rege. Nu doreste sa mai fie vazut prin preajma stadioanelor, la meciurile importante. Este prezent insa la mai toate jocurile pe care le disputa fiul sau cel mai mare, Edi, echipier al formatiei Rapid. Ultima oara a asistat la meciul Rapid-Otelul, echipe de tineret, partida disputata simbata, cind a jucat si Edi. "Nu are liniste si nu mai doarme noaptea. Este invatat sa munceasca. Asta face de la 12 ani. Momentan nu are nici o oferta si cred ca lucrul acesta il face sa fie usor descumpanit", ne-a povestit ieri Valeria, sotia celebrului antrenor. Referitor la ce fel de propunere ar accepta generalul, doamna Iordanescu spune ca "Puiu va cintari foarte atent. Daca este sa accepte un nou contract in strainatate, ceea ce este cel mai probabil, vom pleca toata familia". LAURENTIU CIORNEI 