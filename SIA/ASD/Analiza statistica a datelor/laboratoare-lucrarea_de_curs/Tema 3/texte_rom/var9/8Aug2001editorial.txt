 O scama pe reverele superiorilor ______________________________________________________________________ Mama, mama, ce bine sta Adrian Nastase in sondaje! Nu vezi ce distanta e intre el si urmatorii? Ai observat ca toti il vad viitorul presedinte al Romaniei? Si PSD, ce bine sta, nene! Are o pozitie beton! Cam astea ar fi concluziile oricarui roman care afla rezultatele sondajelor facute de Metro Media Transilvania. Or, sondajele acestea au o problema de fond. Nu valoreaza doi lei. Si nu vreau sa spun ca rezultatele ar fi incorecte sau aberante, desi procentele publicate de Metro Media Transilvania in lunile dinaintea alegerilor ne indreptatesc sa credem ca directorul de atunci, ministrul informatiilor de acum, a umblat cu ocaua mica sau a mai pus pe unde nu era. Sint gata chiar sa accept ca Metro Media Transilvania nu mai minte nici un pic si ca Vasile Dancu nu afla rezultatele decit din ziar. Chiar si in asemenea conditii (oarecum ideale) eu tot zic ca sondajele in cauza nu valoreaza doi lei. Pur si simplu nu au credibilitate. Chiar si un sondaj coordonat de sotia premierului ar avea mai multe sanse de a fi acceptat. Nevasta fiind, isi mai poate permite sa-i spuna lui Adrian Nastase un adevar sau altul. Pe cind un subordonat, mai ales unul abia venit din provincie, niciodata. De altfel, e greu de imaginat ca Vasile Dancu ar putea realiza un sondaj din care sa reiasa problemele reale ale guvernarii. Ar zice lumea ca e nebun. In consecinta, chiar daca ar fi corecte, sondajele institutiei in cauza nu doar ca sint greu de luat in considerare, ci sint si nerealiste. Vin sa ne spuna tot felul de banalitati de care nu avem nevoie. Nu popularitatea lui Adrian Nastase ori sansele lui de a deveni presedinte ne intereseaza acum. Sondajele de acest tip reprezinta doar un fel de a umbla dupa cai verzi sau de a-i spune sefului, ce frumos, destept si iubit sinteti! Altceva nimic. Mult mai importanta pentru guvern si pentru PSD mi se pare o cercetare independenta din care sa aflam raspunsul populatiei fata de eventualele schimbari petrecute in economie sau in institutiile statului. Progresam, stagnam sau decadem? S-a produs o mutatie in atitudinea institutiilor publice fata de cetatean? S-a temperat coruptia sau asistam la o escaladare a "performantelor" precedente? Numai cu asemenea intrebari guvernul Nastase ar putea afla ce-i de facut, cum e perceput cu adevarat de populatie si in ce fel se reflecta activitatea sa. Va dati seama ca un astfel de sondaj n-ar putea fi realizat de Metro Media Transilvania. Si daca ar fi facut ca la carte, tot am ramine cu banuiala ca e aranjat. Si, in cele din urma, tot la valoarea de doi lei am ajunge. Sondajele lui Vasile Dancu, membru al guvernului, nu pot depasi conditia unei scame de pe reverele superiorilor si a unor bani cheltuiti de pomana. [5][pl.dll?rid=expresro] _________________________________________________________________ 