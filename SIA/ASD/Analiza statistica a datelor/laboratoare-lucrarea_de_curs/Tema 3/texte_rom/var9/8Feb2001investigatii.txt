 "Publirom", afacere de familie in Ministerul Finantelor Aventura de tranzitie a "Publiromului", organizatoarea celebrelor si televizatelor megatombole de Revelion, a ajuns la final datorita investigatiilor realizate de "Evenimentul zilei". Ani in sir, firma "Publirom" a inselat milioane de cetateni si a lasat bugetul de stat fara citeva zeci de miliarde de lei. Astazi, mergem mai departe cu dezvaluirile si explicam "minunea" prin care societatea a scapat de fiecare data in confruntarile cu legea. Desi este cercetata inca din 1997 pentru evaziune fiscala si jocuri neautorizate, niciodata MF nu a calculat cu exactitate prejudiciile, nu a trimis la politie rapoarte adevarate si nu si-a sustinut cu seriozitate cauza in fata instantelor. Explicatia, luata in calcul si de IGP, poate fi cumetria dintre sotii Cristea (patronii "Publirom") si Vasile Cabulea, actualul director general al celei mai dure sectii din MF - DGAI (Departamentul General de Audit Intern, adica departamentul de control intern, care poate lua la puricat orice angajat al MF). Inalt functionar in MF, asociat la "Publirom" Orice mirare privind imunitatea "Publirom" in fata legii se spulbera la aflarea legaturilor de rudenie dintre familia Cristea si Ministerul Finantelor. Delia Cristea, unul dintre cei cinci asociati ai "Publirom" (detine 49,65 la suta din actiunile societatii), este in acelasi timp si angajata a Ministerului Finantelor. Si nu intr-o circa financiara oarecare, ci chiar la DGAI, departamentul de control intern, departament care-si permite sa traga la raspundere orice functionar al Ministerul Finantelor, da aprobarea pentru orice angajare in MF si verifica nu doar activitatea profesionala, ci si moralitatea salariatilor din subordinea lui Tanasescu. In calitate de patroana, Delia Cristea a supervizat "Marele Concurs al al Revelionului 2001" si a modificat cu minuta ei mai multe documente si contracte ale "Publiromului". In calitate de functionar la stat, aceeasi Delia Cristea a fost desemnata in comisia care urma sa asiste, din partea MF, la extragerea cistigatorilor, adica sa asigure legalitatea unui joc ilegal din start, deoarece nu avea licenta. Directorul DGAI, finul sotilor Cristea Surprizele nu se termina insa aici. Cu toate ca exista un vraf de legi care interzic genul acesta de imbinare placuta si utila a calitatii de om de afaceri si lefegiu la stat, iar seful ei, Vasile Cabulea, cunostea foarte bine situatia, Delia Cristea este inca platita din banii cetatenilor, chiar si acum, dupa inceperea cercetarilor de la IGP. Nimic intimplator pentru ca seful acesteia si director general al DGAI, spaima finantistilor din tara, este Vasile Cabulea, nimeni altul decit finul de cununie al sotilor Cristea, doi dintre cei cinci asociati ai "Publirom". Pe timpul lui Remes, Cabulea era adjunct la acelasi departament. Cu Delia Cristea nu am reusit sa luam legatura. Saptamina trecuta, cind am sunat-o chiar la locul de munca, la cel bugetar, ne-a raspuns chiar ea. Banuind insa cine stie ce, ne-a spus raspicat ca nu lucreaza nici o Delia Cristea in Finante. De lucrat lucreaza, dupa cum ne-a confirmat nu numai "Personalul" din MF, ci si Vasile Cabulea, finul doamnei Cristea. De luni, Delia Cristea a intrat in concediu, pina pe data de 9 februarie. Cu Nicolea Cristea n-am reusit sa luam legatura si nici nu putem avea aceasta pretentie, din moment ce nici macar IGP nu se poate mindri cu aceasta performanta. Cit despre Vasile Cabulea, el nu vede nimic deosebit in cumetria cu "Publirom" si nici nu pare zguduit de coincidenta relatiei de subordonare dintre el si Delia Cristea. Ramine ca politia si Parchetul sa stabileasca daca exista vreo coincidenta si intre faptul ca Departamentul "Jocuri de noroc" din MF trebuie sa ofere date si sa contabilizeze prejudiciile aduse bugetului de stat de catre "Publirom" (rapoarte nefinalizate pina acum) si aspectul insignifiant ca Departamentul "Jocuri de noroc" este controlat la singe de zbirii din DGAI. Cinci ani furtunosi Revelionul "Publirom" la TVR are un trecut scurt (cinci ani), dar bogat in peripetii. Dupa prima tombola, in 1997-1998, firma a fost acuzata de evaziune fiscala, Garda Financiara punind sechestru pentru suma de 2 miliarde si 198 milioane de lei, reprezentind impozitul de 10 la suta din veniturile concursului. In plus, CNA a amendat TVR cu doi la suta din profitul anului '97 pentru publicitate mascata (desi Societatea Romana de Televiziune nu semnase un contract de publicitate cu "Publirom", i-a afisat sigla pe parcursul intregii nopti de Revelion). Patronul Nicolae Cristea a fost chiar arestat. Pentru putin timp. Revelionul 1999 este urmat de aceleasi scandaluri - garda blocheaza sumele incasate din vinzarea ilustratelor pe motiv ca este vorba despre un joc de noroc. Instanta decide insa ca dreptatea se afla, de fiecare data, de partea "Publiromului". Firma isi continua nestingherita afacerile, iar statul suspina inca dupa miliardele pierdute. Chichita de care a atirnat in permanenta soarta impozitelor asteptate la stat a constat in dilema insurmontabila pentru cei indrituiti sa o rezolve - este sau nu este joc de noroc. Povestea s-a repetat la modul plictisitor, an de an: "Publirom" lansa pe piata celebrele carti postale, Directia jocuri si concursuri decidea ca este joc de noroc, urmau contestarea in instanta si victoria rasunatoare prin prezenta si prestatia lamentabila a partii vatamate, Ministerul Finantelor. IGP ajunge la concluziile din "Evenimentul zilei" Dupa ce ziarul nostru a dezvaluit si probat ultima teapa, "Marele concurs al Revelionului 2001" (cind "Publirom", folosindu-se de zimbetele Andreei Marin, a promis cistiguri in valoare totala de 30 de miliarde de lei, dar nu a dat nimic), lucrurile au intrat in normal. Pornind de la probele prezentate de noi si urmind firul logic al cercetarilor noastre, IGP a demarat dosarele de cercetare pentru toate concursurile neonorate si neautorizate. Anchetatorii au ajuns si ei la concluzia ca listele publicate pe 4 ianuarie in "Romania libera" sint falsuri ordinare si ca nu s-a facut nici o extragere intrucit sacii cu milioanele de carti postale au fost parasiti de "Publirom" intr-un oficiu postal. Politistii au definitivat investigatiile preliminare si au trimis deja toate dosarele la Departamentul cercetari penale. Potrivit declaratiilor, dovezile fiind "beton", in citeva zile va incepe urmarirea penala impotriva firmei si asociatiilor. Deoarece personajul principal, Nicolae Cristea, nu a raspuns nici uneia dintre invitatiile oficiale ale anchetatorilor si, mai apoi, nu a fost gasit nicaieri de catre politistii trimisi cu mandat de aducere, el va fi dat in urmarire generala, imediat dupa declansarea inceperii urmaririi penale. Asta, in cazul in care Cristea nu se va prezenta totusi, de bunavoie si nesilit de nimeni, la sediul IGP. MARIANA BECHIR GABRIELA TINTEANU Noul procuror general al Romaniei, Joita Tanase, promite Dosarele Jimbolia, Costea si FNI se vor incheia Noul procuror general al Romaniei, Joita Tanase, a anuntat ieri un ambitios program de imbunatatire a imaginii justitiei. El a promis ca in cadrul Parchetelor nu vor avea loc inlocuiri din functii pe motive politice. De asemenea, Joita Tanase a anuntat ca instrumentarea si solutionarea dosarelor penale se vor face numai cu respectarea legii. Astfel, dosare precum "Jimbolia" , "Afacerea Costea", "Afise pentru Iliescu" vor primi, potrivit lui Joita Tanase, "solutii temeinice si legale" dupa administrarea tuturor probelor. Cu un astfel de program ambitios ne putem trezi cu un adevarat stat de drept, asemenea Frantei, Italiei sau Germaniei, unde nu conteaza functia publica detinuta de un demnitar corupt, fie el sef de partid si de stat. Vacaroiu, Taracila si Novac risca cercetarea penala Noul procuror general a promis ca, daca din administrarea unor noi probe va reiesi ca fostul premier Nicolae Vacaroiu a incurajat contrabanda din dosarul "Jimbolia", alaturi de fostii ministri Doru Ioan Taracila si Aurel Novac, va trimite parlamentului si presedintiei sesizari in vederea declansarii procedurilor necesare pentru anchetarea faptelor penale savirsite. Surpriza ar fi si mai mare daca fostul premier si actual presedinte al Senatului, Nicolae Vacaroiu, va aproba propria sa cercetare penala inainte ca sesizarea sa fie supusa discutiilor in comisia juridica a parlamentului. In "Afacerea Costea" anchetele complexe sint in plina desfasurare. Acest scandal cuprinde mai multe dosare penale, intre care si dosarul de la Constanta, care vizeaza importurile de petrol prin intermediul firmelor pariziene ale lui Adrian Costea. Aici, sustine noul procuror general, finalizarea anchetei depinde de momentul in care partea franceza va transmite documentele solicitate in cadrul comisiilor rogatorii. La Bucuresti exista pe rol disjungerea operata in dosarul "Albumul Eterna si Fascinanta Romanie", in care s-a cerut ridicarea imunitatii parlamentare a fostului secretar general al guvernului Viorel Hrebenciuc, acum vicepresedinte al Camerei Deputatilor si lider al grupului parlamentar al PDSR. Si acest dosar va primi o "solutie temeinica si legala", ca de altfel si dosarul "Afise pentru Iliescu", realizate la Paris de Adrian Costea, dosar in care pina acum au fost pusi sub invinuire doi vamesi si fostul trezorier al PDSR, Gheorghe Pascu. Noul procuror general va urgenta si solutionarea unor dosare vechi ca cel al omului de afaceri George Constantin Paunescu, acuzat de subminarea economiei nationale, ori cele ale fostilor demnitari PD Radu Berceanu si Petre Partal. 200 de sesizari privind perioada 1996-2000 De asemenea, Joita Tanase a anuntat ca va lua, fila cu fila, cele aproximativ 200 de sesizari care privesc ilegalitatile guvernantilor din perioada 1996-2000, constatate de Departamentul de Control al Guvernului sau de alte institutii de control ale statului. Intre dosarele penale recent inregistrate se afla si cel al importurilor nelegale de produse de origine bovina. Sesizarea a fost facuta luni de catre actualul ministru al agriculturii, Ilie Sirbu, care a pus la dosarul cauzei si documentele descoperite de reporterii nostri. In dosarul "AVAB", proaspat inregistrat, au fost demarate verificarile preliminarii cu privire la nerespectarea legalitatii de catre conducerea acestei institutii. Procurorul general a mai anuntat ca in cazul "FNI" va declansa cercetari asupra celor care au ajuns in posesia banilor depusi de cele aproximativ 200.000 de victime. ONDINE GHERGUT NICOLETA SAVIN Zeci de diplome de bacalaureat false In urma semnalelor din presa, Ministerul Educatiei si Cercetarii a demarat o campanie de verificare a documentelor din cadrul scolilor si liceelor din tara. Ieri a fost descoperit inca un fals in acte publice savirsit de Dumitrescu Ion, secretarul Liceului "Dimitrie Bolintineanu" din Bucuresti. Acesta a eliberat, in ziua de 4 august 2000, o adeverinta de absolvire pe numele Schiopescu Mihaela si a semnat si in locul directorului liceului. Dumitrescu a declarat ca tinara s-a prezentat la scoala si a solicitat aceasta adeverinta pentru examenul de admitere la facultate. In urma controlului s-a descoperit ca Schiopescu nu fusese eleva liceului. Un alt caz de falsificare a diplomelor de bacalaureat s-a petrecut la Liceul Pedagogic din Bacau, unde comisia de control a anulat 15 diplome false si 11 care nu aveau fotografia absolventului. De asemenea, Comisia a mai descoperit ca, la acelasi liceu, Vulpe Aurica a beneficiat de doua diplome cu numere de inregistrare diferite. In acelasi timp o diploma lipseste, iar o alta a fost eliberata in duplicat. Conducerea liceului bacauan s-a imbolnavit brusc, cei doi directori fiind, la ora actuala, in concediu medical. ROBERTA VORNICU Ex-procuror general al Romaniei, Vasile Manea Dragulin, aparatorul lui Priplata Franmtisek Priplata, cehul acuzat de instigare la uciderea liderului sindical de la Tepro si de inselaciune in dauna FPS, si-a angajat un nou avocat, in persoana lui Vasile Manea Dragulin, fostul procuror general al Romaniei. Reamintim ca procesul celor opt acuzati de asasinarea lui Virgil Sahleanu a fost stramutat printr-o decizie a Curtii Supreme de Justitie de la Tribunalul Iasi la Tribunalul Satu Mare, hotarire cu care sindicalistii de la Tepro si vaduva liderului nu sint de acord. CATALIN DUMITRESCU Fost director FPS, cercetat pentru luare de mita Ioan Misca, fostul director al sucursalei din Satu Mare a Fondului Proprietatii de Stat, care era dat in urmarire, a fost prins, luni, de politistii de frontiera la Vama Petea, cind incerca sa intre in Romania, informeaza Mediafax. Misca (35 de ani) este acuzat ca, in iunie 2000, in calitate de director al FPS Satu Mare, a pretins si a primit doua mii de marci germane de la Iosif Nagyi, promitindu-i acestuia ca il va angaja ca director la Agromec Tasnad. Ioan Misca este cercetat de politisti, in stare de libertate, pentru luare de mita. Fostul director al sucursalei Satu Mare a Fondului Proprietatii de Stat, Ioan Misca, sustine ca declaratiile lui Iosif Nagy, potrivit carora ar fi primit mita pentru a-l angaja pe acesta intr-un post de conducere, sint false. Seful IPJ Satu Mare, Alexandru Molnar, a afirmat insa ca, in urma cercetarilor, a rezultat ca Misca a pretins si a primit de la o persoana o suma in valuta pentru a o angaja intr-un post de conducere. El a spus ca, avind in vedere ca este o infractiune de serviciu, competenta a fost declinata Parchetului Tribunalului Satu Mare, unde Misca va fi audiat astazi. ( A.M ) Detinutul Dumitru Constantin a evadat din Penitenciarul Pelendava Dumitru Constantin, 24 de ani, care ispasea o pedeapsa pentru furt la Penitenciarul Pelendava din Craiova, a evadat ieri. Se pare ca Dumitru Constantin s-a speriat de o eventuala crestere a pedepsei si a pus la cale evadarea. Constantin va mai primi un spor de pedeapsa de pina la cinci ani, fara sa beneficieze de eliberarea conditionata. Ieri dimineata, evadatul a fost dat in urmarire generala, pe urmele lui fiind zeci de cadre ale politiei. ION SPANU Mii de hoti in libertate Politistii ancheteaza 170.787 de fapte penale cu autori necunoscuti, a declarat, ieri, colonelul Stefan Iancu, loctiitor al sefului IGP. Dintre acestea, 276 sint omoruri, 65 tentative de omor, 72 de loviri cauzatoare de moarte, 156 de vatamari corporale grave, 253 de violuri, 5.091 de tilharii, precum si 127.053 de furturi. De aceea, MI si IGP au stabilit constituirea unor compartimente in cadrul Directiei Judiciare si Institutului de Criminalistica. Un prim pas il reprezinta prevenirea si descoperirea infractiunilor de mare violenta, omoruri, tentative de omor, loviri cauzatoare de moarte. Col. Iancu a precizat ca, recent, au fost preluate 31 de dosare de la Directia de Combatere a Crimei Organizate, referitoare la infractiuni comise la comanda, cu arme de foc sau cu moduri de operare deosebite, care nu au fost rezolvate de ofiterii DCCO. "La Directia Politiei Judiciare urmeaza sa fie repartizate si celelate infractiuni comise cu violenta: santajul, lipsirea de libertate, pretinderea taxelor de protectie sub amenintarea violentei", a adaugat loctiitorul sefului IGP. ALINA GRIGORE Un pensionar l-a prins pe cel mai vestit hot de buzunare din Brasov Florin Alin Koleze, in virsta de 24 de ani, cunoscut ca cel mai vestit hot de buzunare din Brasov, a fost prins ieri de un pensionar curajos. Ieri dimineata, Koleze a urcat in troleibuzul 4, care mergea dinspre centru spre gara. El a bagat mina in buzunarul Anei Nagy, in virsta de 58 de ani, si i-a furat 476.000 de lei. Hotul a avut ghinion deoarece toata scena a fost vazuta de un calator, pensionarul Vasile Negoita, in virsta de 70 de ani. Acesta a pus mina pe hot, imediat dupa ce a furat banii. Koleze nu se astepta ca batrinul sa intervina,deoarece de regula, calatorii nu se amesteca, de frica razbunarii hotilor. Negoita impreuna cu victima l-au imobilizat pe Florin Alin Koleze si l-au tinut asa citeva statii, dupa care au coborit la capat, unde l-au predat la primul post de politie. Politistii s-au mirat de curajul pensionarului, avind in vedere ca hotul este unul dintre cei mai periculosi infractori din lumea interlopa brasoveana. Hotul a declarat anchetatorilor ca a urmarit-o pe pensionara din statia de la Magazinul Star, dupa ce a observat ca aceasta a scos un teanc de bani din buzunar pentru a-si cumpara bilet. "Am vazut ca are o gramada de bani, oricine ar fi procedat la fel in locul meu", a declarat Florin Alin Koleze. El a fost arestat preventiv, urmind ca procurorii sa decida daca va ramine in arest sau va fi cercetat in libertate. Koleze a avut mai multe condamnari pentru furturi din buzunare, inca de pe vremea cind nu implinise 18 ani. CAMELIA CSIKI Viorel Lis, cercetat penal Politistii bucuresteni au inceput, ieri, urmarirea penala impotriva lui Viorel Lis, fostul primar general al Capitalei. Potrivit anchetatorilor, in urma cu doi ani, Lis a repartizat ilegal doua apartamente din fondul locativ de stat. Beneficiarii celor doua locuinte "sociale", situate in Centrul Civic, sint Iulian Paun (fost primar al comunei Vidra, judetul Ilfov) si Constantin Stroe, unul dintre consilierii lui Paun. Politia sustine ca fostul primar Lis a repartizat cele doua locuinte ilegal pentru ca nici Paun si nici Stroe nu indeplineau conditiile necesare. Mai mult, inspectorii Serviciului Spatiu Locativ din Primaria Capitalei au propus respingerea cererilor depuse de cei doi, insa Viorel Lis ar fi ignorat sugestia specialistilor si a avizat favorabil solicitarile. Acest fapt are o explicatie: se pare ca, in acea perioada, Lis a incheiat un aranjament cu primarul din Vidra privind infiintarea unei gropi de gunoi pe raza comunei, de care ca se foloseasca Primaria Capitalei. Pentru acest serviciu, Lis i-a recompensat pe cei doi cu cite un apartament. Viorel Lis este cercetat, in stare de libertate, pentru abuz in serviciu. DANIEL NEAMU PETRISOR CANA Avioane TAROM in casute postale TAROM a inregistrat, in ultimii trei ani, pierderi de 160 de milioane de dolari, numai in cursul anului 2000 valoarea acestora fiind estimata la circa 50 de milioane de dolari, a anuntat, recent, directorul general al companiei, Nicolae Demetriade. Statul a acoperit mereu aceste pierderi, finantind in acelasi timp si achizitia de noi avioane. In derularea financiara a contractelor apar insa firme obscure inmatriculate in paradisuri fiscale, Vlaicu Leasing Ltd., Zerlina Ltd., Batavia Ltd., din insulele Cayman, firme care sint in afara oricarui control financiar. Va prezentam informatiile pe care le detinem si punem, deocamdata, o singura intrebare: De ce in insulele Cayman? TAROM are in proprietate un avion bun si doua scoase din uz Noul director general, Nicolae Demetriade, a declarat recent ca TAROM efectueaza zboruri catre 46 de destinatii, cu o flota compusa din cinci aeronave Boeing 737, sapte ATR 42-500 si doua Airbus A-310, la care se adauga cinci Boeing inchiriate. Ceea ce a omis sa spuna Demetriade este faptul ca, oficial, TAROM are in proprietate un singur avion ATR 42 - 500, dintre cele care efectueaza zboruri. Mai exista in proprietatea TAROM si doua Boeing - 707, care insa au fost scoase din circulatie. Toate celelalte avioane pe care le utilizeaza TAROM sint in proprietatea unor firme de care n-a auzit nimeni pina acum Vlaicu Leasing Ltd., Zerlina Ltd., Batavia Ltd., din insulele Cayman. De fapt, omisiunea directorului este explicabila. Domnia sa este nou in functie si nu a avut timp sa cerceteze "mostenirea grea" lasata de predecesorii sai. El a aflat de la reporterul "Evenimentului zilei" despre situatia cel putin ciudata a proprietatii aeronavelor. Dupa ce a avut un prim moment de perplexitate, directorul Demetriade a promis ca se va informa asupra acestei situatii extrem de neobisnuite. Doua zile mai tirziu, ne-a comunicat ca nu avem de ce sa ne alarmam, pentru ca lucrurile sint perfect legale si se practica pe piata de vinzare a avioanelor. "Toate aceste firme sint infiintate de Ex-Im Bank SUA, prin care TAROM deruleaza operatiunile financiare de cumparare. Una dintre ele s-a numit Vlaicu pentru ca era vorba de avioane pentru romani. In momentul in care banca finanteaza achizitia in leasing a unui avion, banca infiinteaza o firma care preia dreptul de proprietate asupra aparatului, drept care se mentine pina la achitarea integrala. Doua avioane vor fi achitate integral pina la sfirsitul anului acesta, iar celelalte pina la sfirsitul lui 2004", ne-a declarat Demetriade. Dan Vulcan, care a fost si el, pentru un timp, director la TAROM, are o alta versiune: "Firma intermediara nu este a bancii, ci a companiei TAROM. In procedura de financial lease, contractul este semnat de TAROM cu firma constructoare, plata urmind sa se faca printr-o banca". Am inteles de la Dan Vulcan ca, in ziua in care avionul iese pe poarta fabricii, TAROM cedeaza bancii dreptul de proprietate, iar banca cedeaza in aceeasi zi companiei TAROM dreptul de folosinta. Dreptul de proprietate este preluat de o firma creata special, numita special purpose vehicle, la care TAROM detine toate actiunile. "Dupa ce avionul este achitat, asta insemnind o perioada medie de 12 ani, proprietar devine TAROM, contra unei taxe de 100 de dolari", ne-a mai declarat Vulcan. Perplexitate la cel mai inalt nivel Actualul director al TAROM si fostul ministru al transporturilor, Anca Boagiu, au in comun cel putin un lucru: amindoi au fost surprinsi aflind despre situatia proprietatii flotei. "Doamne, ce minune imi spuneti? N-am auzit niciodata de asa ceva. Cum sa aiba un singur avion in proprietate? Care firme off-shore?", s-a mirat Anca Boagiu. Pe de alta parte, dupa ce si-a revenit din perplexitate, doamna Boagiu a replicat: "Daca ati auzit ca e o practica internationala uzuala in domeniu, care ar fi problema?". O problema ar fi faptul ca nu era de datoria "Evenimentului zilei" sa-i informeze pe fostul si actualul ministru sau pe directorul TAROM ca proprietarii unor avioane de zeci de milioane de dolari se ascund, practic, sub un numar de casuta postala. Daca e o practica asa de cunoscuta, de ce n-o stiu in primul rind "factorii responsabili"? Milioane de dolari, intr-un paradis fiscal In opinia Ancai Boagiu, faptul ca partile contractante sint ministere din Romania, firme de talia companiei "Boeing" si banci mari din lume fac imposibila chiar si cea mai mica neregula. Cu toate acestea, milioane de dolari pentru achizitionarea avioanelor, bani de la bugetul de stat, ajung pe miinile unor firme off-shore, care nu pot fi controlate de nimeni. Cu o populatie de 26.000 de locuitori, in Cayman sint inregistrate 23.500 corporatii si 548 banci, cu un capital total de 400 miliarde dolari. Scutirea totala de taxe si legile care garanteaza strict secretul bancar au facut din Cayman un paradis fiscal. Practic, firmele de acolo sint in afara oricarui control. Avind in vedere ca bani de la bugetul statului roman trec prin firme din Cayman, ipoteza unor comisioane grase nu este deci deloc una SF. In plus, exista si aeronave TAROM (de exemplu, cele doua Airbus-uri) care au ca proprietari firme-vehicle din Japonia, Statele Unite, Franta, tari unde un contract financiar poate fi controlat. Atunci de ce apar si firme off-shore? O posibila explicatie ar fi faptul ca, apartinind unor firme off-shore, nu se platesc impozite pe proprietatea aparatului. Exim Bank Romania nu are nimic de-a face cu TAROM Am incercat sa aflam ce e cu firmele off-shore care detin avioanele romanesti. La Exim Bank Romania, directoarea Directiei de promovare a comertului exterior in contul statului, Silvia Tanasie, ne-a declarat: "Avioanele se cumpara prin Ex-Im Bank SUA. Banca din Romania s-a implicat doar in prezentarea situatiei tehnice catre finantatorul extern. In anii Ô94-Ô95, am participat si la alcatuirea documentatiei prin care se contractau avioanele direct de la firma Boeing din Seattle si nu se mentiona nici o firma off-shore. Stiu ca lesingul se facea direct de la firma Boeing. Dar se mentiona si posibilitatea ca in contractul comercial sa intervina un intermediar care sa preia dreptul de proprietate asupra aeronavei pina la achitarea ei definitiva". La Ministerul Finantelor, sefa Directiei Datorie Publica, Elena Dumitrescu, ne-a spus ca, intr-adevar, exista o firma intermediara in astfel de contracte, denumita "vehicle", dar asa e procedura obisnuita de leasing. "Nu sint firme-capusa, asa cum se intimpla de obicei cu firmele off-shore", ne-a declarat doamna Dumitrescu. Din datele existente la Ministerul Finantelor, in perioada 1991-1998 au fost acordate pentru TAROM garantii de 100 de milioane de dolari. In 1998 au fost obtinute alte garantii guvernamentale, 60 milioane de dolari pentru achizitionarea a patru aeronave ATR 42-500 si 80 milioane de dolari pentru doua Boeing. In 2000, presedintele Emil Constantinescu a promulgat Legea pentru aprobarea Ordonantei de Guvern privind ratificarea Contractului de finantare dintre Romania, Banca Europeana de Investitii si TAROM, in valoare de 40 milioane euro, pentru finantarea proiectului de reinnoire a flotei companiei. Sintem oricum departe de capatul tunelului. De exemplu, numai pentru cele 2 Airbus-uri achizitionate in 1992 statul roman mai are inca de platit 60 milioane de dolari. SORIN CEHAN FLOTA TAROM - Situatia din Registrul unic de inmatriculare al aeronavelor civile din Romania - Boeing 737 - 300, nr. 1303/26.10.1994 Proprietar: VLAICU Leasing Ltd., Grand Cayman, Cayman Islands, P.O.Box 309, British West Indies, ipoteca 02.11.1994 - Boeing 737 - 300, nr. 1304/27.10.1994 Proprietar: VLAICU Leasing Ltd., Grand Cayman, Cayman Islands, P.O.Box 309, British West Indies, ipoteca 02.11.1994 - Boeing 737 - 300, nr. 1305/10.11.1994 Proprietar: VLAICU Leasing Ltd., Grand Cayman, Cayman Islands, P.O.Box 309, British West Indies, ipoteca 18.11.1994 - Boeing 737 - 300, nr. 1431/25.04.1998 Proprietar: FIRST SECURITY BANK, National Asociation, as Owner Trustee, Washington, USA - ATR 42 - 500, nr. 1433/05.06.1998 Proprietar: BATAVIA (Cayman) Ltd., Cayman Islands, ipoteca 05.06.1998 - ATR 42 - 500, nr. 1434/05.06.1998 Proprietar: BATAVIA (Cayman) Ltd., Cayman Islands, ipoteca 05.06.1998 - Boeing 737 - 300, nr. 1438/18.12.1998 Proprietar: FIRST SECURITY BANK, National Asociation, as Owner Trustee, Washington, USA - ATR 42 - 500, nr. 1440 Proprietar: ZERLINA Ltd., Cayman Islands, P.O. Box 309 Radiat ipoteca 9.10.2000 - ATR 42 - 500, nr. 1441 Proprietar: ZERLINA Ltd., Cayman Islands, P.O. Box 309 Radiat ipoteca 9.10.2000 - ATR 42 - 500, nr. 1442 Proprietar: ZERLINA Ltd., Cayman Islands, P.O. Box 309 Radiat ipoteca 9.10.2000 - ATR 42 - 500, nr. 1443 Proprietar: ZERLINA Ltd., Cayman Islands, P.O. Box 309 Radiat ipoteca 9.10.2000 - Boeing 737 - 500, nr. 1452/22.06.1999 Proprietar: CL. Aviation Ltd., Tokyo - ATR 42 - 500, nr. 1461/24.02.2000 Proprietar: TAROM, gaj fara deposedare 15.05.2000 - Boeing 737 - 500, nr. 1481 Proprietar: (din 1.11.2000) - TOMBO Capital Corporation, Tokyo, Japan - Boeing 737 - 300, nr. 1483 Proprietar: WILMINGTON Trust Company, Delaware, SUA, ipoteca 26.05.2000 - Airbus A 310, nr. de inmatriculare 1261/17.12.1992 Proprietar: GIE CARPATI BAIL, 103 Avenue des Champs Elysees, Paris, France, ipoteca 17.12.1992 - Airbus A 310, nr. de inmatriculare 1262/17.12.1992 Proprietar: GIE CARPATI BAIL, 103 Avenue des Champs Elysees, Paris, France, ipoteca 17.12.1992 [25][pl.dll?rid=expresro] 