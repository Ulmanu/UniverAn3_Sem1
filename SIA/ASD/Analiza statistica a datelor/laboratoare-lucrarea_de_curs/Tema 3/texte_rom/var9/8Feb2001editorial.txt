 Boala romaneasca ______________________________________________________________________ Ma c... in ea de tara!, zice o duduie frumoasa foc. De ce, draga? De ce, de ce? M-am inscris si eu la un concurs si a cistigat una cu pile! Cum asa, cind tu, la prima vedere, esti o "pila" electrizanta?! Uite asa, aia are un var care e sef si o tine langa prin circiumi cu patronul! Cum adica, "patronul"? E privat si angajeaza cu pile? Sigur ca da! Stai nitel, nu te grabi cu cuvintele grele! Ce facultate ai terminat dumneata? Contabilitatea! Pina aici, nu e rau! Cind? Anul trecut! Catastrofal, zic eu. Inseamna ca nu stii mare lucru! Poate ca n-ai prea dat pe la scoala. Nu ai fata de tocilara, nici de domnisoara cu copitele in coate de la cititul in biblioteca! Ai tinut contabilitatea vreunei firme? Nu, zice ea senina si candida. Ce conteaza ca n-am fost fraiera sa lustruiesc biblioteca?! Am diploma? Am! Nu m-a chemat sa ma verifice, m-a intrebat ce experienta am si a zis ca ma suna! Ma suna la doispe noaptea, ca toti vor sa te culci cu ei sau te intreaba ce pile ai! Nicaieri nu poti sa reusesti in tara asta daca n-ai o proptea! Mai bine ma car in strainatate! Duduia era atit de furioasa incit ar fi deversat canalul de apa menajera, resturi si scurgeri din toalete peste Piata Victoriei, peste Bulevardul Magheru si peste Muntii Carpati. Semana cu studentii de la jurnalistica, furiosi pe "mafia" din mass-media, care nu le da nici o sansa. Nici unul nu suferea ca nu stie cine este autorul statuii lui Eminescu din fata Ateneului, ca nu auzise de Dimitrie Gusti sau de Simion Florea Marian, si nici de ziaristii celebri ai epocii interbelice din presa romaneasca. Sa nu mai vorbim despre gramatica (Dumnezeu sa-l odihneasca in pace pe profesorul nostru de la Cluj, D.D. Drasoveanu) sau de ziarele pe care nu le deschideau sa afle si ei ce se mai intimpla in tara. Pur si simplu altcineva era de vina (de regula, Romania) pentru neputinta lor aproape funciara. Si duduia revoltata, si studentii suparati pe biata noastra geografie si pe istorie nu faceau decit sa se aseze intr-un rind nesfirsit de romani nefericiti, definiti de o singura trasatura. Toti cred ca altcineva este de vina! De vina sint parintii lor ca nu le-au lasat mosteniri mai importante si ca nu le dau mai multi bani de buzunar, de vina sint profesorii ca nu le dau note mari si ca nu le toarna stiinta in cap cu pilnia, de vina sint cei cu pile care nu le lasa nici o sansa pentru un loc de munca, de vina sint cei corupti care nu mai lasa "smintina" si pentru neputinciosi, de vina e Uniunea Europeana ca nu ne da vize si bani, de vina sint prietenii care au tradat. Totdeauna, pina la moarte, de insuccesul lor e responsabil altcineva. Sint oameni care si-au descoperit o adevarata vocatie in a explica si justifica o infringere numai prin ceilalti. Ei sint curati, nevinovati, stralucitori ca un diamant, dar adversarii sau lumea, in general (bineinteles, rea), i-au dus in aceasta situatie. Celor specializati in justificarea esecului prin cauze exterioare li se adauga o categorie speciala de descurcareti. De la firmele mici pina in politica pot fi vazuti cei care se spala pe miini si paseaza imediat raspunderea spunind, cutare e de vina. De vina a fost nea Nicu, de vina a fost Petre Roman, de vina a fost guvernul Vacaroiu, de vina a fost Ion Iliescu, de vina au fost Emil Constantinescu si Victor Ciorbea, de vina a fost CDR. Cunoasteti pe cineva in Romania care sa fi ridicat frumusel doua degete si sa fi spus, apasat sau soptit: "Stiti, e (sau a fost) greseala mea! Ma consider responsabil!"? Daca raspunsul e da, propuneti-l rapid sa devina sef sau sustineti-l sa ajunga persoana importanta! Are obraz si coloana! E atit de comod sa te minti ca nu ai nici o vina si nici o raspundere incit imaginea acestui sindrom se regaseste la milioane de romani resemnati. Ei, fara sa-si dea seama, alcatuiesc "baza sociala" pentru un alt sindrom tipic romanesc numit "lipsa de raspundere". Caci si refuzul domnisoarei tifnoase de a-si recunoaste nepriceperea, si al studentilor uitati de Dumnezeu prin baruri, si al muncitorului care freaca mangalul, si al politicianului care isi vede de-ale sale reprezinta acelasi microb ucigator al lipsei de raspundere. Nici contabila nu e vinovata ca nu stie, nici studentii ca se impiedica in gramatica, nici omul de afaceri "pus pe tunuri" ca pierde si nu are habar de economie, nici politaiul umil si spagar nu e vinovat de nimic. Romania, tara asa si pe dincolo, are, de fapt, cel putin doua boli cronice. Calitatea muncii si lipsa de raspundere! [5][pl.dll?rid=expresro] _________________________________________________________________ 