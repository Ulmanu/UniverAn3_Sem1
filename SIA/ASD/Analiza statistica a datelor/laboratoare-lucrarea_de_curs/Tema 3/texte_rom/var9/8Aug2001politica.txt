 Audiat in dosarul RomTelecom, Valeriu Stoica il acuza pe Nastase "Disputele dintre putere si opozitie se desfasoara la politie" Fostul ministru al justitiei, Valeriu Stoica, a fost audiat ieri, timp de aproape doua ore, la sediul Directiei Cercetari Penale din cadrul IGP, in legatura cu privatizarea RomTelecom, in calitatea sa de membru al Comisiei de privatizare a companiei de telecomunicatii. Stoica a aminat de mai multe ori intilnirea cu politistii care investigheaza acest caz, ultima data in urma cu o saptamina cind, printr-un consilier, a anuntat ca nu poate veni din cauza programului incarcat pe care il are. "Am luat act cu interes de propunerea pe care o face domnul Adrian Nastase, ca disputele dintre putere si opozitie sa se desfasoare la politie. Astept ca in zilele urmatoare Adrian Nastase si membrii cabinetului sau sa vina sa dea declaratii la politie legatura cu modul in care au facut privatizarea pina acum, si, mai ales, de ce nu au facut privatizare. In contrapropunere, cred ca Guvernul Nastase ar putea sa dea o ordonanta de urgenta prin care sa stabileasca ca, in domeniul privatizarii, competenta apartine politiei. In acest fel, guvernul va contribui cu succes la inlocuirea statului de drept cu statul politienesc", a declarat Valeriu Stoica dupa ce a iesit de la audieri. Stoica a precizat ca nu a aprobat in nici un fel plata comisionului pentru consultanta firmei Goldman Sachs, deoarece Consiliul juridic avea competenta doar in ceea ce priveste procesul de privatizare, si nu era nevoie de aprobarea membrilor lui pentru acordarea comisionului. In replica la declaratiile fostului ministru, secretarul general al guvernului, Serban Mihailescu, considera ca audierea lui Valeriu Stoica nu are nici o conotatie politica, fiind absolut normal ca organele de ancheta sa isi faca datoria pentru a elucida toate aspectele dubioase legate de privatizarea Romtelecom. Mihailescu a apreciat atitudinea lui Valeriu Stoica drept "exagerata". LUCIAN PURCAREANU Dupa ce i-a infierat cot la cot cu colegii de comisie parlamentara, Irina Loghin cinta cot la cot cu manelistii In timp ce cei mai multi dintre parlamentari se odihnesc dupa prima sesiune legislativa, deputatul PRM Irina Loghin (foto) pare decisa sa recupereze timpul pierdut in bancile parlamentului. Aflata pe litoral, Irina cinta, seara de seara, in statiunea Venus, unde pare a se simti mai bine decit in Camera Deputatilor. Hotarita sa nu ierte nimic, cintareata-deputat si-a dat mina chiar si cu manelistii pentru a-si mai rotunji veniturile de parlamentar. Ea nu s-a sfiit sa apara luni seara pe scena Teatrului de vara din Neptun intr-o companie selecta din care nu au lipsit Tociu si Palade, L.A si Vali Vijelie (foto). Iar daca la concertele de pe litoral adaugam si nuntile la care accepta sa cinte pentru citeva sute de dolari, atunci constatam ca doamna deputat are venituri frumusele, care ar trebui sa-i "ingreuneze" completarea fisei pentru impozitul pe venitul global. Oricum, se pare ca deputata peremista a uitat ca in iarna sustinea ideea presedintelui Comisiei de cultura din Camera Deputatilor, Mihai Malaimare, de a fi interzise manelele, gen de muzica pe care Irina Loghin nu se sfieste sa-l promoveze acum. Cu citeva luni in urma, Irina Loghin se declara impotriva "cintecelor de folclor cu caracter obscen". Tiberiu Dumitrescu TEODORA GEORGESCU "Tribunul" nu mai poate dormi de grija "Luceafarului" Vadim cere gratierea lui Cozma Cu mintea inca infierbintata dupa ce l-a batut soarele-n cap pe plaja speciala de la Neptun, "Tribunul" PRM ii scrie presedintelui Romaniei din nou, pentru a-i acorda gratierea sinistrului "Luceafar al huilei". Vadim stie un singur lucru si-l repeta ca un patefon stricat: Cozma e detinut politic si trebuie eliberat. Acum nu se stie daca bietul peremist i se adreseaza presedintelui Ion Iliescu sau "cirpei kaghebiste", "batrinelului care ar trebui sa-si plimbe nepotii in loc sa fie la Cotroceni" s.a.m.d. Ii reproseaza lui Iliescu faptul ca "l-ati uitat pe Cozma in inchisoare", desi "era de asteptat ca, dupa revenirea la putere, sa va transpuneti in viata convingerile (acest pasaj poate fi intitulat "acasa la limba de lemn"-n.a.) si sa curmati aceasta nedreptate strigatoare la cer". Tudor (C.V.) vrea sa se duca la vorbitor la Cozma, intr-o "vizita umanitara", uitind pesemne ca umanitara rau de tot e fiecare vizita pe care i-o face detinutului Cozma delicioasa Marinela Nitu. In opinia "tribunului", daca pentru Radu Vasile Stoenestiul a reprezentat mormintul politic, pentru Nastase, acesta e tocmai recentul accident de la Vulcan. Finalul misivei e apoteotic: nu tu bolsevicule, nu tu kaghebistule, nu tu zdreanta; de-a dreptul i se adreseaza cu naucitorul: "Va asigur, domnule presedinte, de cele mai alese sentimente, al dvs., presedintele PRM". Pas de mai intelege ceva ... Ortacii lui Cozma nu i-au platit avocatii Procesul "Stoenesti", in care Miron Cozma este judecat, alaturi de liderii sindicali Romeo Beja, Stelian Cosapu si Dorin Lois, pentru declansarea "mineriadei" din februarie 1999, a fost aminat ieri de magistratii Judecatoriei Sectorului 5, pentru data de 4 septembrie. Aminarea a fost motivata prin lipsa martorilor citati pentru audieri. Aparatorul lui Miron Cozma, in cele mai multe dintre procesele sale, senatorul PRM Viorel Dumitrescu a relatat ca are anumite probleme financiare cu Liga Sindicatelor Miniere din Valea Jiului. Este vorba despre faptul ca onorariul renumitului avocat nu a fost achitat pina acum pentru nici una dintre cauzele in care l-a aparat pe Cozma si ceilalti lideri sindicali. Sint 20 de dosare, incepute in faza de urmarire penala si continuare pina la procesele, deosebit de complexe, dintre care unele au necesitat audierea citorva sute de martori. Este vorba despre 230 milioane lei. "Nu ma intereseaza atit onorariul care mi se cuvine mie, cit banii pe care trebuie sa-i primeasca asistentii mei, care au muncit cot la cot cu mine la toate aceste cauze". Pentru recuperarea acestor bani, avocatul Dumitrescu a deschis un proces, al carui prim termen va avea loc la Petrosani, la 30 august. "Probabil ca voi cere plata in rate a acestor bani, mai ales acum dupa catastrofa petrecuta in Valea Jiului". VASILE SURCEL CRISTIAN OPREA Marko se da la Nastase Intr-un interviu acordat postului de radio BBC, Marko Bela il critica pe Adrian Nastase pentru intentia acestuia de a supune spre dezbaterea Parlamentului Romaniei Legea privind Statutul maghiarilor de peste hotare. Voalat, Marko Bela il ameninta pe Nastase ca Uniunea ar putea renunta sa mai sustina partidul de guvernamint. In concluzie, Marko Bela a declarat ca ideea PSD de a dezbate in parlament Statutul maghiarilor ar putea duce la un conflict politic intre cele doua partide. TEODORA GEORGESCU Bref Listele caselor revendicate, pe Internet Incepind cu 20 august, Primaria Capitalei va face publica pe Internet lista revendicatorilor de case nationalizate pe Internet, la adresa primariei: www.pmb.ro. "Deocamdata, listele pot fi accesate numai de la calculatorul central al primariei, care se afla in cabinetul primarului, pentru ca procesul de introducere a datelor in calculator este in plina desfasurare. Dar, in jurul datei de 20 august, acestea vor putea fi vazute de orice proprietar sau chirias. Casele revendicate putind fi cautate fie dupa adresa imobilului, fie dupa numarul de dosar", a declarat ieri primarul general Traian Basescu. ( I.A. ) M.M. - 45 Ministrul lucrarilor publice, transporturilor si locuintei, Miron Mitrea, implineste astazi 45 de ani. Mitrea s-a nacut in Sighisoara si este licentiat al Facultatii de Transporturi, Sectia Autovehicule Rutiere. In 1990 a facut parte din grupul care a constituit Sindicatul soferilor din Romania, intre 1990 si 1993 fiind presedintele acestuia, iar pina in 1995, presedinte executiv. A fost presedintele Partidului Conventiei Solidaritatii Sociale, care a fuzionat cu PDSR, actual PSD, in 1995. ( L.P. ) [15][pl.dll?rid=expresro] 