 Hagi isi pune cenusa-n cap Gheorghe Hagi, "decarul" roman al echipei de fotbal Galatasaray Istanbul, si-a cerut scuze fata de conducatorii clubului pentru ca a iesit de pe teren fara acordul antrenorului Mircea Lucescu. Incidentul se produsese la partida de campionat cu Erzurumspor, disputata simbata trecuta, scor 2-1. Potrivit cotidianului "Turkiye", Hagi a avut o intrevedere cu directorul sportiv al gruparii, Cuneyt Tanman, ocazie cu care si-a cerut scuze pentru comportamentul sau din timpul acelui meci. Cotidianul italian "Tuttosport" a anuntat marti ca Galata l-a transferat pe mijlocasul Emre Belözoglu la Internazionale Milano pentru suma de 11 milioane de dolari. Unul dintre intermediarii tranzactiei a fost atacantul Hakan Sukur, fost jucator la formatia din Istanbul, legitimat in prezent la Inter. (M.B.) Parada peremista la prezentarea unei federatii de arte martiale Irinei Loghin ii plac karatele In peisajul romanesc al artelor martiale a mai aparut recent o federatie, lansarea avind loc ieri, la Hotelul Marriott din Bucuresti. Organizata cu mult fast, ceremonia l-a avut ca actor principal pe Doru Constantin Onaca, senator PRM. Presedintele de onoare al "World Karate Confederation" a invitat numerosi colegi de partid sa participe la festivitate. Printre peremistii de vaza care au asistat la demonstratiile lotului de karate al noii federatii s-au numarat cintaretii Irina Loghin si Ion Dolanescu. Nu a lipsit nici "tribunul" partidului, Corneliu Vadim Tudor. Una dintre personalitatile care nu au onorat invitatia organizatorilor a fost Ion Iliescu, presedintele Romaniei. Intrebati daca au venit la ceremonie obligati fiind pe linie de partid, cei doi rapsozi au indrugat: "Asa si asa. Sintem prieteni cu Onaca". Irina Loghin a punctat decisiv, marturisind: "Imi plac karatele pentru ca sotul meu a fost campion mondial la lupte". Chiar daca nu s-a amestecat printre colegii sai, la Marriott a fost ieri si deputatul Mitica Dragomir. Presedintele Ligii Profesioniste de Fotbal a asudat plimbindu-se pe culoarele luxosului hotel, in cautarea unui sediu pentru asociatia care conduce si organizeaza desfasurarea Diviziei A la fotbal. LAURENTIU CIORNEI Florentin Petre lupta pentru "Ev.Z." la paintball Fotbalistul dinamovist Florentin Petre este vedeta detasamentului de la "Evenimentul zilei" care va participa, incepind de saptamina viitoare, la Cupa Presei la paintball. Foarte popular in Statele Unite, jocul - un "razboi" in care se folosesc bile cu vopsea in locul gloantelor - se va disputa in Padurea Baneasa. Cooptat in rindurile "lunetistilor" de la "E.Z.", micutul mijlocas al "ciinilor rosii" reprezinta o achizitie importanta in planul imaginii, dar si in cel al eficientei. "Piticul" este un pasionat vinator si pescar amator, domenii in care ii poate face concurenta si lui Jean Vladoiu, fostul lui coechipier. "M-as duce la pescuit, dar mi-e frica sa nu ma traga pestele sub copca", glumeste dinamovistul pe seama staturii sale. "Asa ca merg la razboi. Dar sa nu faceti vreo greseala, sa dati alice in loc de vopsea, ca iese belea. Ne ciuruim fundurile!". (D.C., T.U.) Manchester United si YankeeNets fuzioneaza Manchester United, cel mai bogat club de fotbal din lume, va semna un contract de fuziune cu gigantul sportului american, YankeeNets, celebru prin echipele sale de base-ball (New York Yankees, evaluata de analisti la peste 600 milioane de dolari), hochei (New Jersey Devils) si baschet (New Jersey Nets - fosta formatie din NBA a romanului Ghita Muresan). YankeeNets este patronata de George Steinbrenner, cunoscut romanilor din serialul american de mare succes "Seinfeld", magnatul aparind permanent cu spatele si fiind, in film, seful lui George Costanza. Acordul dintre cele doua grupari reprezinta un record absolut in istoria sportului. Peter Kenyon, presedintele companiei Manchester United PLC, a plecat marti la New York pentru a clarifica ultimele detalii ale contractului. Potrivit cotidianului britanic "Daily Mail", tranzactia a fost tinuta secreta de ambele tabere, dar, cu doua zile in urma, un avocat al clubului american, care a lucrat la acest proiect, a lansat stirea-bomba, cerind insa sa-i fie pastrat anonimatul. "America de Nord este o piata foarte importanta pentru noi. Aceasta fuziune vine sa completeze contractul semnat cu Nike, care va intra in vigoare din 2002. Practic, tranzactia reprezinta o alianta de piata intre doua dintre cele mai populare marci sportive din lume", a declarat Kenyon. MARGARIT BANUTA HORIA HASNAS Comando stelist la Ciuc Finala Ligii Nationale de Hochei, care va opune, ca de fiecare data in ultimii ani, echipele HC Miercurea Ciuc si Steaua, va debuta simbata, pe patinoarul din orasul harghitean. Acest meci va consemna o premiera, in sensul ca va fi pentru prima data cind Steaua va avea o puternica galerie in birlogul adversarilor traditionali, clubul militar solicitind organizatorilor 300 de bilete. Jean Pavel, liderul galeriei steliste "Armata Ultra", a precizat ca deplasarea in Harghita se va efectua cu patru autocare, dintre care doua sint puse la dispozitie de club, iar celelalte - inchiriate de suporteri. "Stim cum se procedeaza acolo si, cind am aflat ca echipa din Miercurea Ciuc a refuzat televizarea partidei, am decis sa ne ducem peste ei, sa vada ca nu fac ei legea. Chiar acum am trimis o adresa oficiala din partea clubului prin care solicitam 300 de bilete. Sa nu care cumva sa ne refuze pentru ca oricum mergem acolo si, daca nu ne lasa sa intram, ii anunt de pe-acum ca n-are rost sa se mai deplaseze la Bucuresti, nici macar hocheistii, ca nu intra in oras", a declarat Pavel, care a adaugat ca toti cei care vor face deplasarea la meci sint alesi pe sprinceana. (H.H.) Miine se va da verdictul in procesul intentat de antrenor clubului Ceahlaul Stefan: "Hizo poate antrena in Divizia B, C sau sa se angajeze strungar" Procesul intentat de antrenorul Viorel Hizo clubului de fotbal Ceahlaul Piatra-Neamt a avut ieri un nou termen. "Completul de judecata se va pronunta vineri (n.r. - miine)", a mentionat, ieri, Hizo. Tehnicianul solicita plata sumei de 30.000 de dolari, restanta din perioada cind pregatea gruparea de sub Pietricica. Presedintele nemtean Gheorghe Stefan pretinde insa ca i-a desfacut contractul de munca lui Hizo si ca acesta are sa-i dea 35.000 de dolari, conform unei clauze prevazute in intelegere. "Sa spuna ce facultate a terminat!" "Daca pierd procesul asta, inseamna ca nu mai e dreptate in Romania!", a opinat ieri Stefan. "Pinalti" a fost reprezentat la Timisoara de avocatul lui. Boss-ul pietrean a adaugat: "Pentru mine e foarte clar, Hizo a fost dat afara de la Ceahlaul si, conform unei clauze din contract, trebuie sa dea inapoi indemnizatia de instalare, in valoare de 35.000 de dolari. Lucrurile au stat astfel: in prima zi de luni care a urmat acelui meci din Intertoto pe parcursul caruia a parasit banca de rezerve, Hizo a venit la club, a injurat pe toata lumea, si-a predat echipamentul si dus a fost. Atunci i-am desfacut contractul de munca pe motiv de indisciplina. Hizo poate antrena acum alte echipe, dar numai daca acestea joaca in Divizia B, C sau se angajeze ca strungar. Ce daca a recunoscut ca e strungar? Sa spuna ce facultate a terminat daca se da cinstit!". "Eram strungar la o turnatorie" La rindul sau, Hizo a recunoscut, in premiera, ca are trecuta in cartea de munca meseria de strungar: "Inainte de '89, noi, antrenorii, eram angajati in sectoarele «calde» ale industriei, fiindca acolo se dadeau sporuri. Eu eram strungar la o turnatorie. Nu se mergea la serviciu, dar dadea bine sa ai trecuta o asemenea meserie. Alti antrenori, precum Gigi Olah, munceau la amortizoare". DANIEL CONTESCU [17][pl.dll?rid=expresro] 