 Romferment solicita reducerea accizelor la bauturile alcoolice Organizatia Patronala de Ramura Romferment a solicitat executivului reducerea accizelor la bauturile alcoolice pentru a preintimpina falimentul industriei alcoolului. "Propunem reducerea accizei de la 85 la 50 de euro pentru perioada februarie-martie 2001, urmind ca, din aprilie, dupa ce fiecare fabrica de alcool autorizata va putea produce la nivelul contingentului aprobat, sa se mareasca acciza la 65 de euro", a afirmat Gheorghe Florea, presedintele Romferment. Reprezentantii Romferment au sustinut ca, in paralel cu masurile de reducere a accizelor, statul trebuie sa intensifice controlul la producatorii si comerciantii de alcool si bauturi alcoolice, motivind ca din cauza alcoolului provenit de pe piata neagra "acum exista bauturi alcoolice cu preturi en-detail intre 6.000-7.000 lei/sticla, in conditiile in care pretul legal este de de 13.000-14.000 de lei/sticla". Romferment a solicitat autoritatilor acordarea de reesalonari la plata datoriilor catre stat pe o perioada de 1-2 ani si anularea majorarilor de intirziere pentru societatile comerciale care si-au platit esalonarile de care au beneficiat, dar nu si-au putut achita datoriile curente. Producatorii de alcool au cerut autoritatilor si intensificarea controlului productiei de banderole folosite la marcarea sticlelor cu bauturi, aratind ca exista numeroase societati producatoare de bauturi alcoolice care folosesc banderole false sau banderole autentice ale altor societati comerciale. NICOLETA BURTAN Prea grabit sa cauti oferta convenabila? Asigurari prin Internet Expansiunea Internetului a cuprins, dupa cum era de asteptat, si piata societatilor de asigurari. Inceputul mileniului a adus o noua modalitate de emisiune a politei de asigurare de raspundere civila auto (RCA). Este vorba despre asigurari on-line. Chiar daca asigurarile prezentate nu sint complet on-line, deoarece plata si polita propriu-zisa se incheie tot intre asigurator si asigurat, societatile isi propun sa puna la punct in scurt timp toate detaliile tehnice pentru ca plata sa se faca direct pe Internet. Pentru aceasta insa mai este necesara si parafa parlamentului, care ar trebui sa adopte legea semnaturii electronice. Cind se va da "unda verde" acestui act normativ, asigurarile vor putea fi incheiate si platite direct de acasa sau de la birou, pe baza de card si cu ajutorul amprentei electronice. Mentionam ca, in Statele Unite, o lege de acest tip a fost aprobata in iulie anul trecut. O alta lege care ar ajuta dezvoltarea acestor activitati si ar permite extinderea on-line si la alte produse, nu numai la asigurarile pentru masini, ar fi una referitoare la standardizarea tipurilor de produse de asigurare. La ora actuala exista in Romania doar doua firme care si-au deschis pagina pe Internet prin care se pot cumpara polite de asigurare on-line RCA. Cele doua sint Mediafixprimm, pe site-ul www.1asig.ro, si HTI Insurance Brokerage, pe site-ul www.asigurari-online.ro. La Mediafixprimm se pot gasi ofertele societatilor de asigurari Astra, Allianz Tiriac, Lukoil Aisito si Asiban. La Insurance Brokerage le gasim pe Omniasig, ARDAF si Grup AS. Astra - asigurari on-line Singura societate de asigurari care a "indraznit" sa-si faca si site propriu este ASTRA Asigurare Reasigurare, cu adresa www.astrsig.ro. "Sintem singura societate din Romania care am primit premiu de excelenta de la Microsoft, si speram ca pina la mijlocul acestui an sa reusim sa realizam adevarate asigurari on-line. Bineinteles, daca pina atunci va fi aprobata de parlament legea lui Pambuccian", a declarat Andrei Gluvacov, director de marketing la societatea de asigurari ASTRA. Pe site-urile enumerate, clientii pot completa cererea de asigurare, dupa care agentii societatilor de asigurari se deplaseaza la adresa clientului cu polita respectiva. Platile de la propriul computer, chiar daca numai pentru asigurarea masinii, se asteapta sa devina operationale incepind cu cea de-a doua luna de vara a anului 2001. GABRIELA TINTEANU Atentie cui incredintati adeverinta de salariu! O firma din Galati a instituit "hotia in rate" Mai multe persoane au constatat ca au de platit rate pentru produse pe care nu le cumparasera Firma Neotec SRL din Galati a intrat in atentia Serviciului de Combatere a Criminalitatii Economico-Financiare, fiind cercetata pentru ca a facut imprumuturi la CEC, in numele a 80 de galateni, falsificind documentele. Inregistrata la Registrul Comertului in 1998, firma cu pricina are un mic magazin in Tiglina III. Acolo se vindea, pina in primavara anului trecut, aparatura electronica si electrocasnica in rate. Atrasi de avantajele sistemului de rate, multi cetateni din cartierele invecinate au venit si au facut contract cu Neotec. Dar ei aveau sa se trezeasca la serviciu ca au de platit si ceea ce nu cumparasera. In aprilie 1999, filiala galateana CEC a incheiat o conventie cu SC Neotec SA. Clientii firmei puteau achizitiona bunuri de folosinta indelungata in baza creditelor oferite de CEC. Din dosarul de obtinere a imprumutului facea parte si o adeverinta de salarizare a clientului. O copie a adeverintei raminea la Neotec. In perioada aprilie-august 1999, firma a folosit adeverintele fostilor clienti pentru a obtine o serie de noi imprumuturi, care nu aveau nici o legatura cu persoanele respective. Cind firma nu si-a mai achitat datoriile, ingineria financiara a fost descoperita. Astfel, circa 80 de galateni s-au trezit la intreprinderile la care lucrau cu somatii din partea CEC ca mai aveau de platit milioane bune, desi respectivii achitasera contravaloarea bunurilor achizitionate de la Neotec. Printre ei se afla Neculai Gheorghe, Lioara Mitrofan si Veronel Cobzaru, care au luat fiecare, dupa posibilitati, o combina audio sau un frigider. Neculai Gheorghe a incheiat contractul nr. 450/15.05.1999, cumparind o combina audio in valoare de 1.012.500 lei, suma pe care a achitat-o, impreuna cu dobinzile aferente, in rate lunare, pe data de 18.05.2000. Are chitante in regula care demonstreaza acest lucru. O luna mai tirziu, Gheorghe s-a trezit ca i se opreste din salariu - atit lui, cit si unui girant - mai mult de un milion de lei, suma datorata CEC, conform documentelor. Ducindu-se la CEC, Gheorghe a descoperit cu stupoare ca figureaza intr-un contract, nr. 7007, semnat tot cu Neotec, prin care ar fi achizitionat un bun in valoare de 8.297.000 lei si nu si-a achitat ratele pe ultimele trei luni. Ulterior, in urma unei intilniri cu Nicusor Pricope - patronul Neotec, Neculai Gheorghe a recuperat banii opriti din salariul lui si cel al girantului, explicindu-i-se ca a fost o confuzie, ca s-a creat o incurcatura in contabilitatea firmei. Omul nu si-a pus alte intrebari, dar, pe 4 decembrie, a primit din partea CEC adresa nr. 5410, prin care i se aducea la cunostinta ca nu si-a achitat ultimele trei rate la contractul 7007, din 14 mai 1999, si era invitat la CEC sa lamureasca situatia. In situatii similare se afla si Lioara Mitrofan si Veronel Cobzaru. In cazul lui Veronel Cobzaru, lucrurile sint si mai ciudate. El a cumparat o combina audio de la Neotec in 1998, pe care a achitat-o conform planului de ramburase. Dupa un an, girantul lui Cobzaru a primit instiintare ca cel pe care l-a girat si-a cumparat o combina frigorifica de noua milioane si nu a platit ratele. "Am fost atunci la domnul Pricope, povesteste Cobzaru, si am rezolvat situatia. Dumnealui ne-a spus ca a avut un contabil care l-a furat si ca acea persoana ar fi facut falsul". Dupa inca un an, Veronel Cobzaru s-a trezit cu o alta surpriza: o adresa din partea CEC, in care i se aducea la cunostinta ca un anume Gica Birdaha, pe care Cobzaru l-ar fi girat, nu a achitat ratele prevazute in contractul nr. 6950/5.05.1999, in valoare de 1.434.259 lei, suma care urmeaza sa-i fie imputata domnului Cobzaru. "Nu numai ca nu am girat pe nimeni, sustine acesta, dar nici macar nu-l cunosc pe acest Gica Birdaha. Nu stiu ce fel de escrocherie mai e si asta!". Lenuta Subtirica, directoarea Sucursalei CEC Galati, ne-a povestit toata tarasenia in cazul firmei Neotec. Aceasta era una dintre cele 19 firme galatene care incheiasera o conventie cu CEC-ul, prin care vindeau clientilor obiecte de folosinta indelungata in rate, pe baza unui credit acordat acestora de catre CEC. Contractul de vinzare-cumparare era intr-adevar incheiat de firmele respective, dar una din adeverintele de venit depuse la dosar era destinata exclusiv CEC, lucru pe care, se pare, clientii nu l-au vazut, necitind cu atentie ceea ce au semnat. Dupa intocmirea dosarului cu cererea de creditare si adeverintele de venit ale creditatului si girantilor sai, CEC-ul verifica si isi dadea acordul. In continuare, ratele erau incasate de firmele respective, pentru a se veni in ajutorul clientului, care evita astfel cozile si aglomeratia de la ghisee. Totul mergea foarte bine, pina cind, in luna septembrie 2000, Neotec a inceput sa nu mai plateasca CEC-ului cele datorate. In urma cercetarilor, conducerea CEC a realizat ca patronul Neotec tinea o contabilitate dubla, drept pentru care a reclamat cazul Politiei Economice, care a dispus inceperea urmaririi penale. Inginerie financiara Schema era simpla. La incheierea contractelor, clientii Neotec depuneau adeverinte de venit la dosar. Una mergea la CEC, alta raminea la Neotec. Aceasta era folosita ulterior pentru obtinerea unui alt credit de la CEC. Se inscena de catre Pricope ca respectivul client ar mai fi cumparat ceva din magazinul sau, intre timp transformat in pravalie de peste, se lua creditul de la CEC si banii erau folositi in cu totul alte scopuri. Cit timp Pricope a platit ratele si dobinzile la termen, nici CEC, nici clientii nu au suspectat nimic. Cind insa Pricope nu a mai avut bani, totul a iesit la iveala. CEC-ul a incercat sa recupereze sumele de la Pricope, acesta nu a platit, in consecinta CEC a inceput sa-si someze clientii care figurau in dosarele de credit. In unele cazuri, s-a ajuns chiar la popriri pe salariu. Abia cind oamenii au venit la CEC si au demonstrat ca platisera ratele, "ingineria" financiara a lui Pricope a iesit la iveala. Cei 80 de pagubiti aflati in evidentele politiei pina in acest moment reclama un prejudiciu total de 315 milioane de lei. "Afacerea Neotec" face obiectul investigatiilor Serviciului de Combatere a Criminalitatii Economico-Financiare din cadrul Inspectoratului de Politie Galati, urmind ca rezultatele sa fie date publicitatii la finalizarea anchetei. ALINA COMSA-DURBACA [11][pl.dll?rid=expresro] 