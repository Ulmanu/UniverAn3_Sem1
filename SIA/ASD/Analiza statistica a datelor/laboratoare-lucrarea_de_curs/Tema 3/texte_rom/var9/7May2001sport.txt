 Manusile lui Duckadam s-au vindut cu 10.000 de dolari Perechea de manusi cu care Helmuth Duckadam a aparat in finala Cupei Campionilor Europeni la fotbal, trofeu cistigat de Steaua Bucuresti pe 7 mai 1986 in dauna celebrei FC Barcelona, a fost vinduta la licitatie pentru suma de 10.000 de dolari. Venit in studiourile "MediaPro" de la Buftea pentru a participa la emisiunea "Steaua ta norocoasa", legendarul portar a adus si manusile cu care a reusit sa apere patru penalty-uri in meciul de acum 15 ani. Mihaela Radulescu, vedeta emisiunii, a organizat o licitatie ad-hoc pentru vinderea manusilor. Prima strigare i-a apartinut interpretei Monica Anghel, care a oferit un milion de lei. Pe durata a doua ore, pretul manusilor - pe care Helmuth nu le-a mai purtat niciodata dupa marea finala - a crescut vertiginos, trecind peste pragurile de 14 milioane de lei, 5.000 de marci si 5.000 de dolari. In acel moment, Viorel Paunescu, presedintele Consiliului de Administratie de la FC Steaua, a spus ca doreste ca pretioasa pereche de manusi, marca Reusch, sa ramina in proprietatea clubului. Magnatul din Ghencea a dovedit insa o zgircenie de neinteles. In aceste conditii, manusile lui Duckadam au intrat in posesia unui cetatean israelian de origine romana, care a platit cu 2.500 de dolari mai mult decit o alta persoana, de sex feminin, care licitase tot din Tara Sfinta. "O sa-mi cumpar o masina straina", a spus eroul de la Sevilla, incintat de suma obtinuta in schimbul manusilor.(L.C.) Badea: "Suporterii nu vor decide niciodata cine antreneaza la Dinamo" Cu toate ca Dinamo evolueaza catastrofal, suporterii si-au exprimat, la finalul meciului cu Ceahlaul, sprijinul neconditionat pentru antrenorul Cornel Dinu, socotit singurul "ciine" adevarat. Nicolae Badea, presedintele Consiliului de Administratie de la gruparea din Soseaua Stefan cel Mare, a tinut ieri sa-i puna la punct pe patimasii fani ai campioanei: "Suporterii nu vor decide niciodata cine joaca la Dinamo si cine antreneaza la Dinamo". Magnatul a fost foarte transant cind a evaluat gradul de implicare a suporterilor in destinul "ros-albilor", spunind ca nu exista riscul sa aiba loc o situatie ca in curtea Rapidului, unde galeria l-a repus in functie pe antrenorul Mircea Rednic: "Ar trebui sa vada cum au sustinut echipa, mai degraba cu scandari potrivnice decit mobilizatoare. Le inteleg si le respect sentimentele si manifestarile, insa numai pina la un anumit punct. Dincolo de o limita, ele nu sint justificate si nici corecte". Seful firmei Computerland a privit simbata, din tribuna, meciul cu nemtenii, partida care i-a certificat oficialului "criza de joc si de rezultate". Badea a mentionat ca sedinta Biroului Executiv, la care se va lua in discutie viitorul echipei, a ramas batuta in cuie pentru miine. DANIEL CONTESCU Lacatus, sfirtecat de "Tigru" Pugilistul german de origine poloneza Dariusz Michalczewski l-a invins simbata seara, prin KO, in repriza a 9-a, pe romanul Alexandru Lacatus, intr-un meci contind pentru titlul mondial al categoriei semigrea, versiunea WBO. "Tigrul", cum este supranumit Michalczewski, unul dintre cei mai buni prieteni ai lui Mihai Leu, l-a spulberat pe Lacatus, trimitindu-l de trei ori la podea in primele trei reprize. Lacatus (27 de ani), originar din Ludus, traieste de opt ani in Spania si a inregistrat prima infringere din cariera sa. Dariusz, care in ziua meciului a implinit 33 de ani, a anuntat ca in luna august va incerca sa-l invinga pe americanul Roy Jones, detinatorul titlurilor supreme la versiunile WBA, IBF si WBC.(L.C.) Ultima noapte de dragoste 7 mai 1986 inseamna o zi care trebuie impaturita si pusa cu grija in sertarele memoriei, indiferent ca iubesti Rapidul, Craiova sau Dinamo. Atunci, cind vara cauta sa se scuture de primavara, iar Europa de radiatiile Cernobilului, o mina de baieti nebuni, avind de partea lor tineretea, talentul si o dezarmanta lipsa de complexe, a hotarit, hodoronc-tronc, sa-i aseze in scaunul electric pe greii continentului. Steaua a insirat Vejle BK, Honved Budapesta, Kuusysi Lahti, Anderlecht si FC Barcelona ca pe margele, punindu-ne o perfuzie de bucurie intr-o vreme in care, la noi, rideau doar macaralele in soare. Performanta "ros-albastrilor" trezeste emotii si la 15 ani distanta de seara magica de la Sevilla. A fost, se pare, ultima noapte de dragoste a fotbalului romanesc. ALIN PAICU Barbu: "Daca ar fi dupa mine, i-as da pe toti afara" Suceava, orasul cu cea mai mare densitate de microbuze pe kilometrul patrat, a gazduit simbata dupa-amiaza o confruntare a nou-promovatelor. Dupa cum au jucat, cele doua formatii ar trebui sa revina cit mai grabnic in esalonul secund, pentru a nu altera semnificatia cuvintului "fotbal". In afara de portarul Filip, cel mai bun om al partidei, caruia i se datoreaza de fapt punctul smuls de medieseni, ceilalti jucatori au contribuit din plin la o partida modesta, care i-a plictisit pe fanaticii suporteri moldoveni. Gaz Metan lupta in continuare pentru indeplinirea baremului de 25 de puncte, iar Foresta a ajuns la un ingrijorator "minus 6", partida cu FCM Bacau, programata peste doua etape, urmind sa fie decisiva in lupta pentru evitarea retrogradarii. Lui Stan i s-a rupt steagul Inainte de a ajunge la stadionul sucevean, Silviu Dumitrescu si Petre Purima, cei doi antrenori ai oaspetilor, au vizionat, la televizor, partida FC Brasov - FCM Bacau. Urmarind primele 20 de minute, "principalul" mediesenilor i-a propus un pariu secundului sau, ultimul dind cu pumnul in peretii vestiarului pentru ca n-a acceptat ramasagul. "A zis ca bate Bacaul. Mi-a dat cota mare. Daca invingeau moldovenii, ii dadeam 100.000 de lei, iar in caz de victorie a brasovenilor, imi reveneau 10 milioane. N-am vrut... Acum aveam 10 "bastirci"", se confesa Purima unor jucatori ardeleni In minutul 18, dorind sa arate decis un aut, asistentului Stan Prodan i s-a rupt batul de la steag. Arbitrul din Alexandria a trebuit sa semnalizeze doar cu bucata de pinza ramasa. Calvarul n-a durat decit sapte minute. Un oficial sucevean i-a adus doua alte "instrumente", Prodan alegind unul dintre ele Marin Barbu, zis "Magiun", s-a dat din nou in stamba. Iritat de jocul lent al lui Botan si de faptul ca nu dadea drumul la minge, imediat cum s-a terminat prima repriza, Barbu, cu pantalonii de trening suflecati, a tisnit "glont" spre jucatorul sau, care se indrepta agale spre vestiar. Tehnicianul moldovean l-a "mingiiat" cu o palma pe elevul sau Arbitrul Dudu Georgescu Jr. a acordat un penalty gazdelor in minutul 53, insa Dumitru Ene l-a ratat cu nonsalanta. El a tras slab, Filip reusind sa retina balonul in doi timpi. "Nu exista un executant sigur al acestor lovituri. De regula, executam eu, Pacurar si Semeghin. Care dintre noi se simte mai bine, isi asuma responsabilitatea", spunea dupa meci micutul mijlocas al "padurarilor. "Imi pare rau de echipa si de public. Daca inscriam, acum eram linistiti. Asta e... Sper sa-mi revin in citeva zile", a incheiat Ene, marcat de ratarea loviturii de pedeapsa. Irina Mirt, o arbitra cu scirt Partida echipelor de tineret-rezerve a fost arbitrata la tuse de doua asistente, Doina Ciuniala (din Iasi) si Irina Mirt (din Botosani). Daca prima avea mai multe kilograme in plus si alerga ca dupa troleibuz, cea de-a doua are calitati de mare arbitru. "Va spun ca va ajunge departe. Are o miscare excelenta pe gazon. Multi dintre asistentii din prima liga n-au o astfel de coordonare", a opinat Cornel Sorescu, fost arbitru si actual observator La conferinta de presa, telefonul lui Silviu Dumitrescu suna intruna. Enervat, unul dintre jurnalisti l-a intrebat cine e asa de insistent. "Sotia", a raspuns tehnicianul oaspetilor "Am zis ca o sa fac o curatenie la echipa. Daca ar fi dupa mine, i-as da pe toti afara, dar cu cine mai joc?", se intreba "Magiun", caruia i se citea supararea pe chip. DANIEL NAZARE Port ilegal de fanion Rocar a ajuns, in ultima perioada, o adevarata angoasa a fotbalistilor de la Petrolul Ploiesti. Dupa un campionat, cel trecut, cu partide jucate prin birourile conducatorilor de la cele doua cluburi, in acest sezon lucrurile au stat altfel. "Galben-albastrii" n-au reusit nici in Cupa, nici in campionat, in acest sezon, decit doua egaluri, si acelea la Ploiesti. "Lupi" adevarati in prima repriza, simbata, in Drumul Gazarului, elevii lui Victor Rosca au evoluat "suspect de slab" in cea de-a doua, vorbele apartinindu-i tehnicianului prahovean. Victoria Rocarului, incontestabila altfel, a fost favorizata de doua greseli grave ale asistentului Gheorghe Negoita, in debutul reprizei secunde. Venit cu pluta parca la Bucuresti, braileanul, care ar putea fi arestat pentru port ilegal de fanion, i-a oprit eronat, pe motiv de ofsaid, in minutele 46 si 48, pe Eusebiu Tudor, respectiv Orlando, scapati singuri spre poarta fostului lor coleg Radulescu. "Nici vorba de ofsaid, dar asta-i fotbalul", comentau sportiv, la final, fundasii Rocarului. Dupa fazele cu pricina, anonimii lui Titi Dumitriu au predat o adevarata lectie de fotbal, speriati si de perspectiva unui "minus 7" la "adevar", care i-ar fi ingropat si mai mult in clasament Partida s-a incheiat practic in minutul 62, o data cu al doilea gol al lui Mihai Nicolae. Singurul punct de atractie l-a constituit duelul dintre galeria Petrolului si antrenorul Rocarului, Titi Dumitriu. "Voiati Cupa si campionatul! Sint pazite bine", le-a strigat tehnicianul bucurestean ploiestenilor, dupa care, printr-un gest care mima legatul sireturilor de la pantofi, Dumitriu le-a aratat spatele acestora. "Lupii galbeni" au explodat, scandind, minute in sir, "Titi poponaru!" si "Titi pedofilul!" Daca, pentru succesul in fata dinamovistilor, fotbalistii ploiesteni nu au primit inca nici un leu, conducatorii Rocarului au stiut sa-i motiveze pe elevii lui Titi Dumitriu. In dimineata jocului, acestia si-au mai primit cite ceva din restantele financiare, iar salariatii clubului din Drumul Gazarului si-au ridicat si ei salariile pe luna martie. ADI DOBRE Fanii olteni s-au culcat pe burta in fata autocarului Universitatea Craiova a reusit sa invinga, in sfirsit, pe teren propriu, pentru prima data dupa aproximativ 200 de zile. Evenimentul s-a produs simbata, in meciul cu Otelul Galati, incheiat cu scorul de 3-1. Jocul a fost controlat de olteni, din primul pina-n ultimul minut. Galatenii, care venisera cu ginduri mari la Craiova, au avut o evolutie stearsa. Dupa golul inscris de Niculescu, presedintele Universitatii, Aurel Ticleanu, l-a injurat pe antrenorul Otelului, Ilie Dumitrescu. Aceasta iesire a conducatorului oltean a venit ca o replica la mascarile proferate de tehnicianul echipei-oaspete la adresa oltenilor, dupa golul egalizator marcat de Pitu In tribunele stadionului "Ion Oblemenco" s-au aflat doua grupuri de suporteri ai Universitatii. Unul dintre ele a fost permanent impotriva actionarului Gigi Netoiu, care a fost batjocorit in fel si chip, pe ritmurile unor cintecele pline de obscenitati. Celalalt grup de fani olteni era profund nemultumit de atitudinea factiunii disidente. In rindurile acestora s-au auzit voci potrivit carora liderul Irinel Coanda, zis si "Charlie", a fost vazut cu citeva ore inainte de joc in barul fiului lui Eugen Arnautu, fost actionar al "Stiintei" in urma cu sase ani. Imediat a fost emisa parerea ca Irinel Coanda si grupul sau primesc bani si sint manipulati de oamenii lui Arnautu. Dupa incheierea partidei, "Charlie" si gasca sa au barat accesul autocarului Universitatii intr-un mod mai putin obisnuit: fanii s-au culcat pe burta, de-a curmezisul, in plina strada Gigi Netoiu le-a multumit jucatorilor pentru daruire si le-a promis o suplimentare a primelor pentru aceasta victorie. Astfel, fiecare fotbalist craiovean urmeaza sa primeasca aproximativ 1.000 de dolari. MARIO MORCOV "N-avem echipa, n-avem valoare si toti taranii ne calca in picioare!" Dupa meciul pierdut la Ploiesti, cu Petrolul, Dinamo a intrat in vrie. Echipa pregatita de Cornel Dinu mimeaza fotbalul, iar suporterii au ajuns la capatul rabdarii. Zvonurile privind schimbarea bancii tehnice reprezinta un alt motiv de nemultumire pentru fanii "ciinilor rosii", care ii tin partea antrenorului in conflictul cu conducerea administrativa. Rivala de simbata a "ros-albilor", Ceahlaul, s-a aflat la doar 10 minute de fericire. Dinamo a inceput partida in forta, insa, dupa golul reusit in primele secunde de joc din lovitura de pedeapsa acordata pentru un fault al lui Perja asupra lui Mihalcea, jocul campioanei a stagnat. Nemtenii au revenit treptat in meci, izbutind sa-si faca simtita prezenta si pe tabela de marcaj. Costel Ilie si Adrian Solomon au punctat cu marele aport al lui Lupescu, respectiv al lui Mihali. "Kaiserul" se afla la a doua "isprava" de acest gen (el a deviat balonul peste Prunea), una asemanatoare "reusind" si-n confruntarea cu Gaz Metan Medias. "Drojdierii" La pauza, in tunelul care duce la vestiare, "centralul" Marian Salomir i-a eliminat pentru proteste pe antrenorii Florin Marin si Cornel Dinu, iar in minutul 80, la putine clipe dupa golul lui Onut, clujeanul l-a trimis la cabine, pentru acelasi motiv, si pe Gheorghe Stefan, presedintele nemtenilor Marius Niculae, golgeterul campionatului cu 17 reusite, a afisat un look nou. "Sageata", singurul "ciine" care a primit simbata aplauze, s-a tuns asemeni unui soldat din marina americana. "Nicu" a fost incurajat de la tribuna I de sora sa si de tatal sau Ovidiu Marc si Mihai Ionescu, "drojdierii" Ceahlaului, l-au bruscat, amenintat si injurat pe trimisul "Evenimentului zilei" la acest meci. Pentru veteranii gruparii de sub Pietricica, acest mod de a-si exprima ideile izvorite din creierul lor mic si imbibat cu rachiu este unul familiar. In micimea lui, Marc l-a improscat cu saliva pe magazinerul Gelu Cracana, pe cind acesta mai era angajatul Ceahlaului pentru simplu motiv ca e fan Rapid! La Dinamo, degringolada e la ea acasa. Luind exemplul celor de la Rapid, realizatorii programului de meci au prezentat in paginile acestuia un poster infatisind un fotbalist pietrean, caruia i-a fost atasat numele altui jucator. In speta, este vorba despre Dumitru Botez, care a fost insa botezat Adrian Solomon! Mai mult, la statia de amplificare a stadionului, crainicul a anuntat ca golul doi al "ciinilor rosii" a fost marcat de Kirita, si nu de Onut, cu toate ca Giani privea linistit meciul din tribuna Pietreanul Adrian Solomon, poreclit "Schulz" pentru masa sa musculara deosebita, aduce nu doar la fizic, ci si prin comportamentul din teren cu Nelutu Sabau. Despre Solomon, care traverseaza un moment bun al carierei, se spune ca face parte, ca si "Motu", din categoria restrinsa a jucatorilor gata sa-si ceara scuze dupa ce faulteaza Uitind ca a mincat o piine alba la Ceahlaul, Gheorghe Nitu, cel care antreneaza portarii la Dinamo asa de bine incit acestia au incasat in acest sezon nu mai putin de 37 de goluri, l-a injurat ca la usa cortului pe Gheorghe Stefan. "Autocarul, vindeti autocarul!" Galeria dinamovista, "Nuova Guardia", a boicotat meciul, decizia initiala fiind aceea de a protesta prin tacere. In timpul meciului, sute de fani postati la peluza "Catalin Hildan" au scandat lozinci impotriva fotbalistilor, luind-i apararea lui Dinu: "Pentru voi, Dinamo inseamna bani", "Sinteti jucatori de Serie B", "Autocarul, sa vindeti autocarul!", "La Dinamo vrem dinamovisti!", "N-avem echipa, n-avem valoare si toti taranii ne calca in picioare!", "Mercenarilor!", "Sinteti penibili!". Suporterii si-au primit favoritii cu ostilitate inca de la inceput, afisind citeva pancarte pe gardurile imprejmuitoare: "Nr. de spectatori e prea mare pt. voi!", "DINAMO#CA$IERIE!", precum si "LPF, voua nu va pasa de fotbal!". "Ioane, ne minti!" Citiva suporteri i-au asteptat pe fotbalisti la sfirsitul meciului, iscind o razmerita in fata vestiarelor. Singurii jucatori aplaudati au fost Marius Niculae si Florentin Petre. Primul care a incercat sa linisteasca spiritele a fost Ionut Lupescu, care a inceput prin a-si recunoaste vina la golul lui Ilie. "Am tras cit s-a putut la campionat", a rostit, gituit, "Neamtul", insa cuvintele sale nu si-au mai gasit loc, ca altadata, in sufletele simpatizantilor. "Ioane, ne minti!", s-a auzit in urma "capitanului", care a renuntat sa mai caute justificari cind a vazut inversunarea fanilor. La rindul sau, Florin Prunea s-a simtit nevoit sa dea socoteala celor care pina mai ieri il ridicau in slavi: "Tot ce a fost pe poarta, a fost gol. De 15 ani joci pentru Steaua!", l-au luat in biza microbistii pe portarul de la Dinamo. "Am crescut aici, ma! Nu ti-e rusine sa vorbesti asa?", s-a rastit apoi gardianul, care a completat: "Plec, esti multumit acum? Sintem o rusine, asta stim si noi, insa nu ne puteti acuza ca am vrut sa dam afara antrenorul, ca noi am fost cei care l-am cerut inapoi. Nu e treaba noastra sa dam afara antrenorul". In continuare, fanii le-au reprosat jucatorilor ca il "sapa" pe Dinu. Badea ("Du-te, ba, la ARO, inapoi, ca n-ai nici o treaba cu sportul asta!"), Mihali ("Lasa-ne, Gica!") si Mihalcea sint cei trei jucatori din fruntea listei celor contestati de fani. De altfel, atacantul a folosit o alta iesire decit cea obisnuita, parasind incinta arenei prin tunelul care duce spre teren, pentru a o zbughi apoi pe linga marginea gazonului pina la poarta. "Uite-l, iese pe aici!", a strigat cineva si, ca la un semn, suporterii infierbintati au urcat scarile care duc la tribuna a II-a pentru a-l vedea pe fugar. Pina la intrarea in Complexul Sportiv Dinamo, masina lui Mihalcea a fost condusa de "Tyson", soferul de pe autocar. Nici medicul Mugur Ghimpeteanu nu a scapat de ironiile fanilor: "Parca esti doctor in Alaska! Da-le mai multe vitamine, nu vezi ca abia stau in ghete?". DANIEL CONTESCU Razboi fratricid Nici prieteniile si nici arbitrii nu mai sint ce-au fost! Cam aceasta ar fi amara concluzie la care vor fi ajuns bistritenii dupa cosmarul de simbata, atunci cind in meleagurile vampirului Dracula si-au infipt crampoanele ereticii din Pitesti. Desfasurarea halucinanta a evenimentelor la un meci intre bistriteni si argeseni, pe vremuri ca fratii, i-a dat dreptate inca o data lui Jean Padureanu, cel care pledeaza pentru o prima divizie cit mai stufoasa si o competitie lipsita de tensiuni si conflicte "care nu fac bine nimanui". FC Arges a provocat un soc gazdelor, silite sa constate dupa doar citeva minute de joc ca adversarii nu glumesc si chiar iau in serios ideea de competitie. Colac peste pupaza, Vasile Popa si coechiperii sai s-au trezit obligati sa se bata singuri cu oaspetii, lipsiti de traditionalul sprijin al brigazii de arbitri. Cioloboc l-a lovit cu pumnii pe Dita In dimineata partidei, brigada de arbitri a iesit la o plimbare prin oras, alaturi de observatorul Mircea Salomir. Acostati de un cersetor, cei cinci l-au miluit pe acesta cu cite ceva, nu inainte insa ca "tusierul" Cristian Marinescu sa-l povatuiasca: "Sa-ti iei mincare de banii astia, nu sa-ti cumperi tigari!" Veniti pentru prima oara la Bistrita cu ginduri razboinice, pitestenii au trait si ei din plin orele dinaintea confruntarii. Presedintele Sicoe si "vicele" Tunaru si-au facut de lucru in jurul hotelului "Coroana de Aur", dupa care s-au refugiat in camere pentru a urmari meciul FC Brasov-FCM Bacau Arbitrul Iosif Biro i-a scos din minti pe bistriteni, conducind "la singe" o partida in care nervii gazdelor au rabufnit pe final. Medieseanul a ramas insensibil la simularile atacantilor de la Gloria si a sanctionat cu nu mai putin de sase cartonase galbene faulturile dure ale gazdelor. Echipa lui Constantin Cirstea s-a zbatut in van, iar scurgerea timpului a generat o disperare din ce in ce mai vizibila. Asa a ajuns Vasile Jula sa se repeada ca un taur pe urmele lui Bogdan Mara, cel pe care l-a "rupt" de trei ori in numai cinci minute. In repriza secunda, imediat dupa ce oaspetii au luat conducerea cu 2-1, Cioloboc s-a repezit la Dita, pe care l-a lovit cu pumnii in timp ce mingea se afla in alta parte a terenului. Mijlocasul bistritean a scapat nepedepsit, deoarece Biro era cu spatele. Horoba a injurat In ultimele secunde de prelungire, Birsan a inscris dintr-un ofsaid clar, sanctionat prompt de "tusierul" Eugen Pirvulescu. Neatent, Biro a indicat mai intii centrul terenului, pentru ca apoi sa revina si sa arate justa lovitura libera pentru oaspeti. Aceasta ultima intimplare a declansat o furtuna in tribune si pe teren. In timp ce spectatorii strigau "Hotii", jucatorii Gloriei s-au repezit la "asistentul" Pirvulescu, pe care l-au scuturat bine sub privirile aprobatoare ale ocupantilor bancii tehnice. Cu ochii iesiti din orbite, vicepresedintele Ioan Horoba s-a "infipt" si el in "cavalerii fluierului", pe care i-a injurat cu spor. Tirada oficialului s-a incheiat apoteotic: "Las' ca bine va face Grigorescu! Trebuia sa dea mai multi afara!" Imediat dupa fluierul final, antrenorul secund Ion Balaur a inhatat caseta video cu inregistrarea meciului si a sprintat catre tribuna oficiala, unde se afla observatorul Mircea Salomir. Ulterior, gazdele au sustinut vehement ca golul lui Birsan a fost valabil. "N-a fost ofsaid. Tinind cont ca acest gol decidea invingatoarea, se poate spune ca a fost viciere de rezultat", a perorat Constantin Cirstea, la iesirea de la vestiare. Ioan Horoba i-a tinut isonul si a raspuns, atunci cind a fost intrebat daca Gloria il va recuza pe Biro: "Dupa ce te-a f..., ce sa mai faci? Bataia si f... nu se mai intorc!" La rindul lor, pitestenii se simteau si ei frustrati. Oaspetii au contestat penalty-ul din care Miszti a egalat in minutul 90. "Am jucat si contra arbitrajului. Trebuia sa cistigam. Penalty-ul meu a fost clar de tot!", a punctat Neaga, eroul meciului. Bondrea s-a ferit sa mai faca referiri directe la arbitraj, dar a mentionat ca "jucatorul meu si acum mai plinge in vestiar" (Dorin Radu, "rezervistul" care l-a faultat pe Miszti). MATEI UDREA Intorsura Brasovului Halucinant. Este cuvintul care defineste cel mai bine meciul disputat simbata la Brasov. Pentru ca substantive ca teatru, circ, pantomima si telenovela nu pot acoperi, nici macar impreuna, complexitatea artistica a fenomenului petrecut pe stadionul "Tineretului". Lumea, ca doar o tara-ntreaga s-a putut delecta cu vizionarea partidei, se va repezi sa spuna ca a fost cea mai penibila tentativa de blat din ultimii ani. Fals. Noi sustinem ca, in realitate, jocul FC Brasov - FCM Bacau a fost un act de cultura. O imbinare a "Mioritei" cu happy-end-ul, a mitului Pasarii Phoenix cu pirjolirea holdelor si otravirea fintinilor, un amalgam de "Toma Alimos" (cu Sandu Andrasi in rol de Manea slutul si uritul, Manea grosul si-artagosul), "Congresul al XIV-lea" si "Cu miinile curate". Concret, Bacaul a vrut sa cistige, dar n-a putut, desi cei mai multi componenti ai echipei brasovene n-aveau nimic impotriva. Iar printre vinovati se afla Dossey, care, daca nu ar fi fost un negru mai incapatinat, ar fi invatat si el intr-un an limba romana si, probabil, n-ar mai fi plonjat ca disperatul la toate suturile bacauanilor. Tot in boxa trebuie adus si batrinul Alexandru Andrasi (pe care, din vara, il vom gasi probabil la Textila Prejmer), precum si Vascko. Cei trei sint jucatorii care, pe toata durata minutelor evoluate, au lasat impresia ca au vrut. Sau n-au vrut. Cum va place. Este si motivul pentru care doar ei au primit note. Arbitrul s-a spalat pe miini Gabi Stan, care era la stadion cu o ora inainte de meci, n-a asistat la partida. Oficial, antrenorul acuzase inca de vineri o indispozitie cauzata de glicemie si, culmea, chiar inaintea meciului i s-a facut rau. Neoficial, "Gabello" n-a vrut sa fie partas la ceea ce ar fi trebuit sa se intimple Arbitrul Alexandru Tudor a mirosit si el cum stau lucrurile. Si, precum Pilat din Pont, a vrut sa se spele pe miini, refuzind cel putin un penalty oaspetilor. Daca duelul din minutul 45 dintre Bodea si Badoi este discutabil, in minutul 73, intr-o faza care i-a avut protagonisti tot pe cei doi, brasoveanul l-a impins clar in careu pe bacauan. Moral, poate ca Tudor a avut dreptate, dar el e arbitru, nu Dumnezeu l Plina de VIP-uri brasovene, tribuna oficiala s-a golit in pauza. Au disparut patronul Niculaie si vicepresedintele Kovacs Faza antologica in minutul 73, inainte de penalty-ul refuzat bacauanilor. Sase brasoveni au scapat pe contraatac, avindu-i in fata doar pe Radu Ciobanu si Ignatescu. Din aceasta situatie, Ospitaletto, in meci cu Juventus, ar fi marcat. Brasovul, in meci cu FCM Bacau, n-a reusit. HORIA HASNAS In numele tatalui Manchester United a celebrat simbata, pe stadionul "Old Trafford", cucerirea celui de-al treilea titlu consecutiv de campioana a Angliei. Evenimentul s-a consumat dupa disputarea partidei de campionat cu Derby County, meci incheiat cu victoria oaspetilor, scor 0-1. Cu doua etape inainte de finalul acestei editii de campionat, "diavolii rosii" au 80 de puncte, cu 11 mai mult fata de echipa clasata pe locul secund, Arsenal. Evident, vedeta sarbatorii a fost familia Beckham, venita cu mic, cu mare la stadion. Daca Victoria a privit din tribuna, Beckham-tatal si fiul, deja celebrul Brooklyn, au facut deliciul suporterilor. Micutul a fost purtat pe umeri de David, dar a fost lasat si sa calce pe gazonul scaldat de sudoarea lui Beckham. Brooklyn, incaltat cu ghete micute de fotbal, a incercat si citeva suturi, dintr-unul trimitind chiar mingea in poarta. Federatia Engleza de Fotbal le-a inminat trofeul de campioni nationali, in fata a 67.000 de spectatori, jucatorilor de la Manchester United. Evident, dupa ce Sir Alex Ferguson si Roy Keane, managerul, respectiv capitanul echipei, au ridicat cupa catre cer, a avut loc traditionala bataie cu sampanie. Tot simbata s-a aflat si numele celei de-a doua formatii care va retrograda sigur, alaturi de Bradford City. Aceasta este Coventry City, echipa care, sub comanda antrenorului Gordon Strachan, paraseste Premier League pentru prima oara dupa 34 de ani. Coventry si-a semnat condamnarea la capatul dramaticei infringeri pe terenul formatiei Aston Villa, scor 2-3, dupa ce a condus la pauza cu 2-0. MARGARIT BANUTA Gilca, epoleti cu doua stele Adrian Ilie a revenit pe gazon dupa o perioada de pauza cauzata de o accidentare destul de serioasa. In Primera Division, "Cobra" a intrat in minutul 58 al partidei Real Sociedad - Valencia, scor 1-2 (0-0), in locul lui Ruben Baraja. Cotidianul "Marca" de ieri noteaza ca, "in urma acestei mutari, oaspetii au plusat in dreptul capacitatii ofensive" Costel Gilca a evoluat in toate cele 90 de minute ale derby-ului Espanyol - FC Barcelona, scor 0-0. El a primit doua stele din partea publicatiei "El Mundo Deportivo", "Costellino" nefiind printre fotbalistii remarcati l In a doua liga, Elche a remizat, in deplasare, cu Levante, scor 3-3 (1-1). Dennis Serban a jucat 86 de minute si a marcat primul gol al formatiei sale, in minutul 40, executind excelent o lovitura libera Anderlecht Bruxelles este noua campioana a Belgiei, dupa ce "violetii" s-au impus in derby-ul cu FC Bruges, in deplasare, cu scorul de 1-0 (1-0). Alin Stoica a fost titular, fiind inlocuit in minutul 50 Standard Liege a invins formatia Gent cu acelasi scor, 1-0, iar Liviu Ciobotariu si Tibor Selymes au bifat toate minutele In Bundesliga, Hansa Rostock a dispus de Energie Cottbus cu 1-0 (1-0). Vasile Miriuta a fost "integralist", iar Laurentiu Reghecampf l-a inlocuit in minutul 74 pe Sabin Ilie Dorinel Munteanu a fost unul dintre cei mai slabi jucatori ai oaspetilor in partida Schalke 04 - WfL Wolfsburg, scor 2-1 (2-0). Internationalul roman a fost schimbat in minutul 74 l Litex Loveci a cistigat cu 2-1 (1-0) partida din runda a 22-a a campionatului bulgar, disputata simbata, la Varna, impotriva echipei locale Spartak. Valeriu Rachita si Bogdan Patrascu au jucat pe tot parcursul intilnirii, fiind notati de cotidianul "Meridian Match" cu 7, respectiv, 6. Dupa ce, in urma cu doar citeva zile, la Sofia, fotbalistii de la Litex au fost batuti de jucatorii de la Levski, nici simbata nu a fost altfel. Nu trecusera nici 40 de secunde de la primul fluier si ambii romani au avut nevoie de interventia medicului dupa ce lui Rachita i-a fost sparta gura, iar lui Patrascu nasul. Vivi si Bogdan au sosit, ieri dimineata, in tara, urmind sa se intoarca azi in Bulgaria. Cu un ochi vinat si cu multe alte semne pe fata si pe corp, Patrascu abia a fost recunoscut de Andreea, prietena sa, care l-a intrebat daca nu cumva a fost la razboi. Aseara, insotit de citiva prieteni, Bogdan a dat de baut, el implinind azi 22 de ani. DANIEL NAZARE, ADI DOBRE Pe Rednic il bate gindul retragerii Rapid a inregistrat cea de-a treia infringere in deplasare din acest sezon, celelalte esecuri fiind consemnate pe teren propriu. Mircea Rednic, antrenorul echipei giulestene, s-a aflat pentru prima oara in postura de a fi infrint in deplasare. FC National a jucat, mai ales in prima repriza, la fel de slab ca si formatia feroviara. Fotbalistii bancari au reusit sa se impuna insa, speculind gravele erori din defensiva "visinie". Rapidistii au evoluat surprinzator de slab, desi fiecare jucator avea promisa o prima de 2.000 de dolari, suma care urma sa fie imbunatatita de "Puriu" cu 500 de dolari. Dupa incheierea meciului, Rednic a declarat deosebit de tulburat: "Cred ca nu mai vor sa joace. Am impresia ca este un complot al unora. Nu-i mai intereseaza nici macar banii. Si nici sa faca performanta". Apoi a incheiat ironic: "Bineinteles ca de asta se fac vinovati tot antrenorii". Tehnicianul giulestean nu a dat nume, dar surse din interiorul clubului au dezvaluit ca, se pare, "Puriul" s-a gindit la Maldarasanu, Pancu, Iencsi si Nae Stanciu. Antrenorul a mai spus ca, dupa "episodul Hizo", consumat in Saptamina Patimilor, "jucatorii asteptau un "nea" (n.r. - Nicolae Manea), dar a venit alt "nea". Si, probabil, ei s-au gindit ca, pina la urma, decit cu ala (n.r. - Hizo), mai bine cu mine" Rednic si-a aminat plecarea in Belgia, programata pentru aseara, pentru a analiza jocul din Cotroceni. Antrenorul Rapidului ar fi trebuit sa-l duca pe atacantul Nicolae Constantin la Bruxelles pentru a fi operat la picior. "Puriul" a precizat ca va viziona inregistrarea partidei si, daca va constata ca a fost lucrat, se va retrage Cosmin Olaroiu, tehnicianul de pe banca echipei FC National, a avut numai cuvinte de lauda pentru tinarul Ovidiu Petre: "M-a multumit in mod special jocul acestuia. Eu l-am promovat la echipa mare". Pe 13 aprilie, fotbalistul a implinit 19 ani, e produs suta la suta bancar si e debutant in Divizia A. Despre el se spune ca va fi un al doilea McManaman. Mai ales ca mijlocasul seamana leit cu vedeta de la Real Madrid. MARGARIT BANUTA LAURENTIU CIORNEI [31][pl.dll?rid=expresro] 