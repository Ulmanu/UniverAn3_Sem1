 In razboiul pornit impotriva buticurilor din Capitala, Bratul lung al legii se inmoaie in Cringasi Razboiul impotriva buticurilor inceput in forta de primarul general al Capitalei, Traian Basescu, are toate sansele sa sfirseasca la fel ca si vestita campanie anticoruptie. Adica, sub "lumina reflectoarelor" sa cada doar pestii cei mici, in vreme ce bratul lung al legii sa se inmoaie in fata "rechinilor". Trecind in fuga peste exemplul cunoscutei terase "Sydney", unde, in ciuda tuturor eforturilor autoritatilor, patronul intinde pe domeniul public mese in fiecare zi, aducem in fata opiniei publice un alt caz de sfidare a legii, infaptuit poate si cu complicitatea unor functionari ai statului. E vorba despre o constructie "provizorie" care se intinde pe o suprafata de peste 600 mp, amplasata in imediata apropiere a Pietei Cringasi, proprietate a societatii "Your Friend SRL". Istoria acestei afaceri incepe in urma cu opt ani. Mai precis, in data de 02.10.1992, cind firma "Intermeridian SRL" incheia cu Primaria Sectorului 6 un contract in urma caruia primea in folosinta 625 mp de teren, linga Piata Cringasi. Cei care au semnat la acea data contractul, adica patronul "Intermeridian SRL" si, din partea primariei, director ing. Lupu Ovidiu Sorin si contabil-sef Vilcu Viorica, cazusera de acord asupra unei chirii de sapte lei pe metru patrat pe zi. Ciudat este ca "Intermeridian SRL" obtine autorizatia de constructie inainte de a primi terenul. In 02.09.1992, oficiali ai administratiei locale "autorizeaza executarea lucrarilor de amplasarea unei constructii cu caracter provizoriu, confectionata din aluminiu si sticla, care va ocupa o suprafata totala de 530 mp". Autorizatia, valabila 12 luni de la data semnarii, nu a fost reinnoita. Pentru primarie, afacerea incheiata s-a dovedit una proasta. Asta pentru ca cel care a primit toate avizele, "Intermeridian SRL", nu a catadicsit sa plateasca chiria. La data de 30.06.1998, societatea respectiva datora nu mai putin de 2,065 miliarde de lei. Mai mult, primaria nu mai are de unde sa recupereze acesti bani din cauza ca "Intermeridian SRL" a vindut afacerea firmei "Your Friend SRL" care, prevazatoare, a stipulat in contract ca nu preia si datoriile "Intermeridian SRL". Recent, patronii buticurilor din zona Pietei Cringasi au primit somatii prin care sint anuntati ca tarabele lor vor fi dezafectate. Mai putin cei ai constructiei care domina Cringasiul, care nu au fost de gasit. Se pare, asadar, ca imensa constructie din Piata Cringasi va scapa de demolare, asa cum a scapat ani in sir de plata darilor catre stat. ( D.V. ) Motivind ca este ambasador al Romaniei Adrian Costea refuza sa fie anchetat la Paris Adrian Costea a anuntat Tribunalul de Mare Instanta din Paris ca, prin citarea sa in calitate de invinuit-programata astazi la cabinetul judecatorului de instructie Henri Pons - se incalca legea. "Ca ambasador itinerant al Romaniei, beneficiez de imunitate", ar fi zis Costea. Potrivit presei franceze, prezent la Paris, ministrul afacerilor externe, Petre Roman, a precizat ca Adrian Costea nu are nici un fel de imunitate. Titlurile si pasapoartele diplomatice conferite lui Costea de fostul presedinte Ion Iliescu si prelungite apoi de Emil Constantinescu i-au fost retrase de MAE in luna mai a acestui an. Daca astazi Adrian Costea nu se va prezenta la cabinetul judecatorului Pons pentru a raspunde la intrebarile magistratilor romani, el ar putea fi adus cu forta la o data ulterioara. Nu este pentru prima oara cind Adrian Costea se foloseste de titlurile diplomatice, in fata magistratilor francezi si a opiniei publice, in incercarea de a se sustrage urmaririi penale. Principalele acuzatii se refera la contrabanda, fals, uz de fals si inselaciune in conventiile incheiate cu institutiile statului roman. Autoritatile romane nu puteau cere extradarea lui Costea deoarece acesta este cercetat si de magistratii francezi pentru mai multe infractiuni savirsite prin firmele sale inregistrate la Paris, intre care spalarea a peste 100 de milioane de dolari proveniti din Romania. Gravitatea acestei infractiuni, desfasurata intre 1992 si 1996, consta si in faptul ca Romania primise banii de la organisme financiare internationale. Pina acum, magistratii au nominalizat BIRD si Banca Mondiala. Mai precis, in luna mai 1992, BIRD acordase Romaniei un imprumut de 400 milioane de dolari pentru sprijinirea reformei economice, cu conditia stricta - intre alte clauze restrictive - de a achizitiona bunuri dintr-o tara membra BIRD. Statul roman, prin reprezentantii Ministerului Agriculturii si Romcereal, la recomandarea presedintelui Ion Iliescu, l-a ales drept partener pe Adrian Costea, poate si pentru ca acesta s-a oferit sa ii faca lui Ion Iliescu afise electorale pentru campania din 1992. Asa se face ca Adrian Costea a intrat, potrivit contractelor incheiate cu statul roman, in posesia banilor destinati de organismele internationale sustinerii agriculturii, adica pentru importurile de motorina. Acest produs trebuia importat, potrivit clauzelor BIRD, dintr-o tara membra a acestui organism, dar a fost luat din Libia, Rusia si Ucraina, iar documentele de provenienta a produselor petroliere au fost falsificate. In plus, Costea a pus preturi cu mult mai mari decit cele de achizitie, pentru a smulge cit mai multi bani de la statul roman (1,458 milioane de dolari numai dintr-un singur contract). Aceste preturi au fost acceptate fara comentarii de reprezentantii statului roman. Ba, la un moment dat, pentru a suplimenta alimentarea cu bani a conturilor firmelor lui Costea, guvernantii PDSR au dat ordin ca sa se suplimenteze varsamintele catre acestea cu aproximativ 1,75 milioane dolari, urmind ca Adrian Costea sa umfle pe hirtie cantitatile de motorina livrate tarii noastre. Aceste lucruri au fost deja probate de catre anchetatori, care au facut rost de documentele prin care Adrian Costea a asigurat transporturile maritime la firme internationale de profil. Pentru a pacali BIRD, care putea urmari circulatia valutei repartizate achizitiei de motorina pentru agricultura romaneasca printr-o anumita banca desemnata, Adrian Costea a apelat la o serie de banci elvetiene unde putea ascunde provenienta libiana a motorinei. De asemenea, prin transferuri succesive de la o banca la alta, a reusit, pina nu de mult, sa ascunda deturnarile si incasarile ilegale de fonduri. Potrivit documentelor de la dosar, Adrian Costea a redistribuit catre demnitarii PDSR banii obtinuti prin contracte frauduloase cu statul roman. Numai lui Ion Iliescu i-au fost repartizati cel putin 8,8 milioane de franci francezi, bani pentru afisele electorale din 1996. ONDINE GHERGUT Liderul Apador-CH, Gabriel Andreescu, cere CNSAS dosarele de securitate ale ierarhilor ortodocsi Informatorii in sutana vor fi deconspirati Gabriel Andreescu, unul dintre liderii Asociatiei Pentru Apararea Drepturilor Omului din Romania - Comitetul Helsinki (APADOR - CH) cere deconspirarea eventualilor agenti sau colaboratori ai Securitatii din rindul membrilor Sinodului Bisericii Ortodoxe Romane. Gabriel Andreescu spune ca a facut acest gest "avind in vedere actuala opozitie a ierarhilor Bisericii Ortodoxe Romane la principiile Constitutiei romane si ale organizatiilor internationale din care Romania face parte, prin campania sa impotriva abrogarii art. 200". In solicitarea sa catre Colegiul Consiliului National pentru Studierea Arhivelor Securitatii, Gabriel Andreescu sustine ca "multi inalti ierarhi ai BOR au colaborat pe fata cu regimul comunist". De asemenea, spune Andreescu, "exista dezvaluiri, precum cea a I.P.S. Mitropolit Corneanu, referitoare la colaborarea inaltilor ierarhi cu Securitatea... Arhivele KGB au demonstrat ca Patriarhul Alexei - cu care Patriarhul Teoctist are o relatie confesionala - si 4 din 6 membri ai Sfintului Sinod din Rusia erau agenti acoperiti. Este greu de crezut ca in Romania «modelul» controlului bisericilor de catre regimurile comuniste era diferit. In sfirsit, un inalt demnitar de stat, in masura sa aiba acces la astfel de date, a facut o declaratie, cu caracter confidential, pe tema colaborarii principalilor ierarhi ai BOR cu Securitatea. El a afirmat ca Patriarhul Teoctist a fost ofiter de Securitate, pus in retragere in momentul in care a preluat inalta pozitie si ca mitropolitii au fost trimisi in retragere dupa revolutie de catre presedintele de atunci, Ion Iliescu", mai sustine Gabriel Andreescu. FLORIAN BICHIR Ioana Maria Vlas - data in urmarire generala prin televiziunea israeliana Ioana Maria Vlas, fost presedinte al companiei SOV Invest, care administra FNI, a intrat in memoria colectiva a israelienilor datorita unei emisiuni difuzate luni seara, la o ora de maxima audienta, de un important canal de televiziune din Israel. Ea a fost "starul" unei emisiuni de reportaje de investigatii, "Beshidur Hoker Investigating", extrem de populara in Israel, difuzata o data pe luna de Channel 2, un canal de televiziune privat. In cadrul acestei transmisiuni, pregatita cu largul concurs al politiei israeliene, a fost descrisa intreaga istorie a FNI si pozitia Ioanei Maria Vlas in scandal. "Publicul israelian a fost invitat sa ajute autoritatile in efortul lor de a o identifica si gasi pe ex-presedinta FNI", ne-a declarat Avi Millo, ambasadorul Israelului la Bucuresti. Apelul transmis de autoritati prin aceasta emisiune este deja traditional in Israel si este prin el insusi o dovada de cooperare in acest caz, a adaugat Millo. Mai mult, Ioana Maria Vlas nu este cetatean israelian si, ca atare, a avut nevoie de viza pentru a ajunge in Israel. "Ioana Maria Vlas a solicitat o viza de afaceri la inceputul lunii martie, cu doua luni inainte de prabusirea FNI, prezentind un pasaport romanesc", a precizat Millo. In opinia ambasadorului Israelului la Bucuresti, extradarea Ioanei Maria Vlas este o chestiune de timp, autoritatile din cele doua tari fiind in permanent contact si colaborind in acest sens. LIDIA MOISE Intr-o garsoniera aflata la etajul 1 intr-un cartier bucurestean traieste Iisus din Berceni Lumea e plina de personaje care se cred Napoleon, Gengis-Han ori Iisus Christos. In cartierul Berceni din Bucuresti traieste Tudor Nicolae, care conduce "Alianta pentru Renasterea Spirituala a Romaniei" si este considerat de catre adeptii sai reincarnarea Mintuitorului Iisus Hristos. Nimic grav. Atit ca in spatele acestei grupari aparent inofensive, create pentru studierea vietii maicii Veronica si a fenomenelor miraculoase si de necontestat de la Minastirea Vladimiresti, stau citeva lucruri necurate: adeptii sint abuzati mental, adeptele sexual si toti sint trimisi la cersit, intru slava liderului Tudor Nicolae. "Mintuitorul" a lucrat la o fabrica de magneti L-am descoperit de liderul "Aliantei pentru Renasterea Spirituala" (ARS), Tudor Nicolae, intr-o modesta garsoniera, pe a carei usa sta scris "Slava lui Iisus" si "Pace voua", sint si citeva cruci facute cu pixul si numeroase formule mai mult sau mai putin bisericesti. Seful ARS are vreo 50 de ani, chelie si o barba gri, cam neingrijita. A lucrat intr-o fabrica de magneti, a fost casatorit si are un copil. Ne priveste suspect si vorbeste cu atentie, cautindu-si cuvintele. Se vede ca este un om caruia ii place sa fie ascultat, sa-si auda cuvintele. Mic de statura, imbracat cu un tricou alb, Tudor Nicolae are un aer dictatorial. De altfel, cele doua femei cu care imparte locuinta, invesmintate in negru, ca niste calugarite, asculta orbeste de el. Garsoniera este mica si tapetata cu fotografii ale maicii Veronica de la Vladimiresti, cruci, matanii si icoane. Printre ele, de-a valma, planse yoga, iar biblioteca, destul de voluminoasa, este plina cu carti despre teozofie, paranormal, ocultism. Un adevarat bazar religios, un sincretism total. Intr-un colt, un mic birou cu trei calculatoare. La unul dintre ele, o maicuta culege un mesaj al "liderului". Cuvintele zboara, iar discursul este total incoerent. Tudor Nicolae sare de la una la alta, vorbind la gramada, intr-un limbaj teologic indelung exersat, despre Vladimiresti, tronul slavei, mintuire, francmasonerie, evrei. Cele mai multe adepte sint fete tinere Tudor Nicolae este alintat de adeptii sai cu apelativele "Doru" sau "Mosu" si este considerat de catre acestia, in majoritate femei, drept reincarnarea Sfintului Ioan Botezatorul ori, citeodata, a Mintuitorului. "Am tras linie dreapta spre scaunul de judecata, iar eu sint scaunul dreptatii", spune despre sine liderul "Aliantei". Pentru a-si cuceri definitiv adeptele, "Mosu" foloseste deseori termeni care te duc cu gindul la blasfemii: "Luci, pot sa-ti marturisesc ca tu pentru mine ai fost Maica Domnului pe pamint", ii spune el unei adepte mai sfioase. Alteia, mai banuitoare, ii scrie: "Eu vad ca te indoiesti de clarviziunea mea, mai ales de intuitia mea, eu nu te iubesc pe tine asa cum crezi tu, eu iti iubesc lacrimile tale, eu iti iubesc din tine lumina ochilor tai si asta reprezinta ca tu intelegi ce este cu Veronica". Cele mai multe adepte ale lui Tudor Nicolae sint fete tinere sau orfane fugite de acasa, pe care "Mintuitorul" le gazduieste in garsoniera sa din cartierul Berceni. Fetele sau "miresele luiHristos", dupa cum le place sa li se spuna, nu merg la scoala. Ele sint educate de lider, care sustine ca a absolvit "Facultatea Vietii" si ca va infiinta "Academia Vocatia Divina a Omului". Noii aderenti sint coplesiti cu declaratii de dragoste, mai ales femeile, care sint invatate sa nu se impotriveasca pentru ca totul este in numele lui Hristos. Daca femeia are copii, atunci "Mosul" declara ca acestia au misiuni de la Dumnezeu, si le atribuie grade si functii ceresti inventate de el, ca de exemplu "Fii ai luminii". Pentru a-si racola adeptii, "Mosul" foloseste tehnici paranormale. "Drumul de lumina" este o practica hipnotica prin care subiectul incepe sa aiba halucinatii si sa creada ca discuta cu Maica Domnului. Multe femei ARS pretind ca vorbesc direct, la orice ora, cu Maica Domnului si cu Iisus Hristos si-ti spun de ce boli suferi si pe ce treapta a cerului te afli. La cersit pentru "Mosu" O data fanatizati si atrasi in secta, membrii ei devin adevarati sclavi. In schimbul tainelor pe care le vor primi de la "Mos", care sa le asigure un loc mai bun in viata vesnica, adeptii "Mintuitorului din Berceni" string singuri bani, se imprumuta, ca nimic sa nu-i lipseasca liderului. La prima vedere, toata lumea din ARS este foarte fericita ca se adapa din intelepciunea "Mosului" si nimeni nu supara pe nimeni. Citiva fosti membri ARS acuza insa ca in sinul "Aliantei" se petrec lucruri ciudate. O data fanatizate, asa-zisele maici, care cer binecuvintare de la "Mosul" pentru tot ce fac, sint trimise la cersit. "Veronica venise acolo in Finlanda pentru ca sa te invete sa cersesti pentru mine, sa cersesti mila si dragostea oamenilor, sa te ajute material, iar tu si ea sa-i ajutati spiritual... Cind cereai un cartof sau o rosie sau un ban de la oameni, nu cerseai. Maica Domnului iti oferea ofrande", ii scrie "Mosu" unei ucenice. "Tu cu Veronica puteti colabora pentru mine, sa va duceti la cersit pentru mine (...) Voiam si eu ceva finlandeze, asa ca stiu ce trebuie". "Explica-mi unde doarme Mimi, ca vreau s-o mozolesc" Multe dintre adepte sint sfatuite inclusiv in viata intima. De aici si pina la distrugerea unor familii n-a fost decit un pas, pentru ca "Mosul" le-a sfatuit sa nu acecepte viata sexuala cu sotii lor. Iata un pasaj dintr-o epistola a lui Tudor Nicolae in care acesta se plinge de una dintre adepte: "Ea nu ma marturiseste, si nici pe Hristos nu-l marturisieste, nu a vrut sa mearga la Vladimiresti, nenorocita, ea nu are decit un singur Dumnezeu: barbatul ei nenorocit (...) jigodiile ei de progenituri vrea sa fie crescute si spalate de cacat de Veronica, inclusiv jigodia de barbat". Altei adepte i-a scris prin e-mail: "Explica-mi si mie unde doarme Mimi cu copiii, ca poate vreau s-o mozolesc si eu intr-o noapte, prin corespondenta (...) Unul dintre cei care au scapat de ARS, ing. Cristian T., stabilit acum in Finlanda, ne-a declarat: "Chiar aici in Finlanda se afla o fata care a fost violata de acest asa-zis Mesia. Iar Veronica, o pretinsa maicuta, l-a sarutat pe gura de mai multe ori pe un prieten de aici si ia pus mina pe organ". De fapt, dupa cum sustin fosti membri ARS, in acesta secta se practica intens abuzurile sexuale. Chiar si asa, ucenice precum Liliana declara cu mindrie: "Daca Mosul s-ar culca cu toate femeile din lume si n-ar fi pacat, ca le-ar aduce la Dumnezeu". In sfirsit, mai multi fosti adepti pretind ca au o caseta video in care liderul Tudor Nicolae si "parintele" George Vasii s-ar plinge despre maicile "caracude" care nu le mai pot face fata din punct de vedere sexual. FLORIAN BICHIR Tudor Nicolae: "Acuzatiile vor deveni nestemate la judecata de apoi" Cit despre toate aceste acuzatii, "liderul spiritual" Tudor Nicolae sustine ca totul face parte dintr-o campanie declansata impotriva sa. "Refuz sa raspund la asemenea acuzatii. Ele vor fi nestemate la judecata de apoi. Totul a inceput de la acest baiat din Finlanda, caruia i-am scris ca ochiul meu il va urmari peste tot. Eu am spus-o spiritual, iar el a perceput-o ca o amenintare. De fapt sotia lui, vrea sa se desparta de el, eu nu am nici o vina. Chiar eu am trimis-o la barbat-sau in Finlanda", ne-a declarat "Mosul". Din datele pe care le dispunem, desi este extrem de periculoasa acesta secta nu a intrat inca in atentia autoritatilor. ( F.B. ) 