 Productia de cereale, 15,6 milioane de tone Productia totala de cereale estimata pentru acest an se va ridica la 15,6 milioane de tone, din care cea de griu si secara ar putea ajunge la 5,3 milioane de tone (2.300 kilograme/hectar), precizeaza Ministerul Dezvoltarii si Prognozei (MDP). In aceeasi ordine de idei, pentru 2001 se previzioneaza o recolta de porumb de 8,5 milioane de tone (2.800 kilograme/hectar) si o productie de floarea-soarelui de 756.000 de tone (900 de kilograme la hectar). MDP prognozeaza ca productia de carne se va cifra in acest an la 1,3 milioane de tone, din care 346.000 de tone - carne de bovine, 652.000 de tone - carne de porc, 108.000 de tone - carne de ovine si 227.000 de tone - carne de pasare. Productia de lapte de vaca estimata se situeaza la 49 de milioane de hectolitri, iar cea de lapte de oaie la 3,2 milioane de hectolitri. Conform aceleiasi prognoze, productia de oua ar putea atinge 5,6 milioane de bucati, iar cea de lina va fi 19,5 milioane de tone.(N.B.) Dan Voiculescu se amesteca in privatizarea SIDEX Ovidiu Musetescu, presedintele Autoritatii pentru Privatizare, a anuntat, ieri, ca extinderea termenului-limita de depunere a ofertelor pentru privatizarea Sidex este urmare a faptului ca guvernul doreste refacerea si completarea caietului de sarcini in vederea includerii unor garantii ferme atit pentru cumparator, cit si pentru vinzator. Acesta a anuntat ca in afara grupului americano-indian LNM (n.r.- al 6-lea producator mondial de otel) si de alianta Uzinor-Erdemir, la privatizare a Sidex si-a anuntat participarea si un consortiu roman de firme format din Grivco (companie apartinind omului de afaceri Dan Voiculescu), Metanef, Metal Trade si Metalimportexport. Seful APAPS a aratat ca privatizarea Sidex va urmari eficientizarea activitatii, in acest sens urmind sa fie incluse in caietul de sarcini citeva conditii n productie anuala de minimum 4,2 milioane tone n produsele combinatului sa asigure necesarul pietei interne n preturile interne ale produselor sa fie mai mici decit cele externe n mentinerea numarului de muncitori, disponibilizarile urmind a surveni doar pe cale naturala. Referitor la debitele inregistrate de Sidex, Musetescu, a declarat, in exclusivitate pentru "Evenimentul zilei" ca acestea se ridica la aproximativ un miliard de dolari. Intrebat ce se va intimpla cu datoriile combinatului in momentul privatizarii, seful APAPS a aratat ca anumite datorii vor fi esalonate, iar penalitatile inregistrate-anulate. Ceea ce inseamna ca statul va acorda combinatului galatean o amnistie fiscala de ordinul a citeva sute de milioane de dolari, suma exacta fiind inca necunoscuta. (O.Z.) Statul vinde Electroputere Craiova Autoritatea pentru Privatizare si Administrarea Participatiilor Statului (APAPS) va scoate la vinzare, prin negociere, pachetul majoritar de actiuni (62,46%) ale companiei Electroputere Craiova. Potrivit anuntului difuzat de APAPS, valoarea nominala a unei actiuni este de 1.000 de lei, raportata la un capital social de aproximativ 123 miliarde lei. Datoriile inregistrate depasesc 475 miliarde lei, de aproape patru ori mai mari decit capitalul social al companiei. Garantia de participare la licitatie a fost stabilita la 7,7 miliarde lei, pretul dosarului de prezentare fiind de 75 milioane lei. APAPS este asistata in procesul de privatizare al Electroputere de un consortiu condus de firma European Privatization and Investment Corporation (EPIC). Termenul-limita de depunere a ofertelor a fost stabilit pentru 10 mai, iar deschiderea documentelor de participare va avea loc pe data de 11 mai. (L.M.) Banca boschetarilor Banca Scotiei si revista "The Big Issue", saptaminal comercializat exclusiv de catre oamenii strazii din aceasta tara, au lansat luni o serie de servicii bancare accesibile persoanelor fara adapost, primele de acest gen din Marea Britanie. Serviciile in cauza, oferite doar in cladirea in care-si are sediul "The Big Issue", permit boschetarilor sa-si deschida un cont bancar, a declarat Alistair Ross, purtator de cuvint al Bancii Scotiei. In urma unor studii de piata, bancherii au constatat ca persoanele fara domiciliu fix nu recurg la agentiile bancare traditionale deoarece sint intimidati si stiu ca li se vor cere acte pe care nu au cum sa le posede. Noua banca "a boschetarilor" ofera clientilor sai posibilitatea de a depune si retrage sume minuscule, limita inferioara de depozit in cont fiind de o lira sterlina (1,5 dolari). (C.V.) Grecea "se muta" la Vaslui pina prinde hotii Seful Departamentului de Control si Anticoruptie al Guvernului, Ovidiu Grecea, a raspuns invitatiei prefectului de Vaslui, Ioan Tibulca, pentru a verifica privatizarile facute de fostul FPS: Cerealcom, Vascovin, Mecanica, Combivas, Podul Inalt, din Vaslui, si Iris Birlad. Grecea, impreuna cu inca 20 de membri ai departamentului, a sosit luni seara, la ora 20.00, declarind ca va sta "pina vom prinde hotii". Totodata, prefectul a cerut si verificarea altor ilegalitati comise de sefii judetului din legislatura trecuta. IOANA TUDOR Un studiu realizat de Mediaresearch arata ca, anul trecut, 1,3 milioane de romani au navigat pe Internet Romania a ocupat anul trecut pozitia a patra intre tarile Europei de est in privinta numarului de utilizatori ai Internetului, potrivit unui studiu realizat de compania Mediaresearch si difuzat de eMarketer. Cu numai 1,3 milioane de utilizatori ai Internetului, Romania este depasita de Rusia cu peste 4 milioane de utilizatori, Polonia, cu 2,4 milioane si Cehia, cu 1,4 milioane de utilizatori. Daca din punctul de vedere al numarului de utilizatori Rusia este liderul clasamentului, rata de penetrare a Internetului in rindul populatiei (numarul de utilizatori raportat la totalul populatiei) ii plaseaza pe rusi pe penultimul loc al topului (3%), depasindu-i numai pe ucraineni (2%), Romania aflindu-se doar pe pozitia a zecea cu 7%, primul loc fiind ocupat de Slovenia cu 37% (600.000 de utilizatori). Foarte bine la acest capitol stau tari precum Croatia sau Estonia care cu 500.000 de utilizatori de Internet, respectiv 325.000 au o rata de penetrare de doua ori, respectiv trei ori mai mare decit Romania. Aceasta demostreaza ca, in tarile cu o populatie numeroasa, rata de utilizare a Internetului evolueaza invers proportional cu numarul utilizatorilor. Exceptia care confirma regula pare a fi Cehia, care isi mentine locul trei atit ca numar de utilizatori (1,4 milioane de persoane), cit si ca rata de utilizare (16%). Anul trecut, numarul utilizatorilor Internet din Europa de est a fost de 15 milioane de persoane, rata medie de utilizare fiind de 10%. (N.B.) SIF Transilvania pregateste o AGA de catifea Actionarii Societatii de Investitii Financiare (SIF 3) Transilvania au primit in aceste zile o scrisoare semnata de Mihai Frecala, presedintele companiei, in care au aflat ca pe data de 6 aprilie 2000 consiliul de administratie a convocat Adunarea Generala a Actionarilor (AGA) la Brasov, in sala International Trade Center. In acelasi plic, actionarii au primit si o "procura speciala solicitata de consiliul de administratie al SIF Transilvania", prin care sint invitati sa delege un reprezentant pentru participarea la AGA. Reprezentantii delegati prin procura vor exercita dreptul de vot potrivit detinerilor fiecarui actionar in parte. In exemplarul adus la redactia ziarului "Evenimentul zilei" de un cititor, conducerea SIF Transilvania a recomandat ca reprezentant pe Aurel Podoreanu din Brasov. Persoanele recomandate de SIF Transilvania sint insa total necunoscute actionarilor. Pe de alta parte, procura este astfel alcatuita, incit majoritatea actionarilor ar putea alege o asemenea persoana, indicata de oamenii de la SIF Transilvania, desi exista posibilitatea de a-si nominaliza un alt reprezentant. Actionarii sint ingrijorati si de un paragraf din scrisoarea presedintelui SIF Transilvania, care avertizeaza ca, "pentru a va asigura de primirea dividendelor pe anul 2000, va rugam a confirma adresa, a semna un exemplar din procura si a-l remite in plicul mic la SIF Transilvania SA". Practic, este aproape conditionata plata dividendelor de trimiterea mandatului de reprezentare. Gestul conducerii SIF Transilvania are radacini in procedura de anul trecut, cind a fost folosit votul prin corespondenta, solutie respinsa insa de justitie, care a considerat ilegala modalitatea de a numara si voturile celor absenti. Acum, nominalizarea unui necunoscut ca reprezentant, tot prin corespondenta, nu pare a fi departe de "modelul" anului trecut. Scrisoarea, care nu invita direct actionarii la AGA, fiind distribuita in sute de mii de exemplare, ar fi trebuit aprobata de Comisia Nationala a Valorilor Mobiliare (CNVM). "Nu am avizat acest text deoarece, la discutii anterioare, conducerea SIF ne-a aratat ca ei au prevazut in statutul companiei faptul ca n-au nevoie de aprobarea noastra in aceste cazuri", ne-a declarat Gabriela Anghelache, presedintele CNVM. O posibila explicatie a recomandarii anumitor persoane ar putea fi nevoia de a cumula voturi favorabile "alegerii administratorilor pentru un nou mandat" si stabilirii indemnizatiilor acestora. LIDIA MOISE Tranzactii rapide on-line Semnatura digitala, calaul hirtogariei Proiectul legii semnaturii digitale, elaborat recent de guvern, are o importanta capitala deoarece deschide tranzitia de la o societate bazata pe documente de hirtie la una a documentelor digitale. In aceeasi ordine de idei, noua economie, respectiv cea bazata pe Internet, are consecinte importante in planul integrarii mediului romanesc de afaceri in profilul noii economii mondiale. Viorel Lupu, director la Microsoft, considera ca "devin legale factura electronica, platile electronice, precum si decontarea electronica a impozitelor si taxelor". Si nu doar atit, noua abordare urmeaza sa micsoreze costurile administrative, sa reduca frauda si sa aduca satisfactie contribuabilului. Impozitele si taxele vor putea fi platite pe Internet Aparitia semnaturii electronice isi va face simtit efectul la nivelul celei mai mari parti a serviciilor. Aceasta si pentru ca, la ora actuala, serviciile deja existente au expunere in Internet. Ce canale pot fi accesate ca urmare a initiativei legislative? Relatia electronica cu bancile, relatiile de distributie de produse si servicii, cum sint asigurarile publice obligatorii, precum si anumite relatii cu statul ca declaratia de bilant, decontul de TVA sau declaratia de impozit pe venitul global. In plus, contribuabilii vor cistiga timp, cel pe care il pierd acum stind la cozile din fata ghiseelor administratiilor financiare. Viorel Lupu mai precizeaza ca exista deja numeroase servicii oferite de companii internationale care se desfasoara electronic si ca, probabil, aceste companii vor fi primele care vor exploata noile facilitati legislative. Aceasta nu inseamna insa ca firmele autohtone nu se pregatesc pentru exploatarea unor astfel de servicii. Dovada o reprezinta societatile de asigurari care ofera servicii on-line, societatea ASTRA folosind deja semnatura digitala in cadrul unui program-pilot. Viata posesorilor de carduri se va simplifica substantial Ceea ce trebuie definitivat rapid este sistemul de securizare a semnaturii electronice, prin care sa se verifice daca persoana care solicita o plata sau o tranzactie este chiar titularul. Pentru ca primii care vor beneficia de efectele actului normativ vor fi posesorii de carduri, am cerut parerea, in legatura cu securizarea semnaturii electronice, domnului Radu Obreja, vicepresedinte VISA CEMEA. Acesta opineaza ca "securizarea comertului electronic este extrem de importanta si in aceasta privinta au fost gasite diverse solutii care ofera niveluri de securitate diferite. Semnaturile electronice pun la dispozitie cel mai sofisticat sistem de autentificare pentru tranzactiile electronice". Pornind de la premisa ca Legea semnaturii electronice este esentiala pentru a conferi valoare de piata reala, Obreja spune ca aceasta "va incuraja bancile din Romania sa implementeze solutii sigure pentru comertul electronic, permitind consumatorilor din Romania sa faca cumparaturi pe site-uri din intreaga lume si facind accesibile magazinele virtuale din Romania pentru cumparatorii din alte tari". Corneliu Cojocaru, purtatorul de cuvint al Bancii Comerciale Romane, completeaza cele spuse de Radu Obreja, adaugind ca "legislatia privind semnatura electronica reprezinta un avantaj pentru activitatea de e-banking, ofera un plus de siguranta, ceea ce va permite diversificarea gamei de produse bancare". GABRIELA TINTEANU [21][pl.dll?rid=expresro] 