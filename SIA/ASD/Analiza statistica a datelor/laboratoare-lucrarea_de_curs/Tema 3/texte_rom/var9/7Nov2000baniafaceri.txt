 Premierul are impotriva BVB si RASDAQ trei capete de acuzare Premierul Mugur Isarescu a cerut ieri Comisiei Nationale a Valorilor Mobiliare (CNVM) sa ia "masurile ce se impun" impreuna cu Banca Nationala si Ministerul Finantelor astfel incit "piata de capital sa functioneze la parametri performanti". Potrivit unui comunicat oficial al guvernului, primul-ministru a constatat, recent, citeva disfunctionalitati in activitatea RASDAQ, cu privire la modul de decontare a unor sume provenite din tranzactii. Ca atare, ieri dimineata, premierul a avut citeva discutii cu presedintele interimar al CNVM, Gabriela Anghelache, cu ministrul finantelor si cu guvernatorul BNR, Emil Zota Ghizari, pe tema situatiei pietei de valori din Romania. In acest context, Isarescu a semnalat si faptul ca, desi investitiile straine din Romania au o valoare semnificativ mai mare comparativ cu anii trecuti, institutiile de valori mobiliare - Bursa de Valori Bucuresti si RASDAQ- nu reflecta aceasta realitate. "Premierul a constatat ca semnalele date de Bursa de Valori Bucuresti si RASDAQprivind volumul investitiilor este neadevarat, pentru ca cele doua institutii prezinta o situatie mai slaba a investitiilor din cauza faptului ca acestea coteaza sub performanta", se arata in comunicatul oficial al guvernului. Tot in cursul zilei de ieri, fiind prezent la lansarea unei investitii americane in valoare de aproximativ 11 milioane de dolari la Ploiesti, primul-ministru a afirmat: "Adevarul despre investitiile straine se afla aici si nu in datele statistice care sint manipulate. Vom continua sa sprijinim aceste investitii, cu riscul de a fi acuzati ca nu facem campanie electorala". Asadar, cele trei "capete de acuzare" ale premierului la adresa pietei de capital ar fi disfunctionalitatile de decontare la RASDAQ, cotarea mai slaba decit valoarea reala a unor societati pe piata bursiera si extrabursiera si comunicarea unor date statistice neconforme cu realitatea de catre Bursa de Valori Bucuresti si RASDAQ. In consecinta, CNVM ar trebui sa-si intareasca activitatea de supraveghere a pietei de capital, a sugerat ieri primul-ministru, dupa ce si-a intrerupt, fara nici o explicatie, vizita pe care o efectua impreuna cu ambasadorul SUA, James Rosapepe, la citeva companii din municipiul Ploiesti. OANA PATRAULESCU Dupa interzicerea decontarilor la 30 de zile, Pe piata de capital miroase a scandal Brokerii isi vor recupera eventualele pierderi in instanta Decizia Comisiei Nationale de Valori Mobiliare (CNVM) de a aseza toate decontarile tranzactiilor din piata Rasdaq la o distanta de trei zile de la efectuarea lor a fost o lovitura rapid aplicata societatilor de valori mobiliare care intermediau contracte de imprumut la termen. Reamintim ca tranzactiile ale caror decontari se puteau efectua la limita a 30 de zile lucratoare puteau ascunde imprumuturi de tipul contractelor "repo" (uzuale in piata bancara), in care debitorul "gaja" suma cu actiuni. "Imprumuturile din piata de capital sint un instrument financiar perfect normal, legislatia interioara, inclusiv regulamentele CNVM permiteau decontari peste termenul de trei zile", ne-a declarat Marcel Cobuz, presedintele Societatii Nationale de Compensare, Decontare si Depozitare (SNCDD). Ponderea lor in totalul tranzactiilor decontate a fost sub 10%, iar in noiembrie, chiar sub 3% din numarul tranzactiilor, si SNCDD monitoriza toate societatile de brokeraj care faceau astfel de tranzactii, a spus Cobuz. Cit priveste presupusul blocaj de aproximativ 20 miliarde lei, in care s-ar putea gasi un numar de vreo 17 companii de brokeraj, care practicau tranzactiile cu decontari la termen, presedintele institutiei care urmareste decontarea a comentat ca deocamdata nu se verifica cifrele. Mai mult, a precizat pentru "Evenimentul zilei" Marcel Cobuz: "Acele tranzactii au datele de decontare agreate de parti, si decizia recenta a CNVM nu poate schimba termenii contractuali. Reglementarea interzice din momentul emiterii ei decontarea viitoarelor tranzactii la termen mai mare de trei zile". Orice estimare a eventualelor pierderi este deci prematura. Daca vor exista, pierderile se vor recupera in justitie, a adaugat Cobuz. "Aceste tranzactii, neconventionale, reprezentau intelegeri bilaterale intre doua SVM-uri si institutiile pietei au rolul de a disciplina plata. Daca nu-si fac decontarile la timp, primesc mai intii un avertisment, apoi amenzi succesive de 500 dolari, 1.000 dolari si apoi excludere de la decontare" a spus Cobuz. Oricum, eventualele pierderi nu vor putea fi acoperite din fondul de garantare pe care-l constituie membrii SNCDD, care in acest moment se ridica la 2,6 miliarde lei. Dincolo de prudenta declaratiilor oficialilor institutiei depozitare, este limpede ca fenomentul a zapacit piata Rasdaq. Pina la finalul acestei zile, toti actorii pietei de capital se afla in spatele usilor inchise, la CNVM sau la Asociatia Nationala a Societatilor de Valori Mobiliare (ANSVM) unde se analizeaza situatia. Este limpede ca tranzactiile care ascundeau imprumuturi au denaturat cotatia reala a actiunilor implicate in joc. LIDIA MOISE Infratirea intre popoare inca functioneaza Semanatoarea va produce sub licenta motoare RABA unguresti Firma MYO-O SA, actionarul majoritar al societatii Semanatoarea Bucuresti, are de investit 7,1 milioane dolari, intr-o perioada de cinci ani, pentru retehnologizarea si informatizarea procesului de productie si achizitia de licente pentru produse noi, precum si pentru modernizarea retelei de distributie a produselor proprii. Presedintele Consiliului de Administratie de la Semanatoarea, Emil Radulea, a declarat ca, in acest an, Semanatoarea a pus in functiune o noua hala de productie, a carei valoare se cifreaza la aproximativ 30 miliarde lei si a demarat lucrarile de amenajare a unui nou sediu administrativ pentru care investitia se ridica la 1,5 miliarde lei. De asemenea, compania a incheiat, recent, un contract de asociere cu firma Dunarea din Romania pentru producerea, sub licenta RABA Ungaria, de motoare Diesel Euro II pentru autocamioane si combine. Totodata, conducerea societatii are in vedere realizarea unui proiect de infiintare a unui parc industrial in incinta Semanatoarea, conform prevederilor Legii 134/2000. (G.T.) Uniunea Europeana deschide portile vinului romanesc Exporturile de vin vor creste cu 42,3% de la anul Romania va putea exporta, de la 1 ianuarie 2001, 300 mii hectolitri de vin anual pe piata Uniunii Europene (UE), o crestere considerabila fata de anul precedent, de 42,3%, au indicat luni la Bucuresti surse europene. La aceasta cantitate de 300 mii hl de vin, UE nu va percepe taxe vamale, potrivit sursei citate. Precedentul acord intre Romania si UE permitea Romaniei sa exporte 189 mii hl de vin pe an cu taxe vamale preferentiale. Bucurestiul si UE negociaza in fiecare an conditiile si cantitatile de vin pentru export pe piata europeana, au precizat sursele din cadrul Comisiei Europene la Bucuresti. Romania exporta vinurile sale in special in Germania, Marea Britanie, Olanda si in tarile scandinave. Uniunea Europeana finanteaza Romania cu 228 milioane de euro Seful diplomatiei romane, Petre Roman, si seful Delegatiei Comisiei Europene in Romania, Fokion Fotiadis, au semnat trei memorandumuri de finantare, in baza carora Uniunea Europeana a alocat statului roman fonduri nerambursabile de 228 milioane de euro. Este vorba de memorandumul de finantare privind Programul national PHARE 2000, prin intermediul caruia vor fi acordate 215 milioane de euro, de memorandumul de finantare privind Programul de cooperare transfrontaliera intre Romania si Bulgaria pentru 2000, in valoare de opt milioane de euro, suma destinata proiectelor in domeniul energiei, transporturilor, mediului si telecomunicatiilor, si de memorandumul de finantare privind programul de cooperare transfrontaliera intre Romania si Ungaria pentru anul 2000, care prevede acordarea a cinci milioane de euro, suma care va finanta proiecte pentru dezvoltarea infrastructurii, dezvoltarea transfrontaliera, a protectiei mediului si dezvoltarea socio-economica. In privinta programului PHARE, banii sint destinati pentru proiecte cum ar fi intarirea sistemului judiciar si cel al penitenciarelor, imbunatatirea activitatii societatii civile prin dezvoltarea unui parteneriat intre ONG-uri si administratiile locale pentru liberalizarea sectorului energetic, pentru sistemul de plati interbancare si pentru intarirea reglementarilor si supervizarii pietei valorilor mobiliare. ISABELLA ALEXANDRESCU UE creste preturile la carne sub presiunea rusilor, Europorcul se scumpestede Craciun Carnea de porc s-ar putea scumpi cu 10%, iar preparatele din carne de porc, cu 5-6%, in a doua jumatate a lunii decembrie, ca urmare a majorarii preturilor la carne in Uniunea Europeana, estimeaza Asociatia Romana a Carnii (ARC). "Importul de carne de porc este o necesitate pentru ca productia interna nu acopera necesarul de consum al populatiei. Prin urmare, se impune liberalizarea importurilor de completare, cu atit mai mult cu cit se apropie sarbatorile de iarna, iar cererea va fi mai mare", au declarat oficialii ARC. Devalorizarea monedei euro a determinat importatorii rusi sa se indrepte catre Europa, in defavoarea Americii, drept pentru care, in prezent, Europa se afla in criza de carne, ceea ce va duce la cresterea preturilor pe piata mondiala si, implicit, pe piata romaneasca. El a mai spus ca la cresterea preturilor contribuie si cererea mare de carne in perioada sarbatorilor de iarna, iar in luna ianuarie preturile mondiale vor avea un recul puternic, de 10-15%. (G.T.) Pina la sfirsitul acestui an, Banca Mondiala va finanta sistemul sanitar cu 280 milioane dolari Finantarile Bancii Mondiale pentru reforma in sistemul sanitar par sa-si fi atins scopul, astfel incit performantele medicale romanesti sa le egaleze in curind pe cele la nivel mondial, a aratat ieri premierul Mugur Isarescu. Primul-ministru a vizitat, ieri dimineata, Spitalul Fundeni din Capitala unde dotarea cu aparatura de ultima ora a citorva departamente a fost deja finalizata. Echipamentele achizitionate pina acum, in valoare de 10-12 milioane de dolari (bani proveniti din credite de la Banca Mondiala si din cofinantari ale guvernului roman), permit efectuarea celor mai complicate interventii medicale in domeniul transplanturilor si al terapiei intensive. Directorul Spitalului Fundeni, dr. Dan Tulbure, a anuntat ca, in aceste conditii, echipa de specialisti in transplanturi a spitalului este pregatita sa efectueze primul transplant medular din Romania, intirzierile fiind datorate doar unor deficiente tehnice care trebuie remediate, la aparatura achizitionata. Vizitind spitalul, primul-ministru a trecut sa-i salute pe pacientii doctorului Irinel Popescu, care se recupereaza foarte bine in urma transplanturilor de ficat. In acest context, specialistii Spitalului Fundeni au aratat ca toate aceste performante medicale s-au datorat in primul rind schimbarii de optica in privinta politicii de sanatate si protectie sociala, precizind ca alocatia de fonduri pentru sanatate din ultimele zece luni aproape a depasit nivelul investitiilor in acest domeniu, din ultimii 25-30 de ani. Banca Mondiala finanteaza sistemul romanesc de sanatate pina la sfirsitul acestui an cu 280 de milioane de dolari, in vederea dotarii tehnice a tuturor spitalelor din tara. Pina la sfirsitul anului, fiecare spital judetean va beneficia de echipamente noi, ultraperformante, in valoare de aproximativ 5-6 milioane de dolari, in functie de necesitati, a anuntat secretarul de stat in Ministerul Sanatatii, dr. Irinel Popescu. El a precizat ca o data cu punerea la punct a sistemului de asigurari de sanatatate, Casa Nationala va suporta integral cheltuielile asistentei tuturor pacientilor . "Oricum, actul medical ne obliga sa nu facem nici o diferentiere intre categoriile de pacienti, chiar daca costul acestor echipamente este foarte ridicat, insa el se amortizeaza prin performanta obtinuta. In prezent, pacientii cu posibilitati reduse sint cei care au prioritate pentru ca, de regula, in mediile mai sarace, populatia este mult mai afectata", a precizat Popescu. OANA PATRAULESCU Romania ramine importator net pe piata produselor lactate Un studiu de piata realizat de compania Land O'Lakes pe baza cumpararilor in numerar de produse lactate industrializate arata ca piata lactatelor din Romania se poate baza pe o populatie urbana de 12,3 milioane de persoane. Desi cifra in cauza reprezinta mai mult de jumatate din populatia tarii, anul trecut, consumul efectiv de lapte fluid a scazut cu 23% fata de 1998, ajungind la doar 870.000 de hectolitri. Aceeasi traiectorie negativa a avut-o si cererea de brinzeturi (33.108 tone), care s-a redus cu 15%, ca si cea de unt (7.185 de tone), mai mica cu 8%. In schimb, cererea de lapte praf a crescut anul trecut fata de 1998 cu 23%, ajungind la 10.666 tone. Cu un numar scazut de producatori importanti, Romania ramine un importator net de produse lactate, astfel ca deficitul sau comercial in acest sector a atins anul trecut 19,7 milioane de dolari. Studiul intocmit de Land O' Lakes pozitioneaza ca principali concurenti interni pe piata laptelui, firmele Napolact, Somesana, Prodlacta, Lactis si IL Mures, profiturile brute ale acestora variind anul trecut intre 0,4% - Lactis si 15% - Napolact. In privinta importurilor, principalele tari furnizoare de produse lactate pentru piata romaneasca sint Germania - lapte, smintina si unt, Franta- lapte praf si Ungaria - iaurt, lapte batut si chefir. In intervalul 1996-1999, laptele pasteurizat a reprezentat in medie 42% din totalul consumului de lactate, produsele lactate proaspete au reprezentat 33-39%, laptele praf 3-5%, untul 3-4%, iar brinzeturile 10-15%. Industria de prelucrare a laptelui are probleme pe partea de achizitie Studiul arata ca industria romaneasca de prelucrare a laptelui are, la ora actuala, o multime de puncte sensibile, care trebuie depasite. In primul rind, lactatele autohtone trebuie sa faca fata concurentei celor provenind din tarile UE sau CEFTA, unde mecanismele de subventionare fac ca produsele de acolo sa fie mult mai competitive decit cele romanesti. Fermele romanesti sint, in majoritatea lor, foarte mici, neeconomice. Cei mai multi dintre procesatori lucreaza sub capacitatea normala deoarece materia prima este insuficienta, si procurarea laptelui se face cu costuri foarte mari. Produsele lactate, o data iesite din fabrica, ajung destul de greu la cumparatori si cu costuri foarte mari din cauza ca sistemul de distributie este fragmentat. La capitolul puncte slabe nu trebuie uitate nici diferentele sezoniere semnificative in volumul productiei de lactate, cererea fiind foarte scazuta vara si crescind pe masura ce se apropie sezonul rece. NICOLETA BURTAN Plasamente alternative 100 milioane de lei pentru un Pallady O suta de milioane de lei a reprezentant cel mai bun pret platit la ultima licitatie a Casei Alis pentru o lucrare realizata de un pictor roman: "Chei in Franta" de Theodor Pallady. Alaturi de aceasta, atentia colectionarilor a mai fost atrasa de un tablou de Dumitru Ghiata "Patinaj", adjudecat la 65 milioane lei. Lucrarea lui Pallady, care echivaleaza 4016 dolari, a urcat pe pozitia a sasea a topului corespunzator acestui an, in imediata apropiere a unui alt tablou al artistului, "Barci pescaresti", adjudecat pe 7 mai cu 105 milioane lei (5250 dolari). Pinza realizata de Ghiata se regaseste pe locul opt cu 2610 dolari. Totusi, in ciuda unei pozitionari favorabile a lucrarilor lui Pallady in topul din 2000, acestea se afla mult sub performantele atinse in anii precedenti. In acest context, in 1996 au existat patru pinze ale maestrului care s-au tranzactionat la peste 10.000 de dolari: "Femeie in fotoliu" - 14.106 dolari, "Sticla neagra si lamii" - 10.731 dolari, "Natura statica cu ghiveci" - 10.654 dolari, "Cheiul Senei" - 10.257 dolari. In 1997, pretul cu care s-a adjudecat "Narghileu" echivala 7.500 dolari, iar cel cu care s-a cumparat, in 1998, "Nud in fotoliu", 8.911 dolari. In fine, anul trecut, "Nud culcat pe canapea rosie" a ajuns, dupa ultima strigare, la 7692 dolari. IONUT BALAN 