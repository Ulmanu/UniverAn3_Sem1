 Audi A3, cea mai palpabila "forma frumoasa" Hotel Hilton a gazduit "Seara formelor frumoase", in cadrul careia au avut loc si o parada a modei, si prezentarea noului model Audi A3. Noul A3 reprezinta marca Audi in clasa compacta a segmentului "Premium". Automobilul are doua airbag-uri laterale integrate in spatarele scaunelor din fata, sistem de airbag lateral pentru protectia capului si program electronic de control al stabilitatii, ESP. Oferta de motorizari este atit diesel, cit si pe benzina. O noutate o constituie motorul TDI de 1,9 litri/130CP care dezvolta un cuplu maxim de 310Nm/1900 rotatii/minut. Modelul Audi A3 este disponibil in trei variante de echipari: Attraction, Ambition si Ambiente . (G.T.) Campanie pentru adoptarea ciinilor vagabonzi In timp ce municipalitatea se pregateste sa declanseze actiunea impotriva ciinilor comunitari, Radio Contact lanseaza o campanie pentru adoptarea lor. Angajatii postului de radio au si facut primul pas: l-au adoptat pe Rica, "cel mai frumos, mai jucaus si pofticios maidanez" din fata cladirii studioului. Catelul a fost dus la medicul veterinar pentru vaccinare si deparazitare si apoi la cumparaturi, pentru a-si alege mincare, zgarda si cosul in care va dormi de acum incolo. Jurnalistii considera ca toti cei care au posibilitati financiare, persoane fizice sau juridice, ar putea face acelasi lucru. Cei care sint de acord cu aceasta idee si vor sa adopte un ciine de pe strada isi pot spune parerea, prin e-mail, la adresa azorica@radiocontact.ro sau pe adresa radioului - Splaiul Independentei 202 A, sector 6, Bucuresti. ( M.B. ) Aparatorii maidanezilor au strigat ieri sub balconul lui Traian Basescu: "Ciinii nu-s ca flota!" Desi campania de sterilizare a ciinilor vagabonzi care terorizeaza Bucurestiul de multi ani incepe abia peste trei saptamini, Primaria Capitalei a fost asediata ieri de circa 200 de aparatori ai patrupezilor fara stapin. Peste o suta de persoane, majoritatea in virsta, insotite de ciini de rasa sau de maidanezi luati de pe strada si adoptati, au raspuns favorabil anuntului Organizatiei pentru protectia animalelor "Patru labute" ("Vier Pfoten") din Austria. Ieri, acestia s-au instalat in fata primariei impreuna cu ciinii pentru a-l determina pe primarul general, Traian Basescu, sa revina la sentimente mai bune. Ca la un veritabil protest sindical, manifestantii au adus si pancarte prin care ii cereau primarului sa nu confunde ciinii comunitari cu vapoarele, aluzie la ultima functie detinuta de Traian Basescu, cea de ministru al transporturilor. Pe pancarte se puteau citi: "Ciinii nu-s ca flota!", "Dreptul la viata nu s-a abrogat" si "Ucizi un prieten, cine urmeaza?". Pentru a fi cit mai convingatori, aparatorii ciinilor vagabonzi i-au spus lui Traian Basescu si "Rugaciunea unui ciine": "O, Doamne, care domnesti asupra tuturor fiintelor/ Fa ca omul sa fie credincios aproapelui sau/ Cum si eu ii sint lui". O delegatie a protestatarilor, formata in exclusivitate din reprezentanti ai fundatiilor straine de protectie a animalelor, s-a prezentat la discutii cu primarul general, imediat dupa inceperea mitingului. Primarul general al Capitalei a refuzat sa negocieze cu reprezentantii ONG-urilor romanesti, pe motiv ca, pina acum, oricum nu si-au facut simtita prezenta, in nici un fel. In asteptarea raspunsului oficial, persoanele ramase afara au continuat sa discute intre ele, concluzia fiind ca cei mai multi au venit la primarie convinsi fiind ca primarul general intentioneaza sa asasineze toti ciinii vagabonzi, sterilizarea fiind doar un soi de "praf in ochii naivilor". Protestatarii erau de parere ca, la cite taxe platesc romanii, una in plus nu mai conteaza. Ei au propus instituirea unei taxe pentru asigurarea hranei si protectiei ciinilor vagabonzi, fara ca aceasta protectie sa insemne inlaturarea lor de pe strazile Capitalei. De asemenea, ei iau apararea ciinilor fara stapin, sustinind ca nu ciinii ataca oamenii, ci oamenii sint cei care-i provoaca. Patrupezii doar se apara, muscindu-i. MIHAELA BALEA IULIANA ANGHEL Un ploiestean sustine ca a descoperit un unguent miraculos Alifia "Corina" mareste sinii si penisul Gheorghe Sirbu, in virsta de 60 de ani, locuieste in Ploiesti, pe Strada Cosminelor. El sustine ca detine secretul unei alifii miraculoase. Totul a plecat de la o paralizie pe partea stinga, aparyta cind avea 19 ani, si care l-a chinuit multa vreme. Sirbu, mare amator de medicina naturista, a cautat singur remedii pentru boala de care suferea. Pe baza unor retete numai de el stiute, a inceput sa faca unguente din plante medicinale. Dupa mai multe incercari, a descoperit ca una dintre alifii are efecte miraculoase, si i-a dat numele sotiei lui, Corina. In anul 1965, Gheorghe a scris o lucrare despre unguentul "Corina". "Pentru o buna parte a problemelor de sanatate, cobai au fost sotia mea, Corina, o mina de apropiati si subsemnatul", spune dinsul. Gheorghe Sirbu si-a improvizat un laborator intr-un colt al bucatariei si spune ca produsul creat de el are efecte impotriva unor boli grave, cum ar fi spondiloza cervicala, neoplasmul pulmonar, ulcer varicos. Cind a descoperit efectele alifiei, s-a gindit ca aplicarea ei pe anumite zone intime ale barbatilor si femeilor poate avea urmari benefice asupra dimensiunilor. "Sotia mea avea sinii mici, dar acum poarta sutiene numarul 4. Cantitatea de produs aplicata pe penis, in special, trebuie masurata pentru ca pacientul sa fie multumit. Doua-trei sedinte ajung pentru toata viata pentru ca actiunea unguentului ramine", sustine Sirbu. Inainte sa inceapa tratamentul cu unguentul "Corina" (un tratament complet se face cu circa 500 de mililitri si costa doua milioane de lei), pacientii trebuie sa se prezinte cu diagnosticul stabilit de medici pentru ca Gheorghe Sirbu sa stie in ce zona sa actioneze. Pacientii ii trimit daruri si scrisori de multumire Gheorghe Sirbu spune ca in decursul celor 35 de ani de cind recomanda unguentul ar fi tratat peste 20.000 de oameni. Alexandru Ionescu, din Bucuresti, care avea cancer de prostata, afirma ca, dupa ce a terminat tratamentul cu "Corina", toate problemele majore au disparut. Pacientul spune ca, prin folosirea alifiei, a evitat interventia chirurgicala. Ploiesteanul afirma ca a incercat fara succes sa-si breveteze inventia, dar de la Ministerul Sanatatii din Bucuresti a fost trimis la Ploiesti, unde nu a primit nici un raspuns favorabil. Gheorghe Sirbu crede ca medicii nu au nici un interes sa recunoasca efectele benefice ale unguentului "Corina" cel care, daca ar fi brevetat, ar face minuni in industria farmaceutica. VIOLETA STOICA Cosmetice la mina a doua In judetul Neamt au fost depistate nereguli la peste 30 de societati second-hand. Din cele 25 de tone de imbracaminte controlate, 12 tone au fost oprite de la comercializare, iar pentru doua tone de imbracaminte, cu grad avansat de uzura, s-a luat chiar masura distrugerii. Totodata, din cele patru tone de incaltaminte controlate, peste 500 de kilograme au fost oprite definitiv de la comercializare. Inspectorii OJPC Neamt au descoperit o societate care comercializa produse cosmetice la mina a doua, cele 66 de cutii cu crema fiind, de asemenea, distruse. Minora maltratata, trimisa la cersit si violata O fetita in virsta de 14 ani, care spune ca este din comuna Cochileanca, judetul Buzau, a ajuns in stare foarte grava la Spitalul Judetean Alba. Luni seara, Mariana Despa a fost gasita lesinata, de un echipaj al Politiei TF, pe peronul Statiei CFR Alba Iulia. Mariana, impreuna cu ceilalti patru frati, au ramas in grija tatalui ei, Petru Despa. Acum doi ani, Ioana, sora Marianei, s-a casatorit cu Gheorghe. "De atunci, viata mea a devenit un cosmar. Gheorghe nu ma voia pe linga casa lui si tot timpul ma batea. Sora mea, ca sa nu ma mai vada prin curte, ma trimitea la cersit. Mincam bataie sora cu moartea, iar cind era baut si voia sa se distreze, Gheorghe ma ardea cu tigara pe miini si pe picioare. Acum doua saptamini, am fost violata de un baiat care venea pe la Gheorghe. Cred ca il cheama Adi. Desi i-am zis sorei mele ce s-a intimplat, ea a spus sa ma duc dracului. Simbata seara, cind m-am intors de la cersit, Gheorghe m-a dat afara din casa, m-a trintit la pamint in curte si a inceput sa ma loveasca cu picioarele. Cind mi-am revenit, am fugit cit am vazut cu ochii si m-am urcat in primul tren care a sosit in gara. «Nasul» m-a dat jos in Alba Iulia", povesteste Mariana Despa. Medicii au stabilit ca fetita sufera de o forma grava de pelviperitonita. Ieri dupa-amiaza, Mariana a fost supusa unei interventii chirurgicale. LUCIAN DOBRATER Drept la replica Urmare a articolului "Un fost patiser, un general «dalmatian» si un nepot al lui Ion Diaconescu, in competitie deschisa - Batalie apriga pentru Oficiul National de Cadastru", aparut pe 5.02.2001 in "Ev.Z.", Gabriel Popescu sustine, printr-un drept la replica, faptul ca nu este nepotul lui Ion Diaconescu si nici nu are o relatie de rudenie cu acesta. Telefonic, Popescu a recunoscut insa ca fratele tatalui sau a locuit in Botesti (jud. Arges) - comuna natala a lui Ion Diaconescu, dar a spus ca unchiul sau nu are nici un grad de rudenie cu fruntasul taranist. Pe scurt Statuete din bronz topite la fier vechi . Galeria de arta "Art" din Timisoara s-a ales cu paguba de 40 de milioane dupa ce un tinar a furat mai multe statuete din bronz pe care le-a dat apoi la topit. Arpad M., 17 ani, a fost prins ieri de politistii timisoreni si a fost dus la Parchet sub acuzatia de furt calificat. Pe 28 august 2000, el a intrat in sediul Galeriei "Art" din Piata Operei din Timisoara printr-un geam spart. A ochit citeva statuete din bronz si le-a incarcat in doua plase, dupa care a disparut. A doua zi, Arpad a dus statuetele la un centru de achizitii a materialelor neferoase din Timisoara si le-a vindut cu 146 de mii de lei, obiectele de arta ajungind rapid in cuptorul de topire. ( Tudor Flueras ) Modelul Basescu, pe jumatate . Dumitru Nicolae, primarul Galatiului, intentioneaza sa preia "modelul Basescu" in ceea ce priveste "rezolvarea ciinilor maidanezi", dar "numai pe jumatate". Dumitru Nicolae a declarat ca toti ciinii maidanezi vor fi strinsi, sterilizati la o baza special amenajata in afara Galatiului, ulterior urmind sa fie adusi inapoi in oras. Nicolae a mai declarat ca nu vrea sa transforme Galatiul intr-un "abator de ciini". ( Alina Comsa-Durbaca ) Salvata de la viol de un politist . In noaptea de 4/5 februarie, Elena Haita din comuna Starchiojd, judetul Prahova, a dormit la una dintre vecinele ei, Maria Voicilas, in virsta de 70 de ani. Noaptea tirziu, Elena a auzit zgomote in curte si a iesit sa vada ce se intimpla. Un barbat a lovit-o si a incercat sa o violeze. Norocul ei a fost ca un vecin a auzit galagie si a sunat la postul de politie din Starchiojd. Politistul de serviciu a sosit in timp util intrind in casa exact in momentul in care Sorin Miroiu, 25 de ani, se pregatea sa o violeze pe Elena. Parchetul de pe linga Judecatoria Valenii de Munte a dispus arestarea preventiva a lui Sorin Miroiu pentru 30 de zile. ( Violeta Stoica ) Trichineloza face victime din cauza unui asistent veterinar . 19 persoane din satul brasovean Zizin au ajuns la Spitalul de Boli Infectioase din Brasov, dupa ce au mincat carne dintr-un porc crescut in gospodaria lor. Oamenii s-au imbolnavit de trichineloza, desi carnea fusese verificata si primise avizul asistentului veterinar din comuna Tarlungeni. Pacientii au fost internati in clinica brasoveana. Directorul adjunct al Directiei Sanitar-Veterinare Brasov, Gheorghe Pucheanu, afirma ca asistentul veterinar Leonar Vrabie este cercetat de Colegiul Medicilor Veterinari, prin Comisia de Deontologie si Litigii. ( Camelia Csiki ) Primul ghid complet pentru copii cu deficiente multisenzoriale . Ieri, in prezenta ambasadorului Marii Britanii la Bucuresti, a directorului adjunct al Consiliului Britanic, a reprezentantilor "Sense International (Romania)" si "Unicul Sens" a fost lansata cartea "Copilul cu surdocecitate". Aparitia in Romania a primului ghid exhaustiv menit a oferi sugestii despre tehnicile si metodele de evaluare a copiilor cu deficiente multisenzoriale (vaz, auz) vine in completarea elaborarii strategiei Ministerului Educatiei si Cercetarii. Asta, intr-un domeniu educational pina nu de mult deficitar. Potrivit reprezentantilor ministerului, la sfirsitul anului scolar 2001 vom avea deja un segment de invatamint special pentru copiii cu surdocecitate bine conturat. ( Radu Meirosu ) Foamete la Spitalul Municipal Roman . La Spitalul Municipal Roman, stocul de alimente a ajuns la zero. La ora actuala, institutia are datorii de 7,1 miliarde de lei, din care 100 de milioane de lei la acestia de alimente. Incepind cu data de 1 februarie, furnizorii au decis sa sisteze aprovizionarea cu produse alimentare pina in momentul in care le vor fi achitate sumele restante. ( Ciprian Predescu ) Mama lui Firicel a fost aruncata dupa gratii . Pe numele Gabrielei Alecu (23 de ani), mama copilului Firicel Alecu, procuratura a emis un mandat de arestare preventiva pentru cinci zile sub invinuirea de rele tratamente aplicate minorului. Firicel, in virsta de sapte ani, a fost internat in stare grava la Spitalul de Pediatrie "Sf. Maria" din Iasi dupa ce a fost batut de mama sa cu toporul peste fata, miini si picioare. In urma prezentarii in mass-media a groaznicului caz de la Tirgu Frumos, toti copiii familiei Alecu au fost internati in centrele de plasament, iar parintii vor fi decazuti din drepturile parintesti. ( Catalin Dumitrescu ) Dorin Florea i-a deportat pe cersetorii din Tirgu Mures Primarul Tirgu Muresului, Dorin Florea, le-a cerut ieri gardienilor publici si politistilor sa-i adune pe toti cersetorii de pe strazile orasului si sa-i aduca in holul institutiei pe care o conduce. Oamenii legii au adus la primarie peste 40 de persoane. Primarul le-a comunicat ca este pentru ultima data cind vrea sa le mai vada fetele si ca, daca ii mai prinde in oras, ii va transporta la o distanta de cel putin 200 de kilometri. De asemenea, Florea i-a amenintat ca are ceva pregatit pentru ei si nu este exclus sa se aleaga cu bastoane peste fund. Dupa vreo zece minute, timp in care primarul le-a vorbit cersetorilor, acestia au fost escortati pina la Gara Tirgu Mures, unde au fost urcati in vagoanele unui tren personal si transportati in comunele unde au domiciliul. "Din partea mea puteti cersi in orice oras din Romania, dar nu in Tirgu Mures. Aici nu vor mai exista cersetori de azi inainte". Incepind de astazi, in cele doua gari din Tirgu Mures vor patrula in permanenta echipe mixte formate din jandarmi, politisti si gardieni care ii vor opri pe cersetori sa mai calce prin oras. Florea a mai declarat ca va face un apel tirgumuresenilor prin care le va cere sa nu mai dea bani cersetorilor, pentru a le strica piata. CORA MUNTEAN Preoti pedepsiti Anul trecut au avut loc mai multe controale prin care s-a verificat activitatea intregului personal cleric din Episcopia Dunarii de Jos. Controalele au avut ca scop verificarea modului in care s-a respectat disciplina clericala. In registrul de evidenta al pedepselor au fost inregistrate mai multe cazuri de preoti care nu au respectat canoanele si regulamentele Bisericii Ortodoxe. Trei preoti au fost pedepsiti cu canonisirea la manastire pe o perioada de 30 de zile, noua preoti au primit avertismente si "dojana duhovniceasca", iar opt clerici sint tinuti in evidenta speciala, sub supraveghere. Dr. Casian Craciu, Episcopul Dunarii de Jos, a dispus ca parintii consilieri sa faca in continuare inspectii la parohiile misionare si la parohiile cu probleme. ALINA COMSA-DURBACA Canile electrice pentru cafea au fost retrase de pe piata Canile din material plastic prevazute cu dispozitive electrice folosite la prepararea cafelei nu vor mai putea fi comercializate in Romania. In baza informatiilor primite de la institutiile omoloage din tarile Uniunii Europene, Autoritatea Nationala pentru Protectia Consumatorilor a cerut oficiilor din intreaga tara sa scoata de pe piata si sa confiste canile folosite la incalzitul apei sau fiertul cafelei, provenite de pe piata ucraineana. Canile, comercializate de regula prin piete si bazaruri, nu au documente din care sa rezulte cine este producatorul sau importatorul si prezinta pericol de electrocutare si incendiu, legaturile electrice de la baza nefiind izolate. Conducerea ANPC a dispus, de asemenea, interzicerea comercializarii risnitei de cafea "Wlater" SLW 150R, care prezinta pericol de soc electric. Desi pe risnita scrie ca producatorul este austriac, in urma controalelor s-a dovedit ca tara de origine este China. MIHAELA BALEA Toate magazinele second-hand din Vaslui au fost amendate Nici un agent economic din judetul Vaslui care comercializeaza haine second-hand nu indeplineste conditiile impuse de lege. In urma unui control efectuat de Protectia Consumatorilor Vaslui, toti cei 12 agenti economici care comercializeaza haine second-hand au fost amendati cu 500.000 pina la un milion de lei fiecare. IOANA TUDOR Ambulanta Iasi, sufocata de apeluri fierbinti Serviciul de Ambulanta Iasi se confrunta, in fiecare zi, cu o avalansa de apeluri telefonice injurioase. In asteptarea unui cadru legislativ care sa permita aducerea in instanta a acestora, conducerea Ambulantei, in colaborare cu IPJ Iasi, a intocmit o baza de date cu numerele de telefon si adresele celor "infierbintati". Apelurile repetate blocheaza liniile telefonice Potrivit observatiilor facute de cadrele medicale de la dispeceratul serviciului de Ambulanta, unul din patru apeluri la 961 face parte din categoria celor ce contin injurii si trivialitati. Cadrele medicale care deservesc posturile telefonice din dispecerat ar putea edita o serie completa de dictionare "fierbinti" daca ar pune pe hirtie tot ce sint obligate sa auda. Apelurile "fierbinti" sint receptionate numai intre anumite intervale orare. "In jurul prinzului, intre 13.00 si 16.00, ne suna cu predilectie copiii lasati fara supraveghere. Intre 19.00 si 20.00, copiilor nesupravegheati li se alatura adultii fara nici o ocupatie. Pe parcursul noptii, apelurile injurioase sint formulate de catre bolnavii psihici", a mentionat dr. Mirela Umbrarescu de la Serviciul de Ambulanta Iasi. Perseverenta celor care se preteaza la astfel de acte depaseste orice limita. Intr-o tura de noapte, unul dintre apelanti a insistat, timp de citeva ore, la numarul 961. "Blocarea unei linii telefonice sau chiar a unui trunchi de comunicatie este principala problema cu care ne confruntam. Cei care se preteaza la asemenea fapte pun in pericol vietile celor aflati in primejdie. Cu un apel telefonic de aproximativ doua minute se poate salva o viata. Situatia se complica atunci cind cei care au nevoie de o ambulanta gasesc linia ocupata. S-au inregistrat chiar cazuri cind cei care ne-au solicitat ajutorul au fost obligati sa astepte mai mult de o ora pina sa prinda linia libera", a declarat dr. Rozica Porof, medic la Ambulanta Iasi. Baza de date cu telefoanele fierbinti Data fiind amploarea fenomenului, Serviciul de Ambulanta Iasi a realizat o baza de date cu numerele de telefon de la care s-au primit apeluri "fierbinti". Pe zeci de pagini sint insiruite, alaturi de numerele de telefon, adresele celor impricinati. Lista nu se limiteaza numai la persoane fizice. Apeluri "fierbinti" au fost facute si din birourile unor institutii de interes public. Localizarea celor care se ocupa cu asa ceva devine dificila in cazul in care apelurile sint facute de la telefoanele publice. Elaborarea bazei de date a fost facilitata de echipamentele de comunicatii existente la dispecerat. "Noul sistem de comunicatii cu care am fost dotati permite afisarea numarului de telefon care ne apeleaza, precum si durata convorbirii si continutul acesteia. Permanent reactualizam baza de date si asteptam momentul prielnic sa actionam. Deocamdata nu este perfectat cadrul juridic prin intermediul caruia sa-i putem actiona in judecata pe cei care ne fac probleme. Vom incerca, cu sprijinul RomTelecom, sa stringem cercul in jurul tuturor celor care se tin de prostii", a mentionat dr. Florin Eugen Agapi, directorul Serviciului de Ambulanta Iasi. Conducerea Inspectoratului Judetean de Politie Iasi s-a alaturat eforturilor cadrelor medicale de la Salvare si a luat urma acestora. "Ca o confirmare a telefonului «fierbinte», persoana in cauza, realizind ca a fost depistata, ne ride in nas. Recunoastem vocea, dar mai mult de atit nu putem face", a spus un cadru medical. Nu este exclusa nici varianta publicarii listelor cu cei care si-au facut un obicei din apelurile "fierbinti" pentru 961. O alta solutie avuta in vedere de cadrele medicale de la Ambulanta o reprezinta efectuarea unei bucle in sistemul de comunicatie. Daca cel care apeleaza va utiliza un limbaj obscen, atunci operatorul va intrerupe legatura telefonica. Metoda este utilizata cu succes, de foarte multa vreme, in statele occidentale. CATALIN DUMITRESCU Deoarece "obtureaza carosabilul", Politistii de la Circulatie, pusi la cura de slabire Generalul de brigada Marian Tutilescu, adjunct al sefului IGP si sef al Politiei de Siguranta Publica, a declarat, ieri, ca efectivele de ordine publica reprezinta, in prezent, 52 la suta din numarul total de cadre din IGP. In ceea ce priveste mentalitatea politistului care actioneaza in mediul rural, aceasta trebuie schimbata pentru a nu se mai considera "deasupra cetatenilor, cum se intimpla, ci in serviciul acestora, asa cum este normal". In legatura cu Politia Rutiera, generalul Tutilescu spune ca se va trece la testarea capacitatii profesionale a sefilor, iar in rindul agentilor de circulatie se va incerca combaterea coruptiei. "Cadrelor de la Politia Rutiera le este rusine sa mai dirijeze circulatia. Agentii de circulatie nu trebuie sa mai vineze eventualele greseli ale soferilor, pentru a da cit mai multe amenzi, ci sa se implice in fluidizarea traficului si reducerea numarului de accidente", a declarat adjunctul sefului IGP. Gen. Tutilescu are in vedere si conditia fizica a agentilor de circulatie: "Unii dintre politistii nostri obtureaza efectiv o buna parte a carosabilului". Politistii vor fi testati prin trimiterea unor echipe in trafic, care sa incalce regulile, in preajma unei patrule rutiere. "Daca politistii vor primi spaga, ii vom deferi Parchetului Militar si vor fi trecuti in rezerva", a anuntat gen. Tutilescu. Acesta are in vedere si achizitionarea a 250 de aparate radar moderne si aproape 2000 de alcoolmetre. Pentru prevenirea unor acte infractionale grave, cum ar fi spargerea conductelor de transport al produselor petroliere, IGP va actiona in continuare cu efective marite. ALINA GRIGORE [33][pl.dll?rid=expresro] 