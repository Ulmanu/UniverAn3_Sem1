 Adrian Vasilescu e multumit ca "Agentia Standard&Poor's a iesit din fictiune" Gestul Standard&Poors de a anunta imbunatatirea perspectivelor de rating ale Romaniei arata ca agentia a observat, in sfirsit, realizarile obtinute de la inceputul anului de economia noastra, ne-a declarat Adrian Vasilescu, consilier al primului-ministru. Vasilescu a reprosat totusi agentiilor de rating faptul ca au comentat insistent posibilitatea intrarii in incetare de plati a Romaniei si au remarcat de-abia acum ca nu poate fi vorba despre asa ceva, "desi acest pericol a disparut inca de la inceputul anului trecut". Mai mult, Vasilescu a apreciat ca "Standard&Poor's a inceput sa se apropie de realitate si a iesit din fictiune in ce priveste analiza performantelor economiei romanesti". Pe de alta parte, consilierul primului-ministru a reprosat analizelor de pina acum emanate de agentie un anumit scepticism, anormal fata de Romania, care a fost insa abandonat in favoarea analizelor serioase asupra indicatorilor economici. Seceta va urca pulsul inflatiei la 30-33% In opinia lui Adrian Vasilescu, afisarea deciziei de a imbunatati perspectivele de rating "ar putea reprezenta un semnal pozitiv atit pentru celelalte agentii de rating, pentru institutiile financiare internationale si pentru pietele financiare private. Vasilescu a admis insa ca Romania "nu a rezolvat inca toate problemele cu care se confrunta, precum arieratele si pagubele provocate de seceta, care a lovit puternic economia, afectind obiectivul guvernului privind reducerea la jumatate a inflatiei". "Intentia de a injumatati inflatia in acest an, la un nivel de 27%, nu mai poate sta in picioare, in schimb vom atinge o cota de 30-33%. In privinta cresterii economice, vom depasi nivelul de 1,3% si vom incerca sa ajungem la 3%", a spus Vasilescu, care spera ca aceste modificari de perspectiva vor fi acceptate de delegatia FMI care va sosi la sfirsitul acestei luni la Bucuresti. (L.M.) Elicopterul prabusit la Sighisoara a fost asigurat de ASIROM si reasigurat de Lloyd's Compania Asigurarea Romaneasca - ASIROM - a platit anul trecut 833,6 miliarde lei despagubiri, iar in primele sase luni ale acestui an suma despagubirilor a depasit usor 330 miliarde lei, ne-a declarat Angela Toncescu, presedinta companiei. Desi ritmul despagubirilor a fost mai lent in acest an, el s-ar putea accelera ca efect al faptului ca elicopterul cazut in data de 1 august linga Sighisoara a fost asigurat la ASIROM. Insa pentru companie "nu va fi o problema plata despagubirilor, noi vom plati imediat contravaloarea asigurarii aparatului si persoanelor asigurate, dupa ce se vor termina expertizele tehnice", a spus Toncescu. Dupa clarificarea cauzelor care au produs accidentul, compania ar putea plati despagubiri atit persoanelor asigurate, cit si proprietarului aparatului avariat, SC Trans Gaz (Romgaz) Medias. Deocamdata, expertiza se va face in prezenta unui specialist al companiei Lloyd's, care va sosi in Romania in aceasta saptamina. Asta pentru ca Lloyd's, care a fost reasiguratorul contractului, va suporta cea mai mare parte din daune. Oricum, aparatul, relativ vechi, a fost asigurat la jumatate din valoarea sa initiala. LIDIA MOISE Daciile cumparate in august au garantie trei ani Compania Automobile Dacia a anuntat ieri ca va lansa, in luna august, o oferta pentru vinzarea de autoturisme, al carei avantaj va consta in extinderea cu 18 luni a perioadei de garantie a vehiculelor produse de firma Dacia Renault. Astfel, pentru modelele Dacia 1310 Berlina, Dacia 1310 Break si pentru camionetele Dacia 1304, 1305 si 1307, noua oferta propune o perioada de garantie de trei ani, in limita a 100.000 km, a informat compania. (L.M.) Din cauza necunoasterii si a nivelului de trai redus, Doar 10% din piata asigurarilor este acoperita In ultimii ani, in Romania au inceput sa patrunda din ce in ce mai activ societatile de asigurari-reasigurari. Peste 20 de societati de acest gen functioneaza la ora actuala pe piata romaneasca, multe dintre ele fiind de renume international, gen Nederlanden, AIG etc. Cu toate acestea, necunoasterea avantajelor si nivelul de trai redus al populatiei fac ca doar un maximum de 10% din potentialul pietei romanesti de asigurari sa fie acoperit deocamdata. Societatile de asigurari isi fura una alteia clientii Daca pina in 1990, in Romania exista doar ADAS pentru orice tip de asigurari, iar acestea erau facute la comanda si doar prin sindicat, acum avem peste 20 de societati specializate. majoritatea bancilor din sistem si-au creat si propria societate de asigurari, cu atit mai mult cu cit in operatiunea de creditare activitatea acestora era mai mult decit necesara. Din 1995 -1996 au inceput sa apara mari companii straine de asigurari, dornice sa ocupe o piata in formare. Cum insa populatia nu este destul de pregatita pentru acest tip de servicii care pot fi nu doar un ajutor la nevoie, ci chiar o alta forma de pastrare a economiilor, ne aflam in fata unui fenomen destul de ciudat. Chiar daca institutiile ca atare s-au format, acestora le lipseste practic obiectul muncii. Dupa cum ne-au declarat o serie de operatori din piata asigurarilor, societatile "isi cam fura una alteia clientii. Este mult mai usor sa convingi un client avizat care cunoaste avantajele unei asigurari, indiferent de tipul acesteia, de la cele pentru casa, masina, pina la cele pentru viata, sa vina la societatea ta, decit sa convingi un cetatean oarecare despre efectul acestora". Mai mult, nu exista la ora actuala nici un fel de date statistice oficiale privind activitatea societatilor de asigurari, grosso modo, dupa cum ne-a declarat Daniela Grigore, vicepresedinte OMNIASIG, "doar un maximum de 10% din totalul pietei romanesti a asigurarilor este acoperit". O alta cauza care motiveaza acest procent infim ar fi nivelul de trai care permite doar in mica masura realizarea altui tip de economii decit cel traditional cunoscut de populatie - la banca sau la CEC. Numirea Comisiei pentru reglementarea si supravegherea activitatilor de asigurare, aminata de parlament sine die Pe linga aceste dificultati cu care se confrunta societatile de asigurari in captarea pietei, mai exista si un alt aspect. O lege pentru functionarea si reglementarea acestei piete a fost promulgata in martie 2000. Totusi, chiar daca exista legea, Comisia de supraveghere a asigurarilor, supravegherea asiguratorilor si reasiguratorilor nu a fost constituita. Termenul legal pentru constituirea acestui organism de supraveghere si reglementare era de 60 de zile de la intrarea in vigoare a Legii 32/2000, a asigurarilor. Acest termen a expirat deja pe 3 iulie 2000, iar la componenta acestei comisii nu s-a gindit deocamdata nimeni. Cei cinci membri ai comisiei trebuie numiti de parlament, iar pina la sfirsitul vacantei parlamentare nimeni n-a dat vreun semn ca ar fi interesat de aceasta problema. Aminata teoretic pina in luna septembrie cind parlamentarii isi vor relua activitatea, numirea comisiei este de fapt aminata sine die. GABRIELA TINTEANU Prin vinzare de certificate de trezorerie, Statul a mai facut rost de 7 milioane de dolari si 1,4 milioane de marci Ministerul Finantelor (MF) a lansat de la 1 august o emisiune de certificate de trezorerie cu scadenta la 182 zile si de obligatiuni de tezaur, emise in valuta, cu dobinda, cu scadenta la 366 si 547 zile, insumind 50 milioane dolari si 30 milioane marci germane. Certificatele de trezorerie si obligatiunile de stat cu dobinda au fost puse in vinzare prin intermediul Bancii Agricole si Banc Post, in forma dematerializata si la valoarea nominala de 500 dolari si 500 marci, cu multiplii aferenti. In primele patru zile de subscriere, prin Banc Post au fost vindute titluri de stat in valoare de 4,536 milioane dolari si 967.500 marci germane. Emisiunile Bancii Agricole s-au cifrat, in perioada 1-4 august, la 2,533 milioane dolari si 519.000 marci germane. Prima parte a subscrierii se incheie la 15 august. (G.T.) CEC ataca din nou contractul de cautiune Consiliul de Administratie al Casei de Economii si Consemnatiuni (CEC) s-a decis sa atace, in termen legal, hotarirea Tribunalului Bucuresti prin care a fost respinsa actiunea de constatare a nulitatii absolute a contractului de cautiune CEC - SOV Invest si FNI. CEC va supune spre analiza instantei de apel argumentele sale. Acestea vizeaza incalcarea unor dispozitii legale imperative, in speta Legea CEC si Legea bancara. In motivatia de apel, CEC va include si incalcarile procedurii de judecata si neluarea in seama, de catre instanta de fond, a concluziilor formulate de CEC. De asemenea, conducerea CEC a facut o serie de precizari vizavi de solicitarea SOV Invest de a fi activata garantia pe care CEC si-a asumat-o prin respectivul contract. Aici precizarile vizeaza faptul ca procedurile judiciare nu sint solutionate irevocabil, iar in cazul in care instanta va hotari valabilitatea contractului fara drept de apel, trebuie sa se tina seama de articolul 22 din contract: "Cautionatorul poate interveni (...) doar dupa ce FNI a epuizat toate posibilitatile de valorificare a activelor sale si este declarat in incapacitate de plata, conform prevederilor legale in materie". Totodata, CEC va putea despagubi investitorii FNI numai pe baza unei hotariri judecatoresti executorii sau pe baza unui act normativ explicit in acest sens. (G.T.) 