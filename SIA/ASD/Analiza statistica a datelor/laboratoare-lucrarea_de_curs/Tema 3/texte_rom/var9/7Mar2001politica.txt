 Apostolul de la Palatul Victoria Am gasit-o ieri pe Minodora Ilie la "post", in biroul sau de la guvern. "Doamna consilier" sustine ca "trebuie sa ajute guvernul, pentru ca este la inceput". Dar drumul Minodorei nu se va opri aici, deoarece, dupa cum ne-a declarat, doreste sa intre in politica. Portretul "doamnei consilier" ar mai putea fi completat cu relatia pe care domnia sa sustine ca o are cu divinitatea, precum si de "aura" pe care o are, dar care se rasfringe la intreaga cladire a Palatului Victoria. Minodora Ilie mai crede ca, peste ani, "invataturile ei si faptele bune" ar putea fi luate in seama la fel cum sint ascultate si astazi invataturile apostolului Pavel. MADALINA SISU Adrian Nastase promite: "Putem rezolva problema vizelor pina la sfirsitul anului" Premierul Adrian Nastase crede ca problema vizelor va fi rezolvata pina la sfirsitul anului. Exista insa o conditie principala anuntata de premier: "Daca sintem seriosi". Intr-o emisiune televizata, Nastase a explicat ca cele trei cerinte ale comunitatii internationale - securizarea frontierelor, a pasapoartelor si rezolvarea problemei azilantilor - vor putea fi indeplinite pina la sfirsitul anului 2001. "Daca sintem seriosi, problema vizelor o putem rezolva pina la sfirsitul anului", a afirmat Nastase care a adaugat ca "problema securizarii pasapoartelor" este cea mai simpla. El a precizat ca viitorul model al pasaportului romanesc va trebui omologat de catre oficialitatile europene de la Bruxelles. In privinta azilantilor din Germania, problema din cauza careia nemtii sint impotriva scoaterii Romaniei de pe lista neagra a vizelor, Nastase a precizat ca acest subiect nu a putut fi rezolvat mai de mult deoarece "ministrul german al apararii a fost lezat de modul in care a fost tratata Germania in perioada anterioara". TEODORA GEORGESCU Uniunea Europeana, peste sase ani Actualul guvern PDSR si-a propus sa incheie negocierile de aderare cu Uniunea Europeana tot la 1 ianuarie 2007. Anuntul a fost insa facut pentru prima data anul trecut, de catre fostul ministru de externe Petre Roman. La vremea respectiva, termenul a fost considerat "nerealist" de PDSR. Ministrul integrarii europene, Hildegard Puwak, a anuntat ieri ca 1 ianuarie 2007 ramine data asumata de Romania, insa este o asumare "bilaterala". "Primele tari au sanse de aderare dupa 1 ianuarie 2003, insa se mentine criteriul diferentierii, fiecare dupa eforturile pe care le face", a precizat Puwak.(L.P.) Bref Geoana, la Berlin si Londra Ministrul afacerilor externe, Mircea Geoana, a plecat ieri intr-un turneu de trei zile la Berlin si Londra, unde va discuta chestiuni vizind relatiile bilaterale si presedintia in exercitiu a OSCE. (D.V.) Paunescu, suparat Senatorul PDSR Adrian Paunescu este suparat nevoie mare pentru ca senatorul PNL, Nicolae Vlad Popa, i-ar fi furat o initiativa legislativa. Marul discordiei il constituie un proiect de lege privind depunerea juramintului de catre senatori si deputati. Paunescu sustine ca initiativa ii apartine inca din perioada 1992-1996, iar acum este trecut pe acest proiect drept coautor si senatorul liberal Nicolae Popa. (M.C.) Funar si gazetele de perete Primarul Gheorghe Funar va monta zece panouri in toate cartierele municipiului Cluj pentru informarea cetatenilor despre activitatea primariei si a consiliului local. Funar e suparat pe ziaristi pentru ca se considera cenzurat de acestia. (M.B.) Boutros-Ghali la Cotroceni Secretarul general al Organizatiei Internationale a Francofoniei, Boutros Boutros-Ghali, soseste astazi in Romania, la invitatia presedintelui Ion Iliescu. Programul vizitei cuprinde intilniri oficiale cu presedintele Romaniei, cu primul-ministru, Adrian Nastase, cu ministrul afacerilor externe, Mircea Geoana, si intrevederi cu ministrul justitiei, Rodica Stanoiu, si ministrul culturii, Razvan Theodorescu. (C.O.) Podul de flori peste Prut se ofileste Primul-ministru, Adrian Nastase, a recunoscut, mai mult sau mai putin voalat, ca intre autoritatile de la Bucuresti si cele de la Chisinau exista tensiuni. Luni seara, fara sa inceteze a vorbi despre "cele doua state romanesti", Nastase a declarat: "Ne deranjeaza la noua putere din Republica Moldova pozitia ei clara antiromaneasca". In urma alegerilor din Moldova, comunistii au anuntat deja ca politica pe care o vor duce va fi "cu ochii spre Moscova".(T.G.) Camera plateste mutarea Senatului Nicolae Vacaroiu intentioneaza sa-i mute pe senatori la Palatul Parlamentului in cel mult noua luni. Senatorii vor ocupa aripa E din Palatul Parlamentului, iar costurile pentru renovarea cladirii se ridica la aproximativ 250 de miliarde de lei si vor fi suportate de bugetul Camerei.(M.C.) Demisie aminata Premierul Adrian Nastase a dezmintit informatiile conform carora ministrul finantelor publice, Mihai Tanasescu, intentioneaza sa demisioneze. Nastase a catalogat informatiile drept "incercari nereusite ale unor ziaristi de a crea un sentiment de neincredere in echipa guvernamentala". Informatiile au fost dezmintite si de secretarul general al PDSR, Cozmin Gusa.(L.P.) Vin vremuri triste si pentru alesii neamului Noul statut al parlamentarului loveste PRM la punga Statutul parlamentarului, care va interzice alesului poporului sa nu detina firme private si sa nu aiba cumul de functii, ii va lovi din plin pe parlamentarii PRM. Pina in prezent, acestia sint singurii care nu au spus nimic despre firmele private unde sint actionari. Desi multi dintre deputatii PRM s-au rezumat sa-si scrie in cv-uri doar studiile, unii "au scapat" cite ceva si despre activitatea profesionala. De exemplu, Ioan Baldea, inginer, detine o firma proprie care ii poarta chiar numele: SC Bldea Agroprest SRL Bucuresti. In aceeasi situatie este Raj Tunaru, care are chiar doua firme: SC Tunaru Raj SRL si SC Tunaru Litoral MN. Deputatul PRM Stanciu Zisu nu a specificat "n CV decit ca este director general la o societate privata, iar Dumitru Puzdrea, celebrul posesor de angrouri, si-a trecut in dreptul rubricii "activitate profesionala" SC Universal Trade Company. Cine are insa curiozitatea sa citeasca cv-urile alesilor, se mai poate delecta aflind "diferentele" dintre Irina Loghin si Ion Dolanescu. In timp ce la dna Loghin apare in dreptul studiilor bacalaureatul, iar la activitate profesionala - "artista lirica", Ion Dolanescu a trecut liceul real la studii, iar la activitate profesionala - "artist liric profesionist". In schimb, din cv-ul lui Constantin Dutu, celebru balerin, nu putem cunoaste activitatea profesionala, dar aflam ca are facute studiile de arta coregrafica la Moscova. Si deputatul Constantin Bucur a omis sa spuna ceva despre activitatea sa profesionala, cu toate ca a devenit celebru cu lista spionilor pe cind era capitan SRI. In schimb, a adaugat la capitolul "studii" - Facultatea de Drept si Scoala Militara Ofiter de Informatii. Un cv impresionant are insa deputatul PRM Anghel Stanciu, cel care a anuntat ca ziaristii vor fi trimisi la canal daca PRM va cistiga alegerile. "Apetitul" pentru munca cu lopata reiese din cv-ul sau: absolvent al Institutului de Constructii Bucuresti, Facultatea Cai Ferate, Anghel Stanciu are lucrarea de doctorat cu titlul "Contributii la dimensionarea lucrarilor pe pamint armat". Anghel Stanciu, Stefan Baban si Sever Mesca sint singurii deputati PRM care nu s-au ferit sa mentioneze in cv-ul lor faptul ca au fost membri PCR, pentru toti ceilalti activitatea politica incepind cu 1989. TEODORA GEORGESCU Alesii poporului, fata cu reactiunea apelor "Ce putem face noi, ca sintem la Bucuresti, nu putem interveni!" De zile bune, apele dezlantuite lasa oameni fara agoniseala de o viata. Maramures, Bihor, Bistrita-Nasaud, Suceava, Satu Mare, Harghita, Cluj si Salaj sint judete in care apele au inundat 81 de localitati, peste 1.250 de gospodarii fiind afectate. La Bucuresti insa, parlamentarii, care bat satele cu voiosie in vreme de campanie electorala, au uitat, in marea lor majoritate, de problemele circumscriptiilor in care au fost alesi. Cluj: Emil Boc, deputat PD, era ieri la Camera Deputatilor. El ne-a declarat ca, la nivelul Biroului Permanent Judetean al PD, a inceput actiunea de colectare a ajutoarelor pentru sinistrati. Vekov Carol, deputat UDMR, era ieri la Camera. Afirma ca grupul UDMR urma sa poarte o discutie in acest sens, "ca se vede ca e cam jale pe la noi". Brudasca Damian, deputat PRM, nu era nici la Camera, nici in judet, dupa cum ne-a spus. Reactia fata de stringerea de ajutoare, macar din motiv ca presedintele PRM, C.V. Tudor organizeaza "Cina crestina": "Nu parlamentarul are atributii, ci o comisie judetena, condusa de prefect, care e reprezentantul guvernului in teritoriu. Exista primari alesi, consilieri judeteni, prefecti...". Anton Ionescu, deputat PNL, era deja in teritoriu. Ionescu a declarat ca organizatia PNL judeteana esta gata, la fel ca si anul trecut, cind s-a implicat in ajutorarea sinistratilor, insa asteapta raportul prefectului "si, in functie de gradul catastrofei, acolo vom actiona". Maramures: Petre Godja, deputat PDSR, cu nevasta primar in Sighetul Marmatiei, ne-a declarat: "Sint in concediu medical, ce mai stiu de la sotie - care pleaca dimineata si vine seara - e ca s-a impartit apa potabila. A fost si dl ministru Aurel Ilie, ca s-a rupt un dig pe Tisa, dar azi-miine se rezolva. Nu, la nivel local PDSR nu a luat nici o masura". Petre Moldovan, deputat PSDR, tocmai plecase de la Camera. Ne-a declarat ca "sint in curs actiunile de intrajutorare" si ca va "milita si la grupul parlamentar, si la comisii" pentru aceste actiuni, principala fiind refacerea infrastructurii. Bistrita-Nasaud: Ioan Sonea, deputat PRM, era la Bucuresti. "A luat prefectul ceva masuri, exact nu stiu ce, ca nu-s acolo. Acum, ce putem noi face (organizatia locala PRM) ca sintem la Bucuresti, nu putem interveni. Dupa ce vom vedea, o sa ajutam...". CRISTINA SOFRONIE Marko Bela, pacificatorul Presedintele UDMR, Marko Bela, regreta ca reprezentantii guvernelor roman si ungar au "o disputa pe calea presei", in loc "sa discute in mod direct intre ei" cind se iveste o problema. Marko Bela considera ca, in aceasta perioada, atit Guvernul Romaniei, cit si Guvernul Ungariei "au interesul unor relatii cit mai strinse si cit mai neprotocolare" si, din acest punct de vedere, "se impune o incredere reciproca intre cele doua parti". "Aceasta polemica, generata in mod artificial, nu foloseste cauzei increderii reciproce. In mod artificial, s-a facut din tintar armasar", a spus presedintele UDMR, citat de Mediafax. El a precizat ca nu doreste sa analizeze problema "in fond", ci crede doar ca o disputa pe calea presei "ar putea dauna" relatiilor dintre cele doua tari. Secretarul de stat in MAE ungar Nemeth Zsolt s-a aflat in Romania in urma cu zece zile, cind a avut citeva intilniri oficiale si a vizitat citeva orase din Transilvania, intilnindu-se cu liderii locali ai UDMR. Si ministrul justitiei din Ungaria, David Ibolya, a fost recent in Romania, fiind oaspete de onoare la Balul Maghiarilor, organizat anual la Arad de Lasatul Secului. David Ibolya s-a intilnit cu primarul Aradului, Dorel Popa, cu care a discutat despre Parcul Reconcilierii din oras si despre posibilitatea instalarii in acest loc a statuii celor 13 generali, care se afla depozitata in curtea Catedralei Minoritilor. Premierul Adrian Nastase declara, in urma cu citeva zile, ca vizita in Romania a lui Nemeth Zsolt a avut o componenta oficiala, dar la Covasna si Harghita "au fost purtate discutii care nu trebuiau purtate in tara noastra, in legatura cu statutul maghiarilor". El a precizat ca nu are nimic impotriva unor intilniri dintre demnitarii unguri si comunitatile maghiare, dar acestea trebuie "sa respecte strict regulile de protocol" si sa nu aiba loc ca "in tara nimanui". "Una este sa mergi la bai, in vizita particulara, dar daca, spre exemplu, se discuta despre Parcul Reconcilierii cu primarul Aradului, trebuie sa existe o relatie cu prefectul, cu guvernul", a precizat Nastase, referindu-se la vizita ministrului David Ibolya. Opozitie, haine grele PDSR secera PNL si UDMR din serviciile descentralizate Conducerea "Cvorum", Sindicatul Functionarilor Publici, a inceput sa lucreze la lista de revendicari pe care o va prezenta apoi guvernului. Una dintre nemultumiri vizeaza intentia ministrului administratiei publice locale, Octav Cozmanca, de a modifica Legea 188/1999 - in sensul limitarii dreptului functionarilor publici de a face parte dintr-un partid politic. Si liberalii au numeroase nemultumiri legate de situatia functionarilor publici, mai ales ca, desi in opozitie, multi dintre ei ocupa inca posturi in administratie. "Aplicarea protocolului PNL - PDSR in teritoriu este dificila. In ciuda negocierilor cu conducerea centrala a PDSR, de la nivelul conducerilor judetene ale partidului de guvernamint se exercita presiuni asupra ministrilor si prefectilor pentru a fi schimbati toti conducatorii serviciilor descentralizate", declara surse din PNL. Interlocutori din PNL ne-au facut o succinta trecere in revista a schimbarilor de la nivelul serviciilor descentralizate care i-au afectat: directorul Directiei Sanitare Bucuresti (Adrian Neacsu); directori ai Directiilor Generale ale Finantelor Publice si Controlului Financiar de Stat - Tulcea (Cirica George), Vilcea (Mihai Ungureanu); la nivel national, 14 inspectori-sefi ai Secretariatului de Stat pentru Persoanele cu Handicap; secretari generali din prefecturile Calarasi, Botosani, Gorj, Bistrita Nasaud, Arges; inspectorul-sef al Inspectoratului de Invatamint Bihor (Silviu Tojoc); secretarul general de la Agentia Nationala de Comunicatii si Informatii (Adrian Gruia). In judetul Harghita, schimbarile afecteaza UDMR. Deputatul UDMR Raduly Robert sustine ca prefectul a "incalcat intelegerea avuta cu parlamentarii UDMR, numindu-i pe Ioan Micu in fruntea Directiei Silvice si pe Emil Buse la conducerea Directiei pentru Agricultura si Alimentatie Publica". Dupa o intilnire "intre cele doua parti", senatorul UDMR Sogor Csaba spune ca pentru urmatoarele schimbari din acest judet vor fi consultati parlamentarii UDMR. CRISTINA SOFRONIE [19][pl.dll?rid=expresro] 