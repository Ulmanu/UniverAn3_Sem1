 Potrivit barometrului politic realizat in luna august de Metro Media Transilvania, Iliescu si Isarescu s-au detasat de pluton Tot inainte, ca inainte era mai bine! Metro Media Transilvania a dat ieri publicitatii rezultatele unui barometru politic realizat la nivel national (1.286 de persoane in virsta de peste 18 ani) in perioada 22-30 august 2000. Sondajul are o eroare tolerata de +/- 2,7% si a fost realizat la comanda PDSR si a Forumului Democrat Roman, formatiune civica pendinte de acest partid. In ciuda specificului propus, sondajul releva ca doar 1 la suta din cei chestionati considera ca politica si politicienii nu constituie, la ora actuala, o problema a Romaniei. La polul opus, cele mai importante probleme cu care se confrunta tara noastra in aceasta perioada, identificate de autorii sondajului, sint criza economica (18%), saracia (17%), somajul (11%) si nivelul de trai (9%). Pe cale de consecinta, o majoritate covirsitoare a romanilor (63%) declara ca banii sint principala dificultate cu care se confrunta, in timp ce locurile de munca, locuintele, boala etc. detin ponderi de sub 6%. De mentionat ca doar 4% din cei chestionati apreciaza ca duc un trai total lipsit de griji. Principalele trei prioritati ale viitorului guvern rezultate din aceasta cercetare sint locurile de munca (28%), economia (11%) si cresterea nivelului de trai (8%). Intrebati in ce perioada au trait cel mai bine, mai mult de jumatate (56%) afirma ca inainte de 1990 (!), 19% - intre 1990 si 1992, 9% in timpul guvernarii Vacaroiu si doar 8% in intervalul 1996-2000. Actualul premier - personalitatea in care romanii au cea mai mare incredere Prin urmare, auspiciile sub care debuteaza aceasta toamna electorala nu sint dintre cele mai fericite. Pe acest fond de nemultumire fata de conditiile de trai, sondajul estimeaza o participare masiva la vot - 70% vor participa sigur, iar 20% declara ca probabil se vor prezenta la urne. Sa nu uitam insa ca sondajele dinaintea alegerilor locale apreciau un absenteism de doar 25%, care s-a dovedit insa dublu in realitate. Acest lucru este explicabil in primul rind prin cotele scazute de incredere a electoratului in principalii actori ai scenei politice. In continuare, singura personalitate a carei cota de incredere este mai mare decit cea de neincredere ramine Mugur Isarescu (46% - 42%). Pe locurile urmatoare in acest clasament se afla Ion Iliescu (42% - 52%), Theodor Stolojan (39% - 49%) si Traian Basescu (37% - 52%), in timp ce la coada listei se afla Ion Diaconescu (4% - 81%), Valeriu Stoica (10% - 71%), Emil Constantinescu (14% - 80%) si Petre Roman (19% - 73%). De mentionat ca, fata de barometrul politic realizat de acelasi institut in luna iunie, doar Isarescu si Iliescu se mentin la aceleasi cote, in timp ce restul politicienilor inregistreaza scaderi mai mult sau mai putin accentuate ale cotei de incredere din partea populatiei. Daca n-ar fi Isarescu, Stolojan ar intra in turul doi de scrutin In ce priveste intentiile de vot, liderul PDSR conduce in continuare detasat. Astfel, la intrebarea deschisa (cu variante nelimitate de raspuns) "Daca duminica viitoare ar avea loc alegeri pentru presedinte, dvs cu cine ati vota", pe podium s-au clasat Ion Iliescu (41,6%), Mugur Isarescu (23,1%) si Theodor Stolojan (13,5%), in timp ce restul candidatilor se plaseaza la o distanta apreciabila. De notat ca doar 20% din cei chestionati au declarat ca nu s-au decis, nu voteaza sau nu raspund. Dintre acestia, cei mai multi l-ar prefera totusi pe Ion Iliescu (22,8%), in timp ce 9,4% - pe Isarescu si 6,4% - pe Stolojan. La aceeasi intrebare, de aceasta data inchisa (cu doar 5 variante de raspuns - respectiv principalii prezidentiabili, mai putin Mugur Isarescu), s-au primit urmatoarele raspunsuri: 1. Ion Iliescu - 44,4%; 2. Theodor Stolojan - 21,5%; 3. C.V.Tudor - 9,3%; 4. Teodor Melescanu - 7,5%; 5. Petre Roman - 7,3%. Prin introducerea celei de-a sasea variante de raspuns, respectiv Mugur Isarescu, premierul trece pe locul secund, cu 26,4%, procente "furate" de la: Stolojan - 8,3%, Iliescu - 3,7%, Melescanu - 2,6%, Roman - 2% si C.V. Tudor - 1,7%. Intrebati ce functie cred ca li s-ar potrivi cel mai bine competitorilor de la prezidentiale, subiectii sondajului considera ca lui Ion Iliescu ii sta cel mai bine pe fotoliul de presedinte, Isarescu si Stolojan sint vazuti drept prim-ministri, in timp ce Roman si Melescanu sint considerati potriviti pentru un portofoliu de ministru. PNL a depasit CDR-2000 cu aproape trei procente In ce priveste alegerile parlamentare, daca ar fi sa ne luam dupa "feeling-ul" celor chestionati, ar insemna ca in cele doua Camere legislative PDSR va avea o majoritate ca pe vremea FSN-ului, intrucit aproape 80% indica partidul condus de Ion Iliescu drept cistigator al scrutinului din noiembrie. In ce priveste optiunile de vot, PDSR este preferat de 51,9% din alegatori, urmat la mare distanta de PNL (12,9%), CDR-2000 (10,2%), PD (7,9%) si PRM (6,1%). Nehotaritii (24,4%) inclina tot spre PDSR (39,8%) si PNL (20,4%). La capitolul incredere, principalul partid de opozitie sta cel mai bine (40,4%), in timp ce la polul opus, CDR-2000 este campioana neincrederii (42,3%). Acest fapt este intarit si de convingerea celor chestionati ca in PDSR se afla cei mai multi oameni de valoare (36%), iar in CDR-2000 - cei mai multi corupti (33%). La capitolul doctrine, cei mai multi romani se simt apropiati de social-democratie (34%), in timp ce doar 15% de liberalism, 9% de crestin-democratie si 3% de nationalism. Emil Constantinescu e de vina, PDSR e-n toate! In proportie de 90%, cei intervievati considera ca la ora actuala Romania se afla intr-o situatie de criza economica. Invitati sa indice partidul politic responsabil pentru aceasta situatie, ei au indicat pe primul loc CDR (29%), urmata de PNTCD (17%), PDSR (14%) si "toate" (9%). Interesant este ca, desi se afla de patru ani la guvernare, Partidul Democrat este considerat responsabil pentru situatia tarii de doar 1% din cetateni. In ce priveste personalitatile politice responsabile pentru criza economica, pe primul loc, detasat, se situeaza Emil Constantinescu (33%), urmat de Ion Iliescu (13%) si Ion Diaconescu (6%). Interesant este ca doi dintre principalii artizani ai declinului economic de dupa 1996, Victor Ciorbea si Radu Vasile, sint considerati vinovati de doar 1% din cei chestionati. Cu rezerva fireasca datorata faptului ca PDSR l-a comandat si l-a platit, consemnam si faptul ca, potrivit acestui sondaj, partidul condus de Ion Iliescu este considerat cel mai potrivit pentru a continua privatizarea (Bivolaru stie de ce!), integrarea in Uniunea Europeana (sa traiasca Adrian Nastase!) si integrarea in NATO (trait' dom' Pascu), pentru a scadea coruptia (Taracila a iesit deja la incalzire!), pentru a asigura viitorul tinerilor (sarut mina, domnisoara Corina!) si pentru a garanta proprietatea privata (no comment!). Cu alte cuvinte, PDSR e-n toate cele ce sint, sa vedem numai daca precum in sondaj asa si pe pamint. RADU PREDA Partidul lui Remes se aliaza cu CDR-2000 Gruparea liberala condusa de Decebal Traian Remes ar putea obtine, prin intrarea in CDR-2000, cinci-sase locuri la Camera Deputatilor si doua-trei locuri eligibile la Senat, a declarat ieri prim-vicepresedintele PNTCD Ioan Muresan, in urma intilnirii dintre liderii taranisti Ion Diaconescu si Ioan Muresan cu conducerea gruparii liberale: Decebal Traian Remes si Laurentiu Priceputu. Toate aceste negocieri ar putea fi puse in practica daca ex-liberalii lui Remes vor reglementa in timp util, la tribunal, situatia juridica a Partidului National Liberal al Bratienilor. De asemenea, se va incerca gasirea unei formule juridice pentru includerea noii formatiuni in protocolul CDR-2000, deja depus la tribunal, eventual "sub forma unui act aditional", a declarat Ioan Muresan. Liberalii lui Remes vor beneficia si de doua-trei locuri in Consiliul de Coordonare al CDR-2000, "daca si ceilalti colegi din Conventie vor fi de acord", a mai precizat Muresan. La rindul sau, Decebal Traian Remes a afirmat ca nu este vorba despre o "alaturare in Conventie" pentru ca "am venit in parlament prin Conventie, am lucrat in guvern in numele Conventiei, eu nu am uitat acest lucru, cine a uitat, uitat va fi de electorat". Cit despre electoratul pe care-l va aduce intrarea gruparii sale in CDR-2000, Remes a remarcat acid: "Intrebati-l pe Stoica de ce e speriat si veti afla raspunsul". Totusi, locurile eligibile pe listele electorale vor fi "cit pentru doua procente". Urmeaza ca, in cursul saptaminii viitoare, grupul liberal condus de Remes sa prezinte liderilor CDR-2000 care este numarul organizatiilor la nivelul tarii, care sint personalitatile ce vor intra in CDR-2000 si resursele financiare de care dispun, necesare campaniei electorale din toamna. MIHAELA CONSTANTINESCU PNL ameninta cu inghetarea relatiilor cu CDR-2000 Presedintele PNL, Mircea Ionescu-Quintus si vicepresedintele Andrei Chiliman au dat ieri un avertisment dur CDR-2000: PNL nu va avea nici un fel de colaborare cu CDR-2000 daca aceasta alianta ii primeste pe liberalii demisionari din PNL - care s-au proclamat ca Partidul National Liberal al Bratienilor (PNL-B). Fruntasii PNL acuza, de altfel, ca punerea la cale a acestei noi formatiuni este "o diversiune". Intrebati chiar si in particular, liderii PNL au refuzat sa precizeze cine anume este raspunzator de punerea la cale a acestei diversiuni, limitindu-se a face doar semn ca vine "de foarte sus". PNL este decis sa conteste in justitie formarea PNL-B si folosirea acestei denumiri de catre demisionarii din PNL grupati in jurul lui Remes. "Apartenenta Ioanei Bratianu la noul partid nu presupune ca acesta devine automat al Bratienilor. Bratienii sint ai PNL si nu ai unei formatiuni minuscule care vrea sa schimbe forma de guvernamint in monarhie. Folosirea de catre aceasta miscare a denumirii de PNL-Bratianu este nelegala si nedreapta. Da' ce? Noi sintem PNL - Tudor Vladimirescu? Pentru cele noua luni pe an, cit sta dna Ioana Bratianu in Franta, nu inseamna ca Franta e a Bratienilor. Si la noi au venit persoane de la PD, patru fruntasi de la PNTCD, dar asta nu inseamna ca am fuzionat cu cei patru", a comentat, in conferinta de presa, Quintus. "Ca jurist", dupa cum a precizat, presedintele PNL s-a tot minunat in fata presei, pret de jumatate de ora, de tot felul de aspecte legate de aceasta "operatiune 23 august" (data la care a avut loc - n.r.) si de "sarirea unor etape" in demersurile legale pentru infiintarea noului partid. In consecinta, PNL se va opune, in justitie, fata de folosirea denumirii de PNL- Bratianu, va cere eventual verificarea existentei cererilor de aderare la PLMR a demisionarilor grupati in jurul lui Remes. Liberalii spun ca se va putea colabora cu CDR-2000 numai daca cei din gruparea Remes se vor inscrie intr-un partid din aceasta alianta. CRISTINA SOFRONIE Quintus consacra stilul epistolar in comunicarea cu primul-ministru Mircea Ionescu-Quintus si Mugur Isarescu isi continua schimbul de opinii prin intermediul scrisorilor. Ieri a fost rindul presedintelui PNL de a-i trimite o scrisoarea de raspuns primului-ministru. Quintus i-a multumit lui Isarescu pentru "parerea de rau" exprimata fata de "evenimentele din cadrul PNL" (demisia celor 7 liberali plecati dupa Remes - n.r.), apoi a dorit "sa-l linisteasca" pe primul-ministru: "Activitatea dlui Remes nu constituie un «eveniment» care sa inspire compasiune, ea fiind doar o banala «operatiune» dirijata". Quintus s-a declarat surprins de "gresita intelegere" a primei sale scrisori, in care "ar fi sugerat" demiterea de catre premier a ministrului Remes. Presedintele PNL accentueaza ca i-a cerut lui Isarescu doar delimitarea fata de "actiunea politica disidenta facuta cu scopul declarativ al sustinerii candidaturii dvs, in ideea de a nu pune la indoiala, pe nedrept, independenta pe care o aratati si de care aveti nevoie pentru mentinerea coeziunii si eficientei Cabinetului". Liderul liberal sustine ca partidul sau nu a intentionat sa provoace o criza guvernamentala, mai ales ca executivul are acum aceleasi prioritati ca si PNL: incheierea negocierilor cu FMI, organizarea alegerilor si, totodata, continuarea procesului de reforma si integrare europeana. Nu in ultimul rind, Quintus i-a atras atentia lui Mugur Isarescu: "In situatia creata, mentinerea dlui Remes in functia de ministru al finantelor depinde exclusiv de prerogativele dvs. constitutionale, cu toate ca, in conditiile actuale, prezenta domniei sale in executiv presupune largirea coalitiei guvernamentale cu participarea Partidului Liberal Monarhist (...) Apreciez faptul ca ati afirmat fata de dl. Remes ca veti candida la presedintie numai ca independent politic. De altfel, pare absurd ca liderul unui partid monarhist sa sprijine o candidatura republicana. Dar cite nu se pot intimpla in tinerele democratii?". CRISTINA SOFRONIE Galeria senatorilor Birladeanu, pe acelasi perete cu Argetoianu Ce n-au facut secretarii generali de pina acum ai Senatului a facut cel actual: o galerie de fotografii ale "stimabililor" senatori, din care se remarca prin dimensiuni si calitate portretele ultimilor patru presedinti ai Senatului, Alexandru Birladeanu, Oliviu Gherman, Petre Roman si Mircea Ionescu-Quintus. Cele patru mari portrete , de aproximativ 100x50 cm, sint incadrate de doua tablouri, unul cu fotografiile marunte ale tuturor celor 143 de senatori din legislatura 1996-2000, iar celalalt cu numele tuturor presedintilor Senatului, "de la inceputuri pina astazi". Lista incepe cu Mitropolitul Primat Nifon (1864) si se incheie cu Mircea Ionescu-Quintus, intre cele doua nume aflindu-se alte 47 de personalitati printre care Mihail Sadoveanu, N. Lahovary, Nicolae Iorga, C-tin Argetoianu s.a. Galeria fotografica si-a gasit loc pe un perete din sala de sedinta a Biroului Permanent al Senatului. Ideea apartine secretarului general al Senatului, Alexandru Dumitrescu, pus in functie o data cu venirea lui Petre Roman la presedintia Senatului si cunoscut ca un zelos recunoscator al "meritelor" democratilor. Acelasi Alexandru Dumitrescu a avut si initiativa cadorisirii tuturor senatorilor la sfirsitul sesiunii trecute cu cite o medalie, doua brosuri despre Senat si un poster. NARCISA IORGA Lista lui Caraman s-a inchis 22 de senatori au refuzat sa spuna daca au colaborat cu Securitatea Petre Roman si Ion Iliescu nu au fost de gasit pentru a da declaratii Lista senatorilor care au semnat pe propria raspundere ca nu au colaborat cu fosta Securitate a fost inchisa ieri. Senatorul PNTCD Petru Caraman este cel care, de mai bine de o jumatate de an, alearga cu lista prin plenul Senatului, preocupat sa nu scape vreunul neiscalit. Cu toate eforturile depuse, au ramas pe dinafara listei Petre Roman si Ion Iliescu. "Nu l-am gasit niciodata in plen", justifica Petru Caraman adaugind insa ca ieri i-a lasat un bilet liderului PD prin care-l roaga ca, la intoarcere in tara, sa semneze totusi lista. Senatorul Caraman intentiona ca, tot ieri, in ciuda ploii mocanesti, sa mearga la presedintele Consiliului pentru Studierea Arhivelor Securitatii Gheorghe Onisoru sa-i predea lista. "Eu stiu, poate la verificare iese ca au fost colaboratori si unii care au spus ca n-am fost", ne-a declarat zimbind cu subinteles Petru Caraman. Din numarul total de 143 de senatori, 22 au refuzat sa semneze lista, iar doi nu au fost gasiti, asa cum am mentionat la inceput. Printre cei care nu au vrut sa semneze lista, putini sint aceia care au recunoscut ca au colaborat cu fosta Securitate, acestia motivind cel mai adesea ca au facut-o "din obligatie". Senatorul Dumitru Badea (PRM) a afirmat deschis ca a fost oftier al Securitatii. Cei mai multi insa sustin ca nu "individul Caraman" este cel in fata caruia trebuie sa spuna ai daca au fost sau nu in relatii cu fosta Securitate. Printre acestia din urma se numara Mircea Ionescu-Quintus (PNL), Aristotel Cancescu (PD), Alexandru Paleologu (PNL), Doru Ioan Taracila (PDSR), Victor Apostolache (PDSR), Marcian Bleahu (FER), Emil Dima, Gheorghe Dumitrascu (PDSR), Cazimir Ionescu (PNL), Liviu Maior (PDSR). Cei mai violenti (in limbaj) cu senatorul PNTCD Petru Caraman s-au aratat Gheorghe Pavalascu si Oliviu Gherman, acesta din urma inaintind chiar o plingere impotriva taranistului la Comisia juridica, de disciplina si imunitati a Senatului. NARCISA IORGA Bref Muresan, boicotat de Senat Dupa ce senatorii au refuzat in sedinta de marti sa aprobe legea privind co-finantarea de la bugetul de stat a programului SAPARD, motivind ca ministrul Agriculturii nu a fost prezent la lucrari, Ioan Muresan a declarat ieri ca acest caz capata pe zi ce trece o tot mai pronuntata tenta politica. "Senatorii PD actioneaza la comanda politica. La sedinta a fost prezent secretarul de stat din Ministerul Agriculturii care este insarcinat cu aceasta problema si care este abilitat sa coordoneze programul SAPARD, asa ca prezenta mea nu era imperios necesara. Senatul a facut o mare greseala, iar eu nu mai pot solicita banii necesari la rectificarea bugetara. Prin lege, asta in cazul in care era votata, aveam dreptul sa cer 1000 de miliarde de lei. Este vorba de un boicot al unor senatori si miine ma voi duce la Senat, chiar daca am sedinta de guvern", ne-a declarat Muresan. ( M.C. ) Bursa locurilor de parlamentar Surse din conducerea PNTCD au declarat ca in urma ultimelor consultari ale Comisiei de Candidaturi, listele electorale taraniste au mai suferit citeva modificari: Astfel, prim-vicepresedintele taranist Ioan Muresan va primi locul doi pe listele Camerei Deputatilor la Bucuresti. Locul intii, afirma aceleasi surse, va fi ocupat de insusi presedintele partidului, Ion Diaconescu. Liderul ANCD, Victor Ciorbea, va ramine totusi, la Timis, pe locul intii pe listele Senatului, in ciuda opozitiei organizatiei taraniste din Timis. "Va ramine la Timis pentru ca decizia finala apartine presedintelui, conform statutului partidului", au mentionat aceleasi surse. Un loc la Bucuresti a fost gasit si pentru Mircea Ciumara, afirma aceleasi surse, dar nu stie sigur ce loc si pe ce liste, Camera sau Senat Vicepresedintele PNTCD Nicolae Ionescu-Galbeni a infirmat zvonurile conform carora si-ar depune din nou candidatura pe listele electorale. Galbeni a afirmat ca este ade-varat faptul ca a fost propusa candidatura sa pentru alegerile din toamna de catre organizatia din sectorul 6 Bucuresti, dar nu a dat nici o confirmare. Vicepresedintele taranist a declarat ca nu a facut inca oficial anuntul retragerii sale de pe listele electorale, din cauza ca astepta ca CNSAS sa-i faca public dosarul, pentru a dovedi ca nu se retrage pentru ca ar avea vreo "pata" morala. Galbeni a anuntat ca isi va face publica decizia in citeva zile. ( M.C. ) Doru Viorel Ursu va face pe avocatul pentru a plati datoriile partidului Doru Viorel Ursu, presedintele filialei ApR Bucuresti, este gata sa presteze servicii de avocatura pentru a putea plati datoria de un miliard de lei pe care filiala Bucuresti a facut-o, sub conducerea lui Mihail Erbasu, in campania electorala. Datoriile sint catre trusturile de presa si catre RomTelecom, iar Doru Viorel Ursu s-a angajat ca vor fi platite. "Voi analiza toate facturile platite, le voi lua pe fiecare la mina, iar cei ce au semnat vor raspunde. Datoria va fi platita. Eu merg pina la a presta servicii de avocatura pentru a recupera acesti bani", a afirmat Doru Viorel Ursu. ( T.G. ) Francisc Barany povesteste cum a colaborat el cu Securitatea Fostul ministru al sanatatii, Francisc Barany, a anuntat ca vrea sa candideze la alegerile generale pe listele UDMR Timis de la Senat, dar si pe cele de la Camera Deputatilor. Francisc Barany s-a justificat in fata colegilor de partid in privinta colaborarii sale cu fosta Securitate. "Problema cu Securitatea s-a intimplat in urma cu 40 de ani, undeva in coltul tarii, la Bazias-Socol. A venit la mine unul cu pistolul si m-a obligat sa semnez un document cu Securitatea de frontiera. Am semnat si le-am furnizat note aproape un an, in doua cazuri, dar nu cad sub incidenta articolului 5 din Legea Ticu", a declarat Francisc Barany. El sustine ca si-a intrerupt colaborarea cu Securitatea in 1962, desi s-au facut presiuni asupra sa. Barany s-a jurat facindu-si cruce ca notele sale nu au facut rau nimanui. ( T.F. ) Puscasii marini invadeaza Palatul Parlamentului Puscasii marini americani vor invada Palatul ParlamentuluiÉ pentru a dansa. "Marine Corps", unitatea militara care asigura paza si protectia Ambasadei SUA in Bucuresti, va organiza, pe 11 noiembrie, la Palatul Parlamentului, o sindrofie. Motivul? Aniversarea celui de-al 225-lea an de existenta. Conducerea Camerei Deputatilor a fost de acord cu cererea Ambasadei SUA la Bucuresti de a inchiria o sala pentru 500 de persoane, mai ales ca, in scrisoarea semnata de catre Comandantul de Detasament, Nestor E. Porres, se arata ca "doar Palatul Parlamentului poate gazdui o manifestare de asemenea importanta". ( T.G. ) Costin Georgescu, invitat la parlament Directorul SRI Costin Georgescu a fost invitat de Comisia parlamentara pentru controlul activitatii SRI pentru a fi audiat saptamina viitoare. Acesta trebuie sa lamureasca de ce fostul deputat PNTCD Mihail Nica a fost numit abia acum director adjunct al SRI. Nelamuririle le au membrii din opozitie ai comisiei. Deputatul PRM Daniela Buruiana a caracterizat drept "suspecta" numirea lui Nica in preajma campaniei electorale. Presedintele comisiei, deputatul PNTCD Nicolae Ionescu-Galbeni, nu este de acord cu opinia Danielei Buruiana. El spune ca directorul SRI trebuie sa informeze comisia cu privire la organigrama Serviciului si noile numiri, dar atit. "E bine sa fim informati, dar va fi o discutie verbala", a declarat Galbeni. ( L.P. ) Melescanu vrea sa depaseasca planul la semnaturi Teodor Melescanu, candidatul ApR la Presedintia Romaniei, vrea sa se prezinte la tribunal, in momentul inscrierii oficiale in cursa pentru Cotroceni, cu cel putin 500 de mii de semnaturi. Secretarul executiv al ApR, Paul Dobrescu, a afirmat ca cele 300 de mii de semnaturi necesare inscrierii au fost deja strinse, "dar noi vrem sa stringem mai multe deoarece se pot intimpla si greseli pe liste si nu vrem sa riscam". ( T.G. ) Doi parlamentari UDMR acuza SRI Kolumbar Gabor si Peter Ekstein (UDMR) au scris Parchetului Tribunalului Militar pentru a reclama faptul ca o fundatie de-a lor este interceptata telefonic. Drept urmare, Parchetul a trimis o solicitare Comisiei parlamentare pentru controlul activitatii SRI si a cerut ca membrii acesteia sa intreprinda cercetari. Presedintele comisiei, taranistul Nicolae Ionescu-Galbeni, a precizat insa ca membrii comisiei nu pot lua nici o masura deoarece nu au dovezi care sa confirme interceptarile. Asa ca acestia au cerut Parchetului sa le furnizeze probe pentru a putea incepe cercetarile. ( L.P. ) 