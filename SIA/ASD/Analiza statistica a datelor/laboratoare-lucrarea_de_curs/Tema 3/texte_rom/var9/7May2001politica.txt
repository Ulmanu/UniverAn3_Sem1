 Ilascu, eliberat de Moscova Chisinaul afirma ca transnistrenii l-au eliberat pe patriotul moldovean la interventia ministrului rus de externe, Igor Ivanov, iar Ilascu insusi recunoaste ca "datoreaza eliberarea sa in special presedintelui Rusiei, Vladimir Putin" Ilie Ilascu, arestat in 1992 de catre autoritatile autoproclamatei republici Transnistria si condamnat la moarte pentru terorism, a fost eliberat simbata din inchisoarea Hlinoaia, din Tiraspol, unde ear incarcerat de aproape noua ani. Potrivit lui Vasile Sturza, reprezentantul presedintelui Republicii Moldova la negocierile referitoare la statutul Transnistriei, Ilascu a fost eliberat datorita eforturilor deosebite ale liderului comunist de la Chisinau. Ministrul de externe al Republicii Moldova, Nicolae Cernomaz, a declarat simbata ca Ilie Ilascu a fost pus in libertate in urma interventiei ministrului rus de externe, Igor Ivanov, care, la solicitarea presedintelui Vladimir Voronin, a contactat telefonic conducerea de la Tiraspol. Seful diplomatiei de la Chisinau a declarat ca acum citeva zile a fost la Moscova unde, conform instructiunilor sefului statului moldovean, s-a intilnit cu Igor Ivanov pentru a convinge partea rusa ca dosarul depus la Curtea Europeana pentru Drepturile Omului nu poate fi retras pentru ca Ilie Ilascu este un "prizonier de constiinta". Ministrul rus de externe le-a explicat liderilor separatisti de la Tiraspol ca "problema Ilascu" este dezbatuta la nivel international si ca acest lucru "poate afecta onoarea" Federatiei Ruse si a Republicii Moldova. Pentru moment nu se stie exact la interventia cui a fost eliberat Ilie Ilascu, dar este cert ca recentele alegeri din Republica Moldova, care i-au adus pe comunisti la putere si pe Vladimir Voronin in functia de presedinte au reprezentat factori decisivi in luarea acestei decizii. Senatorul de Bacau Ilie Ilascu, eliberat simbata din inchisoarea de la Tiraspol, ne-a declarat ieri ca nu a fost gratiat, asa cum s-a inteles, ci doar transferat autoritatilor din Republica Moldova spre executarea in continuare a pedepsei. Pentru ca autoritatile din Republica Moldova nu recunosc Curtea Suprema de la Tiraspol, l-au lasat in libertate. El a adaugat ca datoreaza eliberarea sa in special presedintelui Rusiei, Vladimir Putin. "Dar din meritul eliberarii lui Ilascu poate sa-si ia fiecare cite putin", a spus cu un umor amar Ilascu, precizind ca le ramine recunoscator presedintelui PRM, C.V.Tudor, care i-a intins o mina, si presedintelui Romaniei, Ion Iliescu, care a actionat pe cai diplomatice. Senatorul roman a mai afirmat: "Neoficial, asa-zisul ministru al securitatii din Transnistria mi-a pus patru conditii pentru eliberarea mea. Sa promit ca nu ma razbun, ca nu mai iau arma in mina, ca nu voi da pe nimeni in judecata de la Tiraspol, Chisinau sau Moscova si ca imi voi retrage dosarul de la Strasbourg. I-am zis ca nu voi respecta nici una dintre conditii si ca, daca va fi nevoie, voi pune din nou mina pe arma". Ilie Ilascu ne-a declarat ca nu va veni in Romania pina cind nu vor fi eliberati si camarazii sai de arme. Eliberarea lor a trebui sa se petreaca, potrivit promisiunii presedintelui moldovean Voronin, pina pe 9 mai. "Nu am dreptul moral sa plec in Romania pina cind nu vor fi si ei in libertate". Parlamentarul roman ne-a mai spus ca prima sa actiune in parlamentul de la Bucuresti va fi aceea de a se opune infiintarii de catre guvernul roman, a regimului pasapoartelor cetatenilor R. Moldova. "Nu este normal sa facem asta, din moment ce moldovenii sint romani. Nu au nevoie de pasapoarte", a subliniat el. Ilascu ne-a marturisit ca nu se teme pentru viata sa pentru ca este pazit ca orice oficial roman care s-ar afla intr-o tara straina. CLAUDIU TARZIU Luat prin surprindere Vorbind despre acest eveniment pe cit de fericit pe atit de neasteptat, patriotul moldovean, care a primit cetatenia romana cu un an in urma, a declarat ca pentru el a fost o adevarata surpriza, pentru ca, atunci cind l-au scos din celula, gardienii i-au spus doar ca urmeaza sa intilneasca "oficiali straini". "In cele din urma am ajuns in fata sediului presedintiei din Chisinau si brusc mi-a trecut prin minte ca s-ar putea sa ma elibereze. Dar cind s-a intimplat a fost un adevarat soc", a povestit Ilascu. Patriotul moldovean a declarat ca nu si-a revenit inca din socul pe care l-a avut simbata dimineata, cind a fost confruntat cu scenariile si riscurile eliberarii. Relatind filmul elibararii sale, el a povestit ca a fost scos din inchisoare cu catuse la miini si dus sa-l intilneasca pe liderul transnistrean, Igor Smirnov, dupa care a fost transportat sub escorta fortelor de securitate transnistrene la Chisinau, fara insa a fi informat ca a fost eliberat. "Din contra, mi s-a spus ca voi fi dus din nou la inchisoare", a declarat el. "Gratiat", nu nevinovat La Chisinau, unde a fost preluat de fortele de securitate moldovene, i s-a citit un document prin care i se comunica faptul ca este "gratiat". "Eu am fost impotriva acestei formulari", a declarat Ilascu. Apoi a fost dus la presedintele Moldovei, Vladimir Voronin, caruia i-a multumit pentru ca "a facut ceea ce altii nu au dorit sa faca", dar i-a precizat in final ca "opiniile lor politice ramin diferite". Presedintele Moldovei, Vladimir Voronin, a avut simbata dimineata o intilnire cu Ilie Ilascu, imediat dupa ce acesta a fost adus la Chisinau. Intrebat in ce conditii a fost eliberat Ilascu, Voronin a declarat ca decizia a fost a administratiei de la Tiraspol si a precizat ca nu stie daca detinutul a inaintat o cerere de gratiere. "Dupa scrisoarea pe care i-am adresat-o lui Igor Smirnov (n.r.- cu aproximativ o luna in urma), prin care am solicitat gratierea lui Ilascu, am facut mai multe demersuri pentru eliberarea lui. Decizia in acest sens a fost luata abia vineri, 4 mai", a mai precizat Voronin. Jocul serviciilor secrete De la intilnirea cu presedintele, Ilascu a plecat direct acasa pentru a-si vedea familia, dar a fost asaltat imediat de ziaristi. Sotia sa, Nina, a declarat ca nu a stiut ca va fi eliberat si ca sotul ei se simte "ca dupa puscarie". Intr-un interviu acordat postului de radio Romania Actualitati, Ilascu a afirmat ca de eliberarea lui s-ar fi ocupat si serviciile secrete din Romania. "S-a lucrat mult, la cel mai inalt nivel, intre serviciile de securitate din Republica Moldova, Romania, Rusia si altele, care l-au constrins pe Smirnov sa ma elibereze", a afirmat el. "Eu am inteles ca nu atit Moldova a actionat in privinta eliberarii mele, cit Romania. Au actionat atit organele speciale, cit si oamenii politici, domnii Nastase, Geoana, Severin si, indeosebi, Iliescu. A fost implicata si Rusia in eliberarea mea, la insistenta Romaniei si a Moldovei. A fost o foarte mare presiune internationala, si cei de la Tiraspol nu au mai avut ce face. Din pacate, nu am fost eliberati toti", a declarat Ilascu. Ilascu-show Referindu-se la planurile sale pentru viitorul imediat apropiat, Ilascu a declarat: "Stiu ca presedintii Ion Iliescu si Vladimir Voronin s-au inteles ca eu sa plec astazi la Bucuresti, dar am refuzat acest lucru pentru ca ceilalti camarazi ai mei continua sa se afle in detentie. Daca as pleca inainte de eliberarea lor, as fi privit ca un fugar. (...) Cred ca eliberarea lor s-a prelungit in mod intentionat pentru a face un show cit mai mare. Sint nevoit sa-l suport, pentru a-i vedea liberi". In ceea ce priveste planurile sale de viitor, el a tinut sa sublinieze ca vede "pamintul moldovean ca parte din Romania", chiar daca acum se numeste Republica Moldova". "Este o chestiune temporara. I-am multumit domnului Voronin pentru eliberare, dar i-am spus ca voi lupta si pe viitor impotriva ideologiei comuniste. Ramin un nationalist si unionist convins", a adaugat Ilascu. In pofida declaratiilor lui Ilascu, referitoare la raminerea sa in Moldova pina la eliberarea tovarasilor sai de suferinta, oficiali romani afirma ca el va sosi totusi astazi la Bucuresti. Eforturi romanesti In decembrie 1994, oamenii politici din Romania au propus candidatura lui Ilie Ilascu la Premiul Nobel pentru Pace. In decembrie 2000, a fost validat ca senator de Bacau din partea Partidului Romania Mare, in prezent fiind membru titular al delegatiei Parlamentului Romaniei pentru Adunarea Parlamentara a Consiliului Europei. Pe 29 septembrie 2000, Ilascu si sotia sa au primit cetatenia romana, cei doi fiind obligati sa renunte la cea moldoveneasca deoarece legea acestei tari nu permite dubla cetatenie. ( A.R. ) Iliada lui Ilascu Ilie Ilascu s-a nascut in satul Taxobeni, raionul Falesti, din Republica Moldova, pe 30 iulie 1952. A absolvit Facultatea de Studii Economice a Institutului Agricol din Chisinau, dupa care a lucrat ca economist-sef in cadrul Institutului de Cercetari Stiintifice in domeniu. Este casatorit cu Nina Ilascu si are doua fiice, Olga si Tatiana. Arestati ca teroristi In noaptea de 2 spre 3 iunie 1992, Ilie Ilascu, Alexandru Lesco, Tudor Petrov Popa, Andrei Ivantoc, Petru Godiac si Valeriu Garbuz au fost arestati de organele separatiste de la Tiraspol, fiind acuzati de terorism si instigare la rasturnarea puterii autoproclamate la Tiraspol. Dupa inscenarea unui proces, tribunalul din Tiraspol a pronuntat, pe 11 octombrie 1993, o sentinta de condamnare la moarte prin impuscare a lui Ilie Ilascu si pedeapsa cu inchisoarea pentru ceilalti membri ai grupului acestuia. Andrei Ivantoc a fost condamnat la 15 ani de detentie, Petru Petrov Popa, 15 ani, Alexandru Lesco, 12 ani, Valeriu Garbuz, 6 ani si Petru Godiac 2 ani. Ultimii doi au fost eliberati, iar ceilalti condamnati nu au avut dreptul la recurs. Referindu-se la evenimentele singeroase din 1992, cind a fost arestat, Ilie Ilascu a spus: "Nu cred ca termenul de conflict armat in Transnistria este corect, a fost totusi un razboi intre Moldova, stat nou aparut atunci si, sa o spunem pe sleau, Federatia Rusa, iar acele forte care se dau drept conducerea Transnistriei, toata lumea stie, nu au nici o greutate". El a mai declarat ca "fara Transnistria, autonoma sau cu alt statut, nu se poate vorbi despre o Moldova intreaga si suverana". Cariera dupa gratii Ilie Ilascu a fost ales deputat in Parlamentul Moldovei pe 27 februarie 1994 si reales pe listele FPCD pe 22 martie 1998, mandatul fiindu-i trimis prin posta. Desi deputat, Ilascu nu a beneficiat de recunoasterea de catre Tiraspol a imunitatii parlamentare, el fiind tinut in continuare in inchisoare. In 1995, Judecatoria Suprema a Republicii Moldova a casat sentinta de condamnare la moarte a lui Ilie Ilascu, masura arestului preventiv fiind revocata drept lipsita de legitimitate. ( A.R. ) Ilascu vine sa isi ridice mandatul de senator Ilie Ilascu va fi prezent astazi in Bucuresti, el urmind sa participe la sedinta in plen a Senatului, a declarat pentru "Evenimentul zilei" senatorul PRM Dorel Onaca. El s-a aflat ieri la Chisinau, impreuna cu colegii sai de partid, senatorul Mihai Lupoi si Nica Leon. Potrivit lui Onaca, delegatia a fost mandatata de liderul PRM, Corneliu Vadim Tudor, sa-l insoteasca pe Ilascu in Romania pentru a-si prelua mandatul de senator al Parlamentului Romaniei si de membru al Delegatiei romane la Adunarea Consiliului Europei. Miercuri, Ilie Ilascu ar putea vorbi in fata Camerelor reunite ale parlamentului. Conform deputatului Corneliu Ciontu, PRM va propune astazi Birourilor Permanente ale Camerei Deputatilor si Senatului ca miercuri, 9 mai, parlamentul sa se intruneasca in sedinta solemna pentru a celebra Ziua Independentei, Ziua Victoriei Impotriva Fascismului si Ziua Europei. Cu aceasta ocazie, a spus Ciontu, Ilie Ilascu ar putea vorbi in fata tuturor parlamentarilor romani. Delegatia romana s-a deplasat la Chisinau cu sase masini si a adus familiei Ilascu ajutoare, astfel incit, potrivit lui Onaca, "acesteia sa nu-i lipseasca nimic". De altfel, el a promis ca il va ajuta pe Ilascu "din tot sufletul" dupa ce acesta va reveni in Romania. Peremistii doresc sa se implice, alaturi de factorii responsabili, si in obtinerea unei locuinte pentru noul senator PRM, care, potrivit lui Ciontu, trebuie sa fie "corespunzatoare cu statutul sau". Dupa ce Ilie Ilascu isi va prelua mandatul de senator, el se va intoarce la Chisinau, unde se va implica in demersurile de eliberare ale celorlalti colegi ai sai, detinuti inca la Tiraspol. MADALINA SISU Pasaport romanesc pentru Ilie Ilascu In iunie, delegatia romana la Strasbourg va fi completa Pina cind Ilascu se va aseza in fotoliul de senator va mai dura cel putin o saptamina. Si aceasta deoarece el nu vrea sa plece din Chisinau, unde l-a asteptat familia, pina cind nu ii va vedea eliberati si pe tovarasii sai care au ramas, inca, in inchisoarea de la Tiraspol. Ministerul de Externe i-a eliberat deja lui Ilie Ilascu pasaport romanesc. In iunie insa, el va fi prezent la Strasbourg, ca membru al Delegatiei Romaniei la Adunarea Parlamentara a Consiliului Europei. Guvernul vorbeste de "eforturi staruitoare ale Romaniei" Presedintele Ion Iliescu este convins ca eliberarea lui Ilascu se datoreaza "presiunii conjugate a factorilor din Republica Moldova, din Romania, interventia Moscovei, precum si a opiniei publice internationale". "Ilie Ilascu a fost de dimineata la biroul presedintelui Vladimir Voronin. Aceasta eliberare s-a facut cu sprijinul Republicii Moldova. Nu se cunosc inca motivele eliberarii. Exista dorinta sa de a veni in Romania. Starea sanatatii sale este destul de grava, din aceasta cauza nu a putut veni imediat in Romania", a declarat purtatorul de cuvint al Guvernului Romaniei, Claudiu Lucaci. Pe de alta parte, intr-un comunicat al guvernului se arata ca acesta "apreciaza ca eliberarea lui Ilie Ilascu confirma justetea eforturilor staruitoare ale Romaniei, initiate inca din momentul arestarii membrilor "grupului Ilascu". Partidele incing "hora bucuriei" "Iata ca ceea ce n-a reusit nici Napoleon, nici Hitler, a reusit un taran roman cu nume de profet biblic: si anume sa invinga Imperiul Rusesc", a declarat Corneliu Vadim Tudor, liderul PRM. Acesta este convins ca eliberarea lui Ilascu "reprezinta pasul cel mai important catre Unirea Basarabiei cu Patria-Mama". Vadim chiar il indeamna pe Ilascu sa vina in Romania mai repede, pentru a fi in siguranta deoarece "ne vom ocupa noi si de eliberarea celorlalti trei tovarasi ai sai". Si presedintele Adunarii Parlamentare a OSCE, Adrian Severin, considera ca eliberarea lui Ilascu reprezinta "un prim pas in rezolvarea conflictului din Transnistria". Prea Fericitul Teoctist vede eliberarea lui Ilascu ca pe o "minune adevarata pe care a savirsit-o Bunul Dumnezeu". Liderul PD, Petre Roman, s-a declarat satisfacut ca toate eforturile depuse in scopul eliberarii, inclusiv cele facute de el ca presedinte al Senatului si ministru de externe, si-au gasit o rezolvare fericita. "Hora bucuriei" in jurul eliberarii lui Ilie Ilascu este intregita de PNTCD, PNL si ApR, care au transmis comunicate imediat cum au aflat vestea. In graba lor de a transmite comunicatul, taranistii l-au numit pe Ilascu deputat, nu senator. Liberalii au primit "cu satisfactie si bucurie eliberarea lui Ilascu" si considera ca la aceasta a participat intreaga societate romaneasca. Nici liderul ApR, Teodor Melescanu, nu se lasa mai prejos, declarind ca eliberarea lui Ilascu a venit ca urmare a eforturilor OSCE, Consiliului Europei, ale oficialitatilor Republicii Moldova, Rusia si Romania". TEODORA GEORGESCU Frate, frate, dar brinza-i pe bani "Personal, gindesc multe. Personal, si in ceea ce-l priveste pe Ilie Ilascu, gindesc foarte multe", ne-a declarat ieri deputatul PRM Dumitru Dragomir. El a spus insa ca il va ajuta pe Ilascu daca "se va hotari la partid", pentru ca "exista o disciplina de partid". Mitica Dragomir a tinut sa precizeze ca "la noi nu hotaraste un om, hotaraste partidul" Viorel Catarama, cunoscut ca "magnatul mobilei" din Romania, nu a parut incintat de ideea de a-l ajuta material pe Ilie Ilascu. "Personal, voi raspunde favorabil daca va dori sa isi mobileze casa, dar numai daca va exista o necesitate expresa", ne-a declarat ieri Viorel Catarama Calin Popescu Tariceanu, presedintele APIA, a refuzat sa raspunda daca i-ar pune la dispozitie un automobil. CRISTINA SOFRONIE MADALINA SISU Basescu paseaza problema locativa la RA-APPS si LOCATO Regia Autonoma Administratia Patrimoniului Protocolului de Stat si LOCATO ar trebui sa-i repartizeze lui Ilie Ilascu o locuinta, nu Primaria Capitalei, a declarat ieri Traian Basescu pentru "Evenimentul zilei". Primarul general sustine ca Ilascu este senator al Romaniei si, de aceea, ar trebui ca de situatia lui locativa sa se ocupe una dintre institutiile mai sus mentionate. "In opinia mea, ar trebui sa se gaseasca o locuinta dintre cele 60 pe care premierul Adrian Nastase le-a distribuit sectoarelor Capitalei de la LOCATO", a declarat primarul general al Capitalei, Traian Basescu. NARCISA IORGA [7][pl.dll?rid=expresro] 