 Egiptencele isi bat rivalele cu lantul Opt eleve de la un liceu din Cairo au fost arestate dupa ce, inarmate cu cutite si lanturi, s-au incaierat cu alte cinci eleve pentru a cistiga atentia si favorurile unui coleg de scoala, transmite AFP. Adolescentele, cu virste cuprinse intre 15 si 17 ani, de la liceul comercial din cartierul Bahtim al capitalei Cairo, au incercat sa-si puna rivalele la respect, amenintindu-le cu moartea daca mai tin legatura cu junele respectiv. Arestate rapid de politie, batausele au fost exmatriculate. ( L.C. ) Prima generatie de nou-nascuti modificati genetic a vazut lumina zilei Copii din trei parinti! Specialistii Institutului de Stiinta si Medicina Reproductiva al Centrului Medical St. Barnabas, din West Orange, New Jersey, au anuntat simbata nasterea primilor copii modificati genetic - 15 la numar, dintre care cel mai virstnic are deja 4 luni. Potrivit declaratiei facute de dr. Jacques Cohen, directorul stiintific al programului de reproducere asistata al institutului, toti cei 15 bebelusi sint perfect sanatosi. Cohen a spus ca expertii de la St. Barnabas au dezvoltat in premiera o tehnica numita "transfer ovoplasmic", folosita ulterior la nasterea altor 15 copii. Dar tehnica in cauza este aspru criticata de unii oameni de stiinta, care o considera "imorala" si ca nefiind "bine venita". Procedura implica folosirea de gene prelevate si de la alte persoane decit parintii copilului, si este destinata exclusiv cuplurilor cu mari probleme de fertilitate sau sterile. "Eu nu cred ca (tehnica) este imorala citusi de putin. Si mai cred ca trebuie sa privim mai intii partea pozitiva. Consider ca functioneaza. Acesti copii nu s-ar fi nascut daca n-am fi facut asta", a spus Cohen. Injectia cu copii "Transferul ovoplasmic" decurge astfel: doctorii recolteaza un ovul de la femeia sterila, unul de la o femeie fertila si sperma de la partenerul femeii sterile. Se absoarbe o parte din continutul ovulului donat (citoplasma), cu ajutorul unui ac microscopic manipulat de mici "brate" robotizate, iar citoplasma astfel prelevata este injectata in ovulul femeii sterile impreuna cu lichidul seminal necesar fecundarii. Cercetatorii care au dezvoltat noua tehnica sint de parere ca aceasta este de mare folos femeilor care nu pot concepe un copil din diferite cauze biologice, dar vor totusi sa o faca. Aspectul cel mai controversat al metodei este ca se poate introduce material genetic (ADN mitocondrial) de la femeia donatoare in amestecul "clasic" de gene apartinind mamei si tatalui. Intr-adevar, testele facute pe copiii astfel conceputi au confirmat ca ei mostenesc o serie de caracteristici genetice ale femeii care a donat ovulul viabil. 30 de mame fericite Cohen si colegii lui se refera la procedura ca fiind "primul caz de modificare genetica germliniara din care rezulta un copil perfect sanatos". "Germliniara" inseamna ca genele unei terte persoane se transmit la copilul conceput de alte doua. "Sint mai multe niveluri de etica. Exista oameni care spun "dar de ce sa faci asta cind nu ai dovezi solide ca poate sa reuseasca". Asta-i un nivel de etica. Celalalt e "te joci cu natura" - ceea ce e o problema cu care ai de-a face in orice forma a reproducerii asistate. Noi nu am schimbat nici o gena", afirma Cohen, aparindu-si metoda. Transferul ovoplasmic este o tehnica dezvoltata din 1997 si, dintre cei 15 copii conceputi astfel la Institutul St. Barnabas, 13 traiesc in Statele Unite, unul in Marea Britanie si unul in Franta. Institutul a avut un total de 30 de paciente, dintre care 17 nu au putut ramine gravide sub nici o forma, una a ramas, dar a avortat spontan, restul de 12 bucurindu-se de sarcini normale, dintre care doua au produs gemeni. CONSTANTIN VLAD Baletul care rupe parchetul Ansamblul "240 de Tone" e format din balerine de un chintal! Gratioasa bale(ri)na Marika Tamas pare ca sfideaza legile fizicii, in special pe cea a gravitatiei, zburdind ca o ciocirlie pe scena operei din Sankt Petersburg, in ciuda celor peste 100 de kilograme ale sale. Pentru prima oara de cind a infiintat corpul de balet "240 de Tone", dolofana balerina este prim-solista in cadrul unei reprezentatii care se doreste o parodie la celebrul spectacol de balet Lacul Lebedelor. Imbracata in negru si cu un suris incintator intiparit pe figura, balerina a dat greutate, si la propriu, si la figurat, rolului gratioasei lebede. Singurele personaje silfide care si-au facut aparitia pe scena, contrastind cu protagonistele durdulii, au fost intruchipate de barbati. Potrivit fondatoarei insolitului corp de balet, greutatea medie a fiecarei balerine este de 100 de kilograme. (L.C.) Nevasta cu telecomanda Prima familie de ciborgi In cadrul unui experiment revolutionar, un profesor de cibernetica va putea coordona miscarile sotiei gratie unor microprocesoare implantate in brate Profesorul de cibernetica Kevin Warwick, de la Universitatea Reading (Marea Britanie), si sotia sa, Irena, se pregatesc sa devina prima familie de ciborgi din lume, scrie "The Sunday Times". In cadrul revolutionarului experiment, cei doi vor incerca sa determine daca isi pot comunica unul altuia sezatiile si miscarile prin intermediul unor microprocesoare implantate in brate, putin deasupra cotului. Operatia de implant se va desfasura la Spitalul Stoke Mandeville. Fiecare dintre implanturi masoara circa 5 centimetri lungime si mai contine, pe linga microprocesor, o sursa de alimentare si un aparat de emisie/receptie radio. Microprocesorul va fi conectat chirurgical la nervii din bratele celor doi viitori ciborgi. O data completata "transformarea", semnalele nervoase de la Warwick vor fi convertite in unde radio si transmise catre un computer care le retransmite catre cipul implantat Irenei. Cercetatorul este convins ca atunci cind va misca unul dintre degetele miinii cu implantul, creierul sau va comanda, in acelasi timp, si mina sotiei sale. Warwick este de parere ca dispozitivul le va permite sa-si transmita unul altuia emotii deoarece si acestea influenteaza activitatea nervoasa. Oamenii de stiinta stiu deja ca semnalele nervoase sint transmisibile direct, urmind a afla daca ele pot fi transmise si indirect. Tehnologia poate fi aplicata persoanelor paralizate in urma unei traume a maduvei spinarii prin "suntarea" portiunii intrerupte. CONSTANTIN VLAD [13][pl.dll?rid=expresro] 