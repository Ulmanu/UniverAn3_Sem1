 Dupa ce a petrecut ultimii 20 de ani in inchisoare, Asasinul lui John Lennon va fi eliberat Perspectiva a scos-o din minti pe Yoko Ono Chapman, psihopatul care acum 20 de ani l-a impuscat pe John Lennon, liderul formatiei Beatles, va fi audiat luna viitoare in vederea eliberarii. Condamnat pentru crima in 1980, perspectiva eliberarii - supravegheate - a lui Chapman (45 de ani) a incins spiritele. Cea mai ingrijorata este Yoko Ono, vaduva lui Lennon, care a anuntat ca se va opune punerii asasinului in libertate. Yoko se teme ca nimeni si nimic nu-l va impiedica pe Chapman sa-i ia in vizor pe cei doi fii ai lui Lennon, Sean si Julian. Tentativa lui Yoko de obstructionare a eliberarii lui Chapman se bucura de un numar crescind de adepti. A fost deja creat un site anti-Chapman pe Internet care incurajeaza stringerea de semnaturi pentru prelungirea pedepsei. Daca luna viitoare curtea cu jurati va decide in favoarea lui Chapman, acesta ar putea fi pus in libertate pe 4 decembrie. Cu patru zile inainte de implinirea a 20 de ani de la moartea lui Lennon. RADU MEIROSU Procurorul TPI cere sprijinul statelor vecine Iugoslaviei pentru anchetarea crimelor de razboi Procurorul Tribunalului Penal International (TPI) pentru fosta Iugoslavie, Carla Del Ponte, a inceput marti un turneu in Balcani incercind sa obtina sprijinul statelor vecine Republicii Federale Iugoslavia, relateaza France Presse. "Incercam prin aceasta vizita in tarile vecine RFI sa ne asiguram ca avem sustinerea si cooperarea necesara anchetelor noastre", a declarat Del Ponte cu o zi inainte de a incepe vizita in Romania. "Vizitez toate statele vecine pentru ca nu avem acces in Serbia si nici la victimele pe care ar trebui sa le intervievam", a mai adaugat ea. Ministrul iugoslav de externe a declarat in luna iunie ca procurorul TPI nu are permisiunea de a intra pe "teritoriul suveran" al Iugoslaviei. TPI l-a acuzat in 1999 pe presedintele iugoslav Slobodan Milosevici si pe alti patru colaboratori ai sai pentru crime impotriva umanitatii si crime de razboi in Kosovo. Carla Del Ponte a mai declarat ca dispune de "probe suficiente" pentru ca presedintele iugoslav Slobodan Milosevici sa fie condamnat. "Sint sigura ca pot obtine o condamnare pe viata pentru Milosevici", a afirmat ea in cursul unei conferinte de presa. CAMELIA MUNTEAN In Raportul Anual privind Libertatile Religioase, Departamentul de Stat al SUA critica situatia cultelor din Romania Statele Unite au denuntat intr-un amplu raport violarile flagrante ale libertatilor religioase in diferite zone ale lumii, mai ales in Asia si Orientul Apropiat, dar si tentativele existente in unele tari europene de a marginaliza si a pune bete in roate unora dintre culte, in numele luptei impotriva sectelor. Raportul, care este intocmit anual, examineaza cazurile a 194 de tari, constatind ca abuzurile cele mai grave au loc in Asia si Orientul Apropiat. Statele Unite isi critica si aliatii, ca Arabia Saudita si Israelul, consacrind, pe de alta parte, pagini intregi tarilor europene. Franta, Germania, Belgia, Cehia si Austria "stigmatizeaza anumite religii, asociindu-le in mod gresit cu «secte periculoase»". In Franta, publicarea de rapoarte parlamentare in care sint calificate drept secte 173 de grupuri religioase a "contribuit la crearea unei atmosfere de intoleranta fata de religiile minoritare". In raport se explica faptul ca "unele grupuri de pe aceasta lista sint in mod clar periculoase, dar majoritatea sint pur si simplu putin cunoscute sau nepopulare". Mai multe tari din fostul bloc comunist, cum ar fi Romania, Bulgaria, Rusia, Armenia, Belarus, sint acuzate ca incearca sa ingradeasca libertatile anumitor culte minoritare si ca au legi discriminatorii. Biserica Ortodoxa se opune prozelitismului altor culte Raportul despre Romania, care cuprinde opt pagini, abunda in exprimari de genul "respectul fata de libertatea religioasa s-a imbunatatit usor", "un decret guvernamental reduce in oarece masura procedurile birocratice necesare inregistrarii asociatiilor religioase", "doua decizii ale secretariatului de stat pentru culte au contribuit oarecum la grabirea procesului de acordare a prelungirilor de viza pentru lucratorii religiosi" sau "Martorii lui Iehova si Adventistii de Ziua a Saptea au anuntat trei hotariri judecatoresti prin care li se da dreptul de a construi locasuri de rugaciune... care reprezinta, se pare, mici pasi spre o mai mare libertate religioasa". In afara de aceste exprimari prin care autorii raportului fac efortul de a recunoaste progresele facute tarii noastre in materie de libertate religioasa, capitolul dedicat Romaniei este plin de critici, fiind bazat pe plingerile mai multor grupuri religioase minoritare, care afirma ca oficiali de rang mic din guvern si din clerul ortodox le impiedica eforturile de a-si face prozeliti si de a-si desfasura activitatile religioase. Desi relatiile sint amiabile, in general, intre diferitele grupuri religioase, totusi Biserica Ortodoxa Romana a criticat aspru "prozelitismul agresiv" al protestantilor, neoprotestantilor si altor culte, in mod repetat descrise ca "secte". Procedurile de inregistrare si recunoastere a acestora constituie inca obstacole pentru minoritatile religioase, iar restituirea proprietatilor religioase ramine o problema. Viata religioasa, guvernata de legi vechi Viata religioasa din Romania este, potrivit raportului, guvernata de legi vechi care acutizeaza discriminarea guvernului fata de acestea si face ca altele sa fie favorizate. De vreme ce guvernul de la Bucuresti nu a adoptat o lege noua, decretul 177 din 1948 ramine inca legea principala si permite un control considerabil al statului asupra vietii religioase, se mai spune in raport. Prin decretul 177, guvernul recunostea 14 religii, iar in decembrie 1989, printr-un alt decret, a fost repusa in drepturi Biserica Greco-Catolica. Doar aceste 15 religii pot beneficia de sprijin din partea statului, au dreptul de a-si face scoli, de a preda religia in scolile publice, de a primi fonduri pentru a-si construi biserici, de a plati salarii clerului din fondurile de stat, de a beneficia de scutiri de taxe si de a avea emisiuni religioase la radio si la televiziune. In ceea ce priveste inregistrarea ca religie, responsabili ai unor grupuri religioase se pling ca acest proces este influentat in mod arbitrar si nejustificat de Biserica Ortodoxa Romana si ca nu au primit instructiuni clare privind criteriile pe care trebuie sa le indeplineasca. Martorii lui Iehova, Miscarea Adventista pentru Reforma, Baha'i, Ortodocsii de Rit Vechi si Mormonii sint cei care au incercat fara succes sa se inregistreze ca religie. In raport se subliniaza ca, din 1990, nici macar un singur grup religios nu a reusit sa primeasca statutul de religie. In plus, mai multe grupari religioase care nu au fost recunoscute s-au plins in nenumarate rinduri ca autoritatile locale si preotii ortodocsi le-au impiedicat sa isi desfasoare activitatile. In ceea ce priveste proprietatile confiscate, in multe cazuri, minoritatile religioase nu au reusit sa reintre in posesia lor. Comunitatea greco-catolica a fost cea mai "ghinionista" in redobindirea proprietatilor. Biserica Greco-Catolica era a doua ca marime in 1948, cind a fost scoasa in afara legii si obligata sa fuzioneze cu Biserica Ortodoxa. Aceasta din urma a primit de la greco-catolici mai mult de 2.600 de biserici si alte cladiri. Din aceste 2.600 de imobile, insa, Biserica Greco-Catolica nu a reusit sa redobindeasca decit 142, adeptii fiind, in multe cazuri, nevoiti sa se roage in locuri publice sau parcuri. ISABELLA ALEXANDRESCU Accident nuclear la 200 km de Bucuresti Autoritatile bulgare au recunoscut miercuri, pentru prima data, ca recent s-a produs un accident nuclear la Kozlodui si ca exista "tendinte ingrijoratoare de degradare a securitatii la aceasta centrala, relateaza France Presse. Seful Comitetului de utilizare a energiei atomice in scopuri pasnice, Gheorghi Kastsiev, a recunoscut, pentru prima data, ca un accident survenit "recent" s-a soldat cu cresterea radioactivitatii si ca acest lucru s-a intimplat la "citeva zeci de metri in afara salii reactorului, intr-o cladire administrativa". Intr-un interviu acordat cotidianului partidului la putere, "Democratia", acesta a precizat ca membrii echipei de lucru, o persoana sau doua, au fost iradiate. El a mai recunoscut ca un incident similar a avut loc cu doi ani in urma, atragind dupa sine "o foarte ridicata rata a radioactivitatii pe toata suprafata centralei". Ultimul incident a survenit "dupa scoaterea din reactor a unui dispozitiv radioactiv" si ca urmare a "scurgerii necontrolate a apei din containerul in care fusese depozitat" in sala reactorului. Drept urmare, pe o raza de citeva zeci de metri in jurul cladirii respective, nivelul radioactivitatii a crescut alarmant, depasind de peste 70-80 de ori nivelul existent in natura. "Este regretabil ca numarul evenimentelor importante in materie de securitate a crescut" in aceste ultime luni, a adaugat Kastsiev, precizind ca incidentul de acum a intrerupt o reuniune de guvern, pentru a se cere date legate de motivul care a determinat "cresterea puternica a radioactivitatii la Kozlodui". Se inmultesc incidentele El a precizat ca 50 de incidente legate in principal de "oprirea echipamentelor" s-au produs in centrala de la inceputul anului. Numarul acestor incidente a crescut in comparatie cu aceeasi perioada a anului 1999, cind s-au inregistrat numai 38. Cauza cea mai frecventa este vechimea echipamentelor care le impiedica pur si simplu sa mai functioneze. De doua ori in ultimele luni au avut loc si incidente mai grave, cauzate de intreruperea aprovizionarii externe cu energie electrica. In astfel de cazuri ramin in functiune numai generatoarele diesel, ceea ce, dupa cum declara Gheorgi Kasciev, reprezinta deja o situatie extrema. Responsabilul bulgar recunoaste ca s-au inregistrat incercari de a ascunde informatiile referitoare la astfel de incidente. Bulgarii cirpesc centrala In interviul acordat cotidianului sofiot, Gheorghi Kasciev furnizeaza o serie de informatii despre ultimele schimbari survenite la centrala nucleara. Pentru prima data, se prevede crearea unei structuri care se va ocupa cu scoaterea din functiune a celor 4 reactoare mai vechi. O noua directie va raspunde pentru problemele securitatii nucleare, intarind controlul intern. Centrala de la Kozlodui, care asigura 40 la suta din curentul electric necesar Bulgariei, are patru unitati vechi de cite 440 MW fiecare si doua mai moderne, de cite 1.000 MW fiecare. Bulgaria a semnat, la sfirsitul lunii noiembrie a anului trecut, un acord cu Comisia Europeana care prevede inchiderea inainte de 2003 a reactoarelor 1 si 2, ce functioneaza din 1974-1976, si inainte de 2006 a celorlalte doua, care functioneaza din 1979-1981. De aceste termene a fost conditionata acordarea unui imprumut in valoare de 212 milioane de euro pentru modernizarea reactoarelor 5 si 6. CAMELIA MUNTEAN PETIO PETKOV (Sofia) CNCAN crede ca bulgarii incearca sa stoarca fonduri "In cei aproape 30 de ani de cind functioneaza centrala nucleara de la Kozlodui, nu s-a inregistrat niciodata o crestere a nivelului radioactivitatii la noi", ne-a declarat ieri Dan Cutoiu, presedintele Comisiei Nationale pentru Controlul Activitatilor Nucleare. "Nici chiar atunci cind, cu multi ani in urma, a avut loc o scurgere radioactiva la centrala. Atunci, vintul a indreptat norul radioactiv tot spre ei, spre bulgari", a mai adaugat sursa citata. Ieri la prinz, nici Agentia Internationala pentru Energie Atomica de la Viena nu primise vreo modificare in legatura cu un incident la Kozlodui, ceea ce poate conduce la ideea ca acesta nici nu a avut loc. Imediat dupa accidentul nuclear de la Cernobil, in '86, au fost introduse acorduri internationale si acorduri bilaterale, care prevad anuntarea imediata a unui eveniment nuclear pentru a se lua masurile de urgenta si a se elimina riscul contaminarii populatiei. Sanctiunile prevazute pentru incalcarea acestor acorduri sint impresionante si merg pina la embargo impus statului vinovat. Informatia privind incidentul nuclear de la Kozlodui poate fi interpretata in multe moduri, apreciaza presedintele CNCAN, nefiind exclusa intentia unor cercuri sau persoane de a obtine fonduri. Daca fondurile ar fi folosite pentru cresterea securitatii nucleare, nu ar fi nimic grav, a mai comentat Dan Cutoiu. MIHAELA BALEA Pe malul romanesc nu s-a inregistrat cresterea radioactivitatii Purtatorul de cuvint al Ministerului Apelor, Padurilor si Protectiei Mediului (MAPPM), Carla Chivu, ne-a declarat ca, pina ieri, la ora 14.00, la nivelul ministerului nu s-au primit sesizari in acest sens. "Pina astazi (n.r. - ieri), ora 7.00, in domeniul radioactivitatii mediului, in tara si in Capitala, valorile s-au incadrat in limitele normale de variatie a fondului natural", se arata in raportul zilnic de supraveghere a calitatii mediului. "Centrul de urgenta bulgar, cu care am luat legatura, functioneaza in regim normal. Or, in situatii critice, conform acordului incheiat cu statul bulgar, centrul are obligatia, sub amenintarea reprecusiunilor internationale, sa anunte de urgenta pentru a se lua masurile necesare. Oricum, statia CNCAN de la Bechet a lucrat ieri, toata ziua, in regim de urgenta radiologica, efectuind masuratori din ora in ora si nu de patru ori pe zi, asa cum se procedeaza intr-o zi de lucru obisnuita", ne-a declarat Dan Cutoiu, presedintele Comisiei Nationale pentru Controlul Activitatilor Nucleare. ( A.G., M.B. ) Blocada benzinei paralizeaza Franta Protestul camionagiilor francezi a continuat si ieri, in timp ce reprezentantii protestatarilor negociaza cu autoritatile reducerea taxelor pe combustibili, in vederea normalizarii situatiei. Potrivit Reuters, o prima oferta lansata de autoritatile franceze a fost respinsa de demonstranti, fiind considerata insuficienta. Federatia Nationala a Transportatorilor Rutieri din Franta, principala organizatie patronala din acest domeniu, a decis ieri continuarea grevei. Majoritatea statiilor de benzina si depozitelor de combustibili au ramas blocate si ieri, soferilor si fermierilor protestatari adaugindu-li-se si alte categorii, printre care transportatorii fluviali si cei aerieni. Barcagiii de pe Sena au blocat ieri dimineata circulatia pe fluviu in estul capitalei, cerind reducerea preturilor la combustibili. Citeva zeci de ambarcatiuni au fost ancorate si legate intre ele de-a latul fluviului, formind un baraj in dreptul Ministerului Transporturilor. Alte 30 de baraje au fost instalate in diverse puncte din zona de est, blocind mai multe ambarcatiuni, printre care si un vaporas turistic. Soferii de ambulante, autobuze si taxiuri s-au alaturat si ei protestatarilor, cerind reducerea taxelor pe combustibili cu cel putin 15 la suta. Protestul se extinde in tarile vecine Protestele soferilor tind sa se generalizeze in Europa occidentala, demonstratii de acest tip, dar de o amploare redusa, fiind inregistrate ieri in Belgia, Spania si Germania. Luind exemplul colegilor lor francezi, automobilistii germani au organizat ieri proteste fata de pretul ridicat al petrolului brut si fata de taxele uriase pe combustibili. "Sintem alaturi de colegii nostri francezi. In Germania, costurile pentru carburanti sint comparabile cu cele din Franta si dorim ca guvernul sa reduca rapid aceste taxe impovaratoare", a declarat unul dintre reprezentantii grevistilor germani. Furia a izbucnit si in Belgia, principalele sindicate ale automobilistilor organizind si aici proteste in vederea scaderii preturilor la carburanti. Automobilistii belgieni, alaturi de taximetristi si alte categorii de conducatori auto au stabilit organizarea unei ample manifestatii de protest la Bruxelles, la data de 10 septembrie. Reprezentantii soferilor belgieni considera ca trebuie sa "reactioneze fata de pretul mult prea ridicat al combustibililor" pentru a obtine o scadere a taxelor ce ridica pretul la pompa. DIANA EVANTIA BARCA Asediu NYPD la sediul ONU Mai mult de 150 de lideri din lumea intreaga, printre care si presedintele Romaniei, Emil Constantinescu, ajunsesera ieri la New York, pentru a participa, timp de trei zile, la Summit-ul Mileniului, organizat de ONU la New York, summit al carui obiectiv ambitios este reducerea la jumatate a saraciei mondiale, pina in 2015, transmit agentiile internationale de presa. Din aceasta cauza, newyorkezii s-au trezit in urletul sirenelor de politie ale NYPD si in vijiitul elicopterelor care survolau orasul. Strada dupa strada, traficul a fost interzis masinilor particulare, masurile de securitate luate pe perioada summitul-ui fiind unele cu adevarat exceptionale, avind in vedere prezenta in oras a unora dintre cei mai mari lideri mondiali. Mai mult de 8.000 de politisti si "batalioane" de agenti ai serviciilor de securitate americane au fost mobilizate pentru a proteja sefii de stat ale caror convoi, cu sirenele urlind, au inceput de ieri sa strabata Manhattanul. Baraje de camioane cu nisip Toate drumurile din jurul sediului ONU au fost blocate de camioane pline cu nisip, iar accesul nu se poate face decit pe jos, trecind printre nenumarate baraje de politie, ceea ce i-a facut sa bombane pe cetatenii care locuiau in zona si pentru care ajunsese o adevarata aventura drumul pina acasa. Primarul Giuliani i-a sfatuit pe locuitori sa mearga pe jos sau cu transportul public, de preferinta cu metroul, din cauza ca traficul este extrem de ingreunat de cele 170 de coloane oficiale, compuse din 1.300 de limuzine si alte vehicule, cu care liderii prezenti la New York se vor deplasa intre cartierul general al ONU si cele 32 de hoteluri unde sint cazati. Fortareata lui Fidel Castro Unul dintre cei mai bine aparati sefi de stat era presedintele cubanez, Fidel Castro, a carui resedinta, situata nu departe de sediul Consulatului Romaniei, a fost transformata in fortareata. Protejat de bariere de metal, inconjurat de pereti din beton, incercuit de camioane si masini, survolat in permanenta de un elicopter, imobilul de zece etaje, situat la intersectia strazii 38 cu Lexington Avenue, este, de altfel, supravegheat de zeci de politisti in uniforma , precum si de agenti in haine civile care blocheaza accesul in cladire. In ciuda antipatiei personale a primarului Rudolph Giuliani pentru seful statului cubanez, pe care l-a calificat drept "asasin" si "fiinta demna de dispret si oribila", politia municipala newyorkeza si politia federala au datoria de a asigura protectia lui Fidel Castro, 24 de ore din 24. Nord-coreenii, tratati ca teroristi, s-au intors acasa Singurii nemultumiti de masurile de securitate impuse in vederea participarii la summit au fost membrii delegatiei nord-coreene, care au fost miniati la culme de pretentia serviciilor de securitate americane de pe aeroportul din Frankfurt, ultima escala inainte de a ajunge in Statele Unite, de a le face control corporal. Aceasta masura, care nu se aplica in cazul delegatiilor oficiale, a fost justificata prin faptul ca statul nord-coreean se afla pe lista neagra a statelor teroriste. Presedintele Adunarii Supreme a Poporului, Kim Yong-nam, care, potrivit protocolului nord-coreean, este seful statului, a decis sa se intoarca la Phenian, via Beijing, decit sa suporte asemenea umilinta. Adjunctul ministrului de externe, Choe Su Hon, a sustinut o conferinta de presa ad-hoc la Frankfurt, in care a acuzat serviciul de securitate al liniilor aeriene americane ca face parte dintr-un "complot" pus la cale de guvernul american. Choe a declarat: "Agentii de securitate au deschis valizele si gentile tuturor membrilor anturajului prezidential, i-au silit sa isi scoata hainele si pantofii si i-au verificat amanuntit chiar si in zonele cele mai sensibile ale corpului". Ministrul german al apararii a dat-o in bara Ministrul german al apararii, Rudolf Scharping, in schimb, a fost ranit de o bariera de securitate care s-a ridicat accidental sub masina sa, la intrarea Departamentului american al apararii. Din cauza socului cauzat de impactul dintre bariera si masina in care se afla, Scharping s-a zgiriat, lovindu-se cu capul de parbriz, si s-a ales cu o taietura la picior. El a fost dus la un spital din Arlington, suburbia Washingtonului unde se gaseste Pentagonul. La spital a fost vizitat de omologul sau american, William Cohen, care a ordonat o ancheta pentru a afla motivul defectarii barierei. Acest incident este ultimul dintr-o serie in care barierele de securitate ale Pentagonului s-au declansat pe neasteptate, blocind masina ministrului japonez al apararii, pe cele ale unei delegatii chineze, cit si masina fostului secretar al apararii, William Perry. ISABELLA ALEXANDRESCU Oua de rata cu "albus" de heroina Politia canadiana a anuntat marti realizarea a doua dintre cele mai mari capturi de heroina din istoria sa, unul dintre cazuri necesitind spargerea a peste 170.000 oua de rata stricate pentru depistarea drogurilor. In cadrul a doua operatiuni separate, desfasurate in Vancouver si Toronto, autoritatile canadiene au confiscat heroina in valoare de cel putin 163 milioane dolari SUA si au arestat mai multi lideri de nivel inalt ai unor retele de narcotraficanti, controlate din Asia. In 31 august politia din Toronto a descoperit 55 de kilograme de heroina si tablete de "Ecstasy" in valoare de peste 1 milion de dolari. Drogurile erau ascunse intr-un transport de oua de rata din China. Respectivele oua au fost alese special datorita mirosului lor foarte puternic, capabil sa deruteze ciinii antrenati pentru depistarea drogurilor. Substantele ilegale fusesera ambalate in recipiente de plastic aproape identice cu ouale printre care au fost amestecate. CONSTANTIN VLAD Flash Ciung pe Chomolungma Un alpinist sud-coreean fara miini va incerca sa escaladeze in cursul acestei luni cel mai inalt munte din lume, muntele Everest, transmite Reuters. Lui Kim Hong-Bin, in virsta de 35 de ani, i-au fost amputate ambele miini din cauza degeraturilor grave capatate in cursul unei expeditii pe Muntele McKinley din Alaska, in 1991. El nu poate apuca pioleti sau bete de schi si nici nu se poate prinde singur de o fringhie necesara escaladarii. Pentru a apuca totusi diverse lucruri, Kim Hong-Bin se foloseste de dinti si de cioturile ramase in urma amputarii. Kim e destul de increzator in ce priveste sansele lui de a atinge virful Chomolungma (8.850 m), spunind ca a escalada muntele fara sa aiba miini nu reprezinta deloc o problema. (L .C. ) Campion la microfon Doi animatori de la un post de radio public din Wroclaw, sudul Poloniei, au stabilit un record mondial intrind in Guinness Book, stind in emisie neintrerupt 93 de ore si 10 minute, a anuntat mass-media poloneaza, citata de AFP. Marek Obszarny si Dariusz Litera voiau sa stea 102 ore si 30 de minute pentru a ajunge la cifra frecventei pe care emite postul respectiv (102,3 MHz), dar medicii s-au opus din cauza tensiunii lor care crescuse foarte mult, a explicat un responsabil al postului de radio respectiv. Precedentul record mondial era de 67 de ore si era detinut de un post de radio comercial din Blackpool, Marea Britanie. ( C.M. ) Criza de informaticieni in SUA! Asociatia Electronistilor Americani (AEA) a lansat un semnal de alarma privind grava criza de mina de lucru calificata pentru industria nationala de inalta tehnologie, solicitind Congresului sa nu mai impuna limite la numarul de vize acordate cetatenilor straini angajati in acest domeniu. In aceasta toamna, Congresul american trebuie sa dezbata un proiect de lege propus de Bill Clinton, care prevede cresterea plafonului asa-numitelor "permise de lucru", a caror denumire oficiala este viza tip H-1B, acordate persoanelor inalt-calificate, la 200.000 pe an in perioada 2001 - 2003. "Avem nevoie de cel putin 200.000 de vize (pe an) pentru a satisface cererea, precum si de atit de multe vize pe cit este posibil pentru a compensa intirzierile" acumulate in ce priveste procesul acordarii de vize, indeosebi lucratorilor indieni, a afirmat in cadrul unei conferinte de presa Thom Stohler, responsabil cu problemele fortei de munca al AEA. ( C.V. ) 