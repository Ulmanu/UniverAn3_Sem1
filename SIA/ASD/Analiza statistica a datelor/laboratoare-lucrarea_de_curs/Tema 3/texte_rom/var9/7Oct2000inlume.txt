 Detinutii din Louisiana se intrec intr-un biatlon de carti si rodeo: Pokerul puscariasului Puscariasii din Penitenciarul de Stat din Louisiana (SUA) au ocazia sa-si demonstreze vitejia in cadrul concursurilor prilejuite de traditionalul festival de rodeo, organizat anual, in fiecare duminica din luna octombrie, transmite AP. Acest rodeo este renumit datorita unei insolite probe, numite "pokerul puscariasului", in care participantii joaca poker in ring, in timp ce taurii furiosi sint lasati sa circule prin arena, iar cistigatorul concursului este jucatorul care ramine ultimul la masa. Pe linga calitatile fizice, proba necesita si o deosebita tarie de caracter si stapinire de sine, avind in vedere ca taurii, atrasi de culoarea rosie a mesei de poker, ii ataca pe participanti, rastoarna si calca totul in picioare. Desi detinutii participa cu totii la petrecere, care reprezinta unul dintre cele mai animate momente ale anului doar cei mai curajosi se incumeta sa ia parte la periculoasele concursuri de rodeo, infruntind taurii naravasi, spre deliciul colegilor lor mai putin temerari, care prefera sa chibiteze de pe margine. DIANA EVANTIA BARCA Japonezii au cazut in patru labe pe scara Richter Un seism cu magnitudinea de 7,3 a lovit arhipelagul nipon Un violent seism, cu magnitudinea 7,3 pe scara Richter, a zguduit ieri la prinz (13.30, ora locala) sud-vestul Japoniei timp de 40 de secunde, spargind ferestre si provocind moartea a doi muncitori, care au fost inghititi de alunecari de pamint, transmite Reuters. Un locuitor a explicat: "A avut loc intii o puternica miscare pe orizontala, care a durat mai multe secunde, apoi o noua repriza, pe verticala, care a durat 15-20 de secunde". Din cauza amplorii miscarii telurice, trecatorii au inceput sa se impleticeasca si au cazut in patru labe, functionarii s-au agatat disperati de birouri si, in restaurante, bucatarii si clientii au avut mari probleme in a pastra echilibrul paharelor si farfuriilor pline de pe mese. O femeie din Yonago a declarat: "Nu am trecut niciodata in viata mea printr-un seism atit de puternic. Am un salon de cosmetica si m-am agatat de o clienta, dar am cazut amindoua pe podea". Epicentrul s-a situat la zece kilometri in subteran, in prefectura Tottori. In aceasta zona, s-au prabusit doar citeva case, cele mai greu lovite fiind regiunile rurale. Cutremurul, cel mai puternic produs in arhipelagul nipon in ultimii cinci ani, a fost resimtit chiar si la Tokyo, oras aflat la 600 de kilometri distanta de cele mai afectate zone, dar si pe pistele circuitului de la Suzuka, unde aveau loc curse de incercare pentru Marele Premiu al Formulei 1 a Japoniei. ISABELLA ALEXANDRESCU Papusa de 9.000 de dolari, pentru copii de case mari Printesa de jucarie Concernul de jucarii japonez Takara a lansat pe piata papusa pentru copiii de bogatasi, numita Licca-chan, care costa nu mai putin de un milion de yeni (peste 9.200 de dolari), indica France Presse. Papusa, care are un par aramiu si buclat, este imbracata intr-o superba rochie de bal, cu jupa din catifea mov, are manusi lungi pina la cot, iar cerceii, breteaua care sustine corsajul si bentita de pe cap sint facute dintr-o multime de diamante mici, veritabile. Convinsa ca parintii avuti nu se vor da in laturi de la cumpararea unor astfel de jucarii scumpe pentru fetitele lor, conducerea firmei Takara va inaugura in centrul capitalei Tokyo un magazin specializat doar in vinzarea de papusi de un milion de yeni. ISABELLA ALEXANDRESCU Claudia Schiffer cinta-n bobi Nici n-a plecat bine din Romania si frumoasa Claudia Schiffer s-a si trezit cu avansuri publicitare. De data aceasta, propunerea are arome de cafea ce vin din partea producatorului german Jacobs. Toate bune, numai ca cei de la Jacobs vor ca-n noul lor clip publicitar Claudia Schiffer sa le cinte-n struna. Supermodelul n-a zis ba, anuntindu-si intentia de a lua lectii de muzica. "Nu stiu daca as putea cinta, dar m-as lasa inchisa intr-un studio de inregistrari pentru a invata", a afirmat ea. La cei 30 de ani impliniti vara aceasta, Claudia e pusa cu burtica pe manualul de spaniola. Cit despre relatia cu britanicul Tim Jeffries, nunta poate sa mai astepte. RADU MEIROSU Corespondenta de la trimisul special la Belgrad al "Evenimentului zilei", Sergiu Miat Revolutia de 12 ore Ca sa ramina presedintele Iugoslaviei, Slobodan Milosevici si-a jucat si ultima carte. Asul din mineca sa a fost Curtea Constitutionala care, in ziua mitingului de la Belgrad, a anulat alegerile din 24 septembrie. In aceste conditii, conform Constitutiei iugoslave, Milosevici raminea presedinte pina in iunie 2001. Aproape un milion de sirbi au ocupat capitala tarii la chemarea Opozitiei Democratice. In doar 30 de minute, demonstrantii au pus stapinire pe Parlamentul Federal si pe televiziunea nationala - RTS, pe care le-au incendiat. Militia sirba n-a opus decit o palida rezistenta, iar armata a ramas in cazarmi. Jocurile erau facute. Asediul manifestantilor asupra parlamentului si batalia cu fortele de ordine au fost doar pentru camerele de luat vederi. Pe fondul nemultumirii generale fata de regimul de la Belgrad, generalii l-au tradat pe Milosevici. Planul opozitiei a reusit. Presedintele in exercitiu a cazut. In Piata Parlamentului, sute de mii de sirbi l-au aclamat pe Vojislav Kostunica, noul presedinte al Iugoslaviei. Milosevici este de negasit. "Salveaza Serbia si omoara-te, Slobodane" E joi dimineata, 5 octombrie 2000. In Iugoslavia toate drumurile duc la Belgrad. La chemarea Opozitiei Democratice, sute de mii de sirbi se indreapta catre capitala tarii. Dupa o saptamina de greve generale, blocari de drumuri, mitinguri si marsuri de protest, a venit si ziua rafuielii. Din majoritatea oraselor Serbiei coloane de masini si autobuze, pline pina la refuz cu demonstranti, au pornit spre Belgrad. Militia sirba a organizat baraje de intimpinare peste tot, alcatuite din taburi, autospeciale dotate cu tunuri de apa si luptatori din trupele speciale, pentru a opri exodul popular spre capitala. Dar nimic nu a putut sta in fata furiei dezlantuite a sirbilor. Barajele militiei au fost strapunse unul dupa altul, iar fortele de ordine au fost obligate sa se retraga din calea manifestantilor. Primele coloane de masini au ajuns in Belgrad in jurul prinzului si s-au oprit direct in Piata Parlamentului, unde, la ora 15.00, era programat "mitingul victoriei", organizat de opozitia sirba. In mai putin de doua ore, piata a devenit neincapatoare. Practic, tot centrul capitalei iugoslave era blocat de manifestanti. Totul este pregatit. Sarbatoarea putea incepe. Multimea cinta "Salveaza Serbia si omoara-te Slobodane, salveaza Serbia de la azilul de nebuni Kostunice". Kostunica a cistigat alegerile din primul tur De la tribuna improvizata din fata parlamentului se anunta ca in citeva minute vor fi cunoscute adevaratele rezultate ale alegerilor din 24 septembrie. Se lasa o tacere apasatoare. Parca intreaga piata a incremenit. O voce, venita parca din neant, anunta sec: "Vojislav Kostunica a cistigat alegerile prezidentiale din 24 septembrie, inca din primul tur". Intreaga piata explodeaza. Sute de mii de oameni sint in delir. Luptatorii din fortele de ordine care alcatuiesc cordonul din fata parlamentului se bucura si ei. Fiesta dezlantuita ii face pe sirbi sa uite imediat de cei zece ani de dictatura in care au trait. Oamenii se imbratiseaza si se saruta fericiti, o mare de steaguri coloreaza in rosu, alb si albastru piata, iar bubuiturile petardelor nu mai contenesc. Nimeni nu mai vrea sa ia in seama cind se anunta decizia Curtii Constitutionale care a anulat alegerile generale desfasurate in 24 septembrie. Din contra, manifestantii gasesc in asta inca un motiv de bucurie. Au invins, presedintele lor este Kostunica. Manifestantii au cucerit Palatul Parlamentului Deodata observ agitatie in fata cladiri parlamentului. Citiva manifestanti forteaza cordonul fortelor de ordine ca sa urce pe treptele palatului legislativ. Sub amenintarea bastoanelor se retrag citiva pasi, dar revin imediat si se incinge o lupta corp la corp. Un demonstrant reuseste sa rupa cordonul, si urca pe treptele parlamentului si, agitindu-si bratele, face semn multimii sa-l urmeze. Au loc in continuare citeva momente de uluiala. Manifestantii nu sint hotariti, iar fortele de ordine derutate string rindurile si isi ridica scuturile. Apoi, ca la un semn, un grup de tineri se reped brusc si sparg cordonul de protectie. Militienii lovesc in stinga si in dreapta cu bastoanele si spre piata se arunca primele grenade cu gaze lacrimogene. Multimea ia cu asalt cladirea parlamentului, dar se retrage imediat din cauza lacrimogenelor. Manifestantii fug in toate directiile. Norul de gaze acopera imediat intreaga piata. Nu mai vad nimic, ochii imi lacrimeaza si parca nu mai pot sa respir. In jurul meu manifestantii se calca in picioare, incercind sa fuga care incotro. In usa parlamentului se duc lupte grele. Citiva zeci de tineri inarmati cu bite si rangi din fier se bat cu fortele de ordine. Se impart lovituri si de o parte, si de cealalta. Piata vuieste amenintator, iar demonstrantii se intorc iarasi catre parlamentul pe care-l asediaza din toate partile. Se sparg geamurile cladirii, iar de la intrarea principala se cara pe brate primii raniti. Coplesiti de numarul manifestantilor, luptatorii din trupele speciale se retrag in interiorul parlamentului si blocheaza usa. Salvarile incep sa vina una dupa alta si duc ranitii la spitalele din Belgrad. Multimea nu mai poate fi controlata. Imaginile care se deruleaza sub privirile mele fac parte dintr-un film pe care-l vad dupa 11 ani in alta tara. In citeva minute, sirbii cuceresc cladirea parlamentului. Luptele din interior cu fortele de ordine s-au incheiat cu victoria manifestantilor. Scuturile, bastoanele si vestele antiglont - trofeele smulse de la militieni Multimea izbucneste in urale cind invingatorii le arata trofeele smulse de la militieni. Scuturile, mastile de protectie, castile cu viziera, bastoanele si vestele antiglont sint in miinile lor. Citiva zeci de copii, de 15-16 ani, se urca pe fatada legislativului federal si, prin geamurile sparte, intra in interior. In cele doua aripi ale cladirii, situate de o parte si de cealalta a intrarii principale, izbucnesc incendii. Copiii aflati in interior incep sa arunce pe geamuri tot ce gasesc la indemina. In piata zboara sute de dosare, scaune, cuiere, telefoane, masini de scris si bucati de calculatoare. In spatele cladirii, 15 autovechicule apartinind militiei sirbe au fost incendiate. Cladirea Parlamentului Federal e in flacari si nimeni nu pare sa vrea sa stinga focul. Un demonstrant cu o casca de militie pe cap striga din toate puterile: "Uitati-va, arde Reichstagul". Reportaj din linia intii "Lasati armele si veniti printre noi" Pe culoarele primariei din Belgrad, un barbat si o femeie agita un drapel sirbesc - rosu, albastru, alb. "Este trofeul nostru din aceasta zi istorica", povestesc Rajko Uzelac si Ilonka Nicolici. Steagul le-a fost dat de colonelul care comanda o unitate speciala a politiei, venita sa apere cladirea televiziunii de stat sirbe (RTS), in jurul careia se adunasera citeva mii de manifestanti. Unitatea avea mai mult de 150 de oameni, a apreciat Rajko, de profesie inginer si, in acelasi timp, functionar in alianta Opozitia Democratica Sirba (DOS). Politistii au venit la bordul citorva blindate, echipati de lupta: casti, veste antiglont, mitraliere si munitie de razboi. Ei au intrat in dispozitiv in parcul Tasmadjan, dupa care s-au indreptat catre RTS. "Multimea s-a pornit impotriva lor si a inceput sa arunce cu pietre", povesteste Rajko. "Apoi, cineva din multime a inceput sa strige «predati-va, lasati armele si veniti printre noi», lozinca fiind imediat preluata in cor", adauga Ilonka. Solie catre Kostunica: "Armata e cu noi!" "M-am dus aproape de un blindat si am tipat: trageti in mine, sa curga singele, dupa care am inceput sa pling", spune Rajko, cu vocea inca tremurind. A existat un moment de tensiune, zice el, "dupa care totul s-a desfasurat intr-o fractiune de secunda". Militarii din unitatea speciala si-au scos mastile, si-au abandonat armele in blindate si au fraternizat cu multimea. Apoi, colonelul le-a dat drapelul si le-a spus ca isi ia unitatea la cazarma. Ilonka si Rajko nu i-au lasat pe soldati sa plece pina cind nu au trecut steagul pe deasupra tuturor vehiculelor politiei, spunind militarilor ca vor fi blestemati, ei si copiii lor, daca vor trage vreodata in popor. Ilonka este deosebit de bucuroasa pentru ca ea a fost prima persoana care l-a instiintat pe Vojislav Kostunica despre faptul ca o unitate de politie a fraternizat cu manifestantii opozitiei. Politisti, salvati de la linsaj Un alt activist al opozitiei, care a refuzat sa-si dezvaluie identitatea, spune ca a salvat citeva zeci de politisti de la linsare. "Vreo 70 de politisti, toti din Kosovo, si-au abandonat echipamentul de lupta, refuzind sa bata lumea, dar s-au vazut nevoiti sa fuga pentru ca multimea infuriata voia sa-i linseze", a declarat el. Cu toate ca a incercat sa convinga lumea sa lase politistii in pace, unul dintre membrii fortelor de ordine a fost ranit grav, avind aproape toate coastele rupte. Politistul a trebuit imbracat cu haine civile pentru a putea fi transportat cu ambulanta. Fosti membri ai fortelor speciale de lupta antitero s-au angajat in mai multe operatiuni de salvare a politistilor. Din sediul televiziunii au fost scosi cu mare greutate 30 de membri ai fortelor de ordine. Slobodan Pajici, fost luptator antitero, apreciaza ca este necesar ca "politia sa reinceapa cit mai repede sa-si faca treaba" deoarece numarul furturilor si al jafurilor a crescut ingrijorator. CONSTANTIN VLAD Un copil a fost scinteia care a declansat revolutia de la Belgrad Barbatii duri, tineri, multi dintre ei veterani ai ultimului deceniu de razboaie din Iugoslavia, au fost cei care au obtinut victoria in asaltul parlamentului de la Belgrad, insa un copil a fost cel care a pornit totul. Pe masura ce flacarile se ridicau din camerele de dedesubt, oamenii stateau de paza pe scarile din cladirea parlamentului, in timp ce o mare multime de oameni strinsi in piata din fata ii aclamau pe liderii opozitiei care au declarat ca poporul iugoslav este de-acum liber. Inauntru, citiva oameni adunau, dintre piesele de mobilier sfarimat, cartile si documentele cit de cit intacte, intr-un aer inca incarcat de gaze lacrimogene. Invingatorii nu permiteau nimanui sa intre. "Noi, care am fost primii in cladire si sintem adevaratii eroi, nu am luat nimic", a declarat Milo Stojkovici, care statea de paza afara. "Dar acum oamenii vor sa intre aici si sa fure", a adaugat el. Un alt barbat, care s-a recomandat doar "Boban", statea linga Stojkovici avind inca tricoul rupt si un deget ars care aminteau de confruntarea cu fortele de ordine. "Au tras in noi salva dupa salva de grenade lacrimogene", a povestit Boban, in virsta de 33 de ani, care spune ca a luptat in razboaiele din Bosnia si Croatia la inceputul anilor '90. "Am inaintat, apoi ne-am retras, si iar am inaintat si ne-am retras, de trei sau patru ori", descrie el felul in care au decurs luptele. Ciocnirile s-au declansat in clipa in care un copil a patruns in fuga prin cordonul de politisti care pazeau sediul parlamentului, in toiul manifestatiei organizate de opozitie in vederea inlaturarii de la putere a presedintelui Slobodan Milosevici. Jelena Bozovici, un reporter al Agentiei Reuters care a fost martor la scena, spune ca politistii au incercat sa il opreasca pe copil, si atunci multimea infuriata s-a napustit spre scari. Stojkovici adauga ca fortele de politie s-au retras si au iesit pe usa din spate. "I-am sarutat, iar ei ne-au dat citeva dintre lucrurile lor", a declarat el, aratind un glonte de revolver si un mare dosar oficial, plin cu detaliile dispozitivelor de securitate din timpul alegerilor din 24 septembrie. ( C.V. ) Comunitatea internationala ridica embargoul impotriva Iugoslaviei Uniunea Europeana va ridica luni o parte din sanctiunile impuse Iugoslaviei, dupa ce ministrii de externe din cele 15 state membre se vor reuni la Luxemburg, a anuntat vineri inaltul reprezentant al diplomatiei europene, Javier Solana. "Calendarul este foarte clar", a declarat oficialul european, adaugind ca acest lucru va demonstra bunele intentii ale UE si dorinta de a stabili noi relatii cu o Iugoslavie democratica. La rindul sau, seful diplomatiei franceze, Hubert Vedrine, care asigura presedintia UE pina la sfirsitul anului, a declarat ca va demara procedura necesara pentru ridicarea sanctiunilor. Vedrine a anuntat ca a luat aceasta decizie pentru a-i raspunde lui Vojislav Kostunica, cel care a cerut comunitatii internationale sa recunoasca noua realitate democratica din Iugoslavia ridicind sanctiunile economice care afecteaza aceasta tara. Presedintele Frantei, Jacques Chirac, a declarat ieri ca "ridicarea sanctiunilor va marca revenirea Iugoslaviei la democratie". "Printr-un elan magnific, poporul sirb si-a cistigat liberatea. In numele Uniunii Europene, in numele Frantei si al meu, personal, ii aduc un omagiu", a mai adaugat Chirac. De asemenea, presedintele Comisiei Europene, Romano Prodi, a estimat ca a sosit timpul pentru o tranzitie rapida si pasnica spre democratie in Iugoslavia, pe care "Europa o va primi cu bratele deschise". Comisia Europeana doreste trimiterea urgenta in Iugoslavia a unei misiuni care sa stabileasca nevoile financiare urgente ale acestei tari. Purtatorul de cuvint al comisarului european pentru afaceri externe a precizat ca 240 de milioane de euro pot fi deblocate rapid pentru sprijinirea Serbiei democratice. Pe termen lung, Comisia a propus un ajutor financiar de 2,3 miliarde de euro pe durata urmatorilor sapte ani. Washingtonul a anuntat masuri asemanatoare, Statele Unite urmind sa anuleze sanctiunile impotriva Iugoslaviei de indata ce democratia va fi restabilita in aceasta tara, a declarat joi seara presedintele american Bill Clinton. Rusia a recunoscut noua conducere de la Belgrad Seful diplomatiei ruse, Igor Ivanov, a sosit vineri la Belgrad, la cererea presedintelui Vladimir Putin, decizia acestei vizite fiind luata in noaptea de joi spre vineri in urma unei reuniuni de urgenta care a avut drept tema situatia din Iugoslavia. Putin s-a aratat consternat joi seara de agravarea situatiei din Iugoslavia. "Confruntarea politica a ajuns la un punct critic. Tot ceea ce se petrece in acest moment ar putea degenera in violenta directa si aceasta ar fi inadmisibil", a afirmat seful statului rus. El a mai adaugat ca "va face tot ce este posibil pentru a ajuta poporul iugoslav sa treaca peste criza actuala". Ivanov trebuie sa mearga la Belgrad "pentru a lua cunostinta de situatia din teren si pentru a defini mai precis pozitia Rusiei", a declarat, la rindul sau, presedintele parlamentului rus, Ghennadi Selezniov. Pozitia Rusiei a fost definita imediat dupa sosirea sefului diplomatiei ruse la Belgrad, dar a fost cu totul alta decit se astepta comunitatea internationala. Prin urmare, Ivanov l-a felicitat in numele presedintelui rus, Vladimir Putinpe Vojislav Kostunica pentru cistigarea scrutinului prezidential. "Rusia a fost si va ramine tot timpul alaturi de Iugoslavia, de poporul iugoslav si vrem ca aceasta perioada dificila sa fie depasita in interesul poporului sirb", a adaugat ministrul rus de externe, in cursul intilnirii pe care a avut-o cu liderul opozitiei, Vojislav Kostunica. In acest timp insa, la Moscova, liderii comunisti erau de cu totul alta parere decit cea exprimata de Ivanov la Moscova, presedintele Dumei estimind ca "Rusia nu trebuie sa recunoasca lovitura de stat care are loc in prezent in Iugoslavia". "Luarea puterii prin forta si proclamarea lui Kostunica drept presedinte este o actiune gresita, ei trebuie sa mearga in al doilea tur de scrutin", a mai adaugat Selezniov. In aceeasi nota s-a incadrat si liderul Partidului Comunist, Ghennadi Ziuganov, afirmind ca miscarea populara din Iugoslavia nu releva "democratia", ci are "iz de marijuana, votca si dolari". CAMELIA MUNTEAN Kostunica promite ca mandatul sau prezidential va fi "foarte scurt" Liderul opozitiei sirbe, Vojislav Kostunica, a rostit joi seara un discurs la televiziunea de stat RTS, care l-a prezentat deja drept "presedintele ales al Iugoslaviei", transmit agentiile internationale de presa. Acesta a afirmat ca "autoritatile democratice ale Serbiei au fost create pe 24 septembrie" (data alegerilor - n.r.). "In ultimii ani, vietile noastre au fost foarte agitate. Oamenii doresc pace si o viata normala. Acesta este un lucru pe care l-am vazut pe fetele oamenilor, in timpul campaniei electorale", a explicat Kostunica. Liderul opozitiei sirbe a declarat ca noile autoritati ale orasului Belgrad vor coopera cu vechile autoritati si si-a exprimat convingerea ca se va instala ca presedinte "foarte repede", adaugind ca, dupa cum se pare, lui Milosevici ii este mai usor sa negocieze cu "forte straine" decit cu opozitia politica din tara: "El s-a dovedit complet incapabil sa comunice cu acea parte a oamenilor care nu gindeau ca el". Kostunica a declarat ca va fi presedintele intregului popor si ca sprijina ideea ca televiziunea de stat sa aiba o politica editoriala independenta, deschisa tuturor punctelor de vedere politice: "Imi dau cuvintul ca toate vocile din Serbia vor fi auzite. Nici macar o singura televiziune nu trebuie sa fie partizana. Televiziunea trebuie sa fie oglinda sentimentelor poporului". Referitor la relatiile cu alte state, liderul opozitiei sirbe a subliniat ca Iugoslavia va avea "relatii internationale normale cu toate statele, fara a uita bombardamentele NATO". El a precizat ca mandatul sau ca presedinte va fi unul "foarte scurt": "Noi alegeri ar trebui sa fie organizate intr-un an si jumatate si ar trebui sa participe toate fortele politice" pentru a putea fi adoptata o noua Constitutie pentru Iugoslavia. Noul presedinte cauta un premier In ceea ce priveste numirea unui nou prim-ministru, Kostunica a mentionat numele unor personalitati din Muntenegru care ar putea ocupa fotoliul de sef de guvern: "Mandatul va fi incredintat cuiva din Partidul Socialist Popular (SNP)", principalul partid al opozitiei din Muntenegru, condus de Momir Bulatovici, aliat al presedintelui Slobodan Milosevici. El a explicat ca "mandatul va fi acordat cuiva care poate reconcilia toate partile din Muntenegru, cuiva capabil sa comunice normal cu Partidul Democratic Socialist (DPS)", condus de presedintele muntenegrean Milo Djukanovici, care a boicotat alegerile federale de pe 24 septembrie. Kostunica a mentionat numele lui Pendrag Bulatovici si al lui Zoran Zizici, doi lideri SNP, intrucit acesti oameni au "aptitudinea de a vorbi cu adversarii lor din DPS". Opozitia iugoslava a constituit un comitet de criza Liderii opozitiei sirbe au decis ieri formarea a ceea ce au numit un "comitet de criza pentru Iugoslavia", a carui menire este umplerea vidului de putere creat. Principala sarcina a comitetului ar fi asigurarea ordinii publice si pacii in tara. Opozitia astepta in cursul diminetii de ieri un raspuns in aceasta privinta de la politicienii din Muntenegru. Tot pentru vineri se decisese si inceperea primei sesiuni a noului parlament ales al Iugoslaviei, a carei pregatire revenea tot comitetului de criza, ca un "pas nou spre instituirea organelor legitime ale tarii". Opozitia a cistigat 55 de locuri din cele 138 ale Camerei inferioare si zece locuri din cele 40 ale Camerei superioare in urma alegerilor parlamentare care au coincis, pe 24 septembrie, cu cele prezidentiale. Socialistii lui Milosevici detin 46 de locuri in Camera inferioara si sapte locuri in cea superioara. Un oficial din opozitie a declarat ca "procesul preluarii controlului asupra sectiilor de politie municipale din Belgrad este in progres. Acest proces a luat sfirsit in toate orasele principale si localitatile din Serbia". Milosevici ar putea fi judecat in Iugoslavia In cadrul aceluiasi discurs televizat acordat RTS, Kostunica a declarat ca presedintele in exercitiu, Slobodan Milosevici, nu va fi predat Tribunalului Penal International pentru fosta Iugoslavie, care a emis mandat de arestare pe numele lui pentru crime de razboi: "De fiecare data cind mi s-a pus intrebarea referitoare la soarta lui Milosevici am raspuns TPI-ului in mod categoric ca nu. Am atitea alte lucruri de facut pentru reconstructia tarii noastre intr-o maniera democratica, incit n-am timp sa ma gindesc la TPI". Kostunica si-a exprimat parerea ca TPI este "un instrument util de presiune politica al administratiei americane". In ceea ce priveste soarta lui Milosevici, seful Foreign Office-ului britanic, Robin Cook, a admis ca judecarea acestuia in Iugoslavia poate constitui o alternativa la aducerea lui in fata Tribunalului Penal International: "Sigur ca este o optiune. Daca iugoslavii considera ca a comis delicte relevante fata de legislatia sirba, este dreptul lor suveran sa decida in aceasta privinta". Opozitia a preluat primaria Belgradului Milan Protici, unul dintre liderii Opozitiei Democratice din Serbia (DOS), a fost ales primar al Belgradului in cadrul reuniunii constitutive a Consiliului Municipal al Belgradului, consiliu in care DOS detine 105 locuri din totalul de 110. Patru locuri apartin partidului lui Milosevici si Stingii Iugoslave a sotiei acestuia, Mira Markovici. Un loc a revenit Partidului Radical, al lui Vojislav Seselj. Consiliul Municipal va fi in sesiune permanenta atita timp cit evolutia evenimentelor de la Belgrad o va cere. ISABELLA ALEXANDRESCU Organele puterii trec de partea revolutionarilor Cotidianul "Politika", oficios al guvernului de la Belgrad, a publicat vineri o editie speciala in paginile careia Vojislav Kostunica este numit presedinte al Iugoslaviei. Intr-o dramatica rasturnare a politicii editoriale, titlul de prima pagina din "Politika" este urmatorul: "Vojislav Kostunica, presedintele iugoslav, s-a adresat natiunii: Serbia, pe calea democratiei" l Si agentia oficiala de presa a Iugoslaviei, Tanjug, pina acum sustinatoare a presedintelui iugoslav, a transmis urmatorul anunt: "Din acest moment, Agentia Tanjug informeaza publicul iugoslav ca este alaturi de poporul tarii sale si va incepe imediat sa furnizeze informatii exclusiv pe baza criteriilor profesionale, obiective, in acord cu interesele poporului si ale tarii a carei agentie este" l Radioteleviziunea de stat sirba, RTS, controlata de peste zece ani de regimul Milosevici, incendiata si luata joi in stapinire de suporterii lui Kostunica, a inceput, dupa o intrerupere de trei ore, sa emita din nou, in seara aceleiasi zile, precizind ca transmite "programul noii radioteleviziuni de stat a Serbiei". Redactorul-prezentator a anuntat ca urma sa ia cuvintul pe post Vojislav Kostunica, "presedintele ales" al Iugoslaviei l Principalul partid muntenegrean pro-Milosevici l-a recunoscut ieri pe Kostunica drept presedintele ales al Iugoslaviei, dind astfel o noua lovitura fostului aliat, Slobodan Milosevici. ( I.A. ) Armata si politia sirba asigura ca nu vor reprima revolutia Armata iugoslava a anuntat vineri dimineata, la sfirsitul unei reuniuni a colegiului sefilor de Stat Major ca va actiona in conformitate cu rolul si atributiunile pe care i le confera Constitutia, asa cum, de altfel, a mai anuntat si cu alte ocazii, relateaza AFP. "Armata nu va actiona decit in caz de amenintare directa asupra bunurilor si cetatenilor", se arata in declaratie, in care se adauga ca "armata va continua sa aiba ocupatiile obisnuite, cum ar fi antrenamentele si controlul frontierei". De asemenea, s-a precizat ca "fortele armate nu se vor implica in nici un fel in evenimentele din strada" si ca se va comporta ca si pina acum, tinindu-se departe de tot ceea ce se intimpla. In ceea ce priveste comportarea politiei, doi lideri ai opozitiei democratice din Serbia au "negociat" joi seara, la Cartierul General din Belgrad, cu comandantii fortelor de ordine, pentru a stabili un plan de actiune. Ca urmare a acestei intilniri, Comandamentul General al Politiei sirbe a dat publicitatii vineri dimineata un comunicat in care se arata ca "politia poporului va reveni pe strazile orasului Belgrad nu pentru a interveni impotriva opozantilor regimului lui Milosevici, ci pentru a preveni eventualele infractiuni, si in acest sens apeleaza la sprijinul si intelegerea cetatenilor". CAMELIA MUNTEAN Slobodan si clica lui au, in continuare, interdictie in Romania Presedintele Slobodan Milosevici, familia sa si alte 158 de persoane, membri ai guvernului iugoslav si ai celui sirb si militari au interdictie de a intra in Romania, potrivit Hotaririi Guvernului roman nr. 523 din 1999. Articolul 1 al Hotaririi, adoptata pe 29 iunie 1999, arata ca "se interzice intrarea pe teritoriul Romaniei a presedintelui Slobodan Milosevici, a membrilor familiei sale, a tuturor ministrilor si a altor demnitari din guvernele Republicii Iugoslavia si Serbiei, a persoanelor apropiate regimului Milosevici, care actioneaza in sprijinul acestuia, fiind declarate indezirabile". Lista acestor persoane incepe cu Milosevici Slobodan - presedintele Republicii Federale Iugoslavia, Gajici - Milosevici Milica - nora, Markovici Mirjana - sotia, Milosevici Borislav - frate, Milosevici Marija - fiica, Milosevici Marko - fiul. Guvernul roman a adoptat aceasta hotarire avind in vedere prevederile Deciziei Consiliului Uniunii Europene nr. 8.067, intrata in vigoare pe 6 mai 1999 (Jurnalul Oficial al Comunitatii Europene nr. L 114/14 mai 1999), privind masuri restrictive suplimentare impotriva Republicii Federale Iugoslavia si tinind seama de aprobarea din 13 mai 1999 a primului-ministru prin alinierea Romaniei la transpunerea in practica a Pozitiei comune nr. 7.879, adoptata de Consiliul Uniunii Europene la 10 mai 1999 (transpusa juridic in Decizia Consiliului Uniunii Europene nr. 8.067/1999), referitoare la adoptarea unor masuri restrictive suplimentare impotriva Republicii Federale Iugoslavia. Hotarirea 523 din 1999 a fost adoptata in timpul razboiului din Iugoslavia si este inca in vigoare. ( Mediafax ) Surse occidentale si ale opozitiei sirbe afirma ca Milosevici da tircoale la hotarul Romaniei Canalul american ABC acuza Romania ca a inlesnit fuga lui Milosevici! Serviciile secrete americane, citate de postul de televiziune ABC, au afirmat ca Romania a permis avioanelor militare din Iugoslavia sa patrunda vineri in spatiul sau aerian, relateaza France Presse. "Serviciile secrete americane urmaresc foarte atent autorizarea de intrare in spatiul aerian acordata de o tara vecina Iugoslaviei - Romania - avioanelor de transport militare pentru zborurile cu destinatie si de provenienta din Iugoslavia, pentru ziua de vineri", a declarat un corespondent la Pentagon al canalului de televiziune amintit. Unul dintre liderii opozitiei sirbe, Zoran Djindjici, a declarat ca Slobodan Milosevici se afla joi la Bor, un oras in estul Serbiei, situat la o suta de kilometri sud-est de Belgrad, nu departe de frontiera cu Romania. "El este in prezent la Bor, inconjurat de colaboratorii sai cei mai apropiati", a declarat Djindjici. El a adaugat ca Partidul Socialist (SPS) al lui Milosevici "este in stare de descompunere", dar a avertizat ca este posibil un "contraatac" al lui Milosevici. De asemenea, el a mai spus ca "Milosevici se ascunde si ca de acolo pregateste o riposta". Un alt lider al opozitiei a declarat, la rindul sau, ca presedintele iugoslav s-ar ascunde intr-un buncar de la Beljanica, din apropiere de Zagubica, localitate situata nu departe de orasul Bor. Momcilo Perisici a afirmat, la rindul sau, ca "cei care detin puterea in acest moment sint foarte incapatinati" si ca "toate personalitatile-cheie ale actualului regim s-au refugiat undeva in afara Belgradului" pentru a se pregati de o eventuala riposta. Premierul italian stie de fuga lui Milosevici spre Romania "Nu stim exact unde este acum Milosevici, dar unii sustin ca se gaseste deja in Romania sau linga granita cu Romania", a declarat presedintele Consiliului italian, Giuliano D'Amato, in cadrul unei conferinte de presa dedicate, in mare parte, situatiei din Iugoslavia. Premierul italian a adaugat ca "solutionarea problemelor din Iugoslavia va schimba in adincime perspectivele relatiilor globale in toata regiunea balcanica". ( I.A. ) Si albanezii din Kosovo cred ca Milosevici e in Romania Etnicii albanezi din provincia sirba Kosovo au privit "evenimentele din Iugoslavia" cu maximum de interes, la televizor, acasa sau in restaurante, desi majoritatea lor apreciaza ca soarta regimului de la Belgrad nu este treaba lor. "Ar putea fi in Romania", a declarat, impasibil, Zeka Emrlla, in timp ce sorbea o bautura intr-un bar de pe bulevardul Maica Tereza, din Pristina. "Nu are nici o legatura cu Kosovo. Nu face parte din tara noastra", a adaugat el. Prietenul sau, Nijazi Ahmetti, a exprimat chiar mai putin entuziasm. "Pentru albanezii din Kosovo nu e interesant", a spus Ahmetti. "Nu se va schimba nimic. Nu ne priveste deloc", a declarat si Ilir Grapici, un tinar care se deplasa impreuna cu niste amici pe acelasi bulevard. "Nu s-a semnalat nici o violare a spatiului aerian romanesc" Potrivit purtatorului de cuvint al MApN, Cristina Dumitrescu, "Romania nu a primit nici un fel de cerere de intrare in spatiul sau aerian din partea Iugoslaviei si nu s-a semnalat nici o violare a spatiului aerian de catre o nava straina". Generalul de corp de armata Constantin Degeratu, consilier prezidential pe probleme de aparare, ordine publica si siguranta nationala, a declarat joi, intr-un interviu acordat unui post de televiziune, ca Romania a luat toate masurile "necesare si specifice" in legatura cu situatia din Iugoslavia, pentru a nu exista nici un pericol la adresa sigurantei nationale. In acelasi interviu, gen. Degeratu a dezmintit zvonurile potrivit carora Milosevici ar incerca sa fuga prin Romania. Replica autoritatilor de la Bucuresti vine ca urmare a prezentarii de catre postul american de televiziune ABC, a faptului ca Romania ar fi acordat drept de survol pentru avioane militare venind dinspre Iugoslavia, autorizatie valabila doar pentru ziua de vineri. Desi sustin ca n-au primit nici un fel de solicitare de survol din partea lui Milosevici sau a vreunui oficial din Iugoslavia, in cursul zilei de ieri, la MApN a fost agitatie mare. Evenimentele din Iugoslavia au devenit ulterior tema principala a unor serii de sedinte in minister, organizate la nivel superior. ( A.G. ) Tranzitarea spatiului se face in baza unui plan de zbor, aprobat de MApN si MT Anca Boagiu, ministrul transporturilor, a infirmat ieri categoric zvonurile privind o eventuala fuga a lui Slobodan Milosevici pe "deasupra Romaniei". Aflata la Constanta, Anca Boagiu a declarat ca ministerul pe care-l conduce nu a primit nici un fel de cerere oficiala privind tranzitarea spatiului aerian al Romaniei de avioane dinspre Belgrad si nici nu a dat vreo autorizatie privind un eventual zbor. Potrivit reglementarilor in vigoare, tranzitarea spatiului aerian al unei tari de curse regulate se face in baza unui plan de zbor aprobat o data pe sezon de Ministerul Apararii Nationale si Ministerul Transporturilor. Cursele charter au si ele nevoie de o aprobare de zbor. Pentru aceasta, se depune un plan de zbor cu 24 de ore inainte. ( M.B. ) Milosevici nu a parasit Iugoslavia, asigura fratele acestuia Presedintele Slobodan Milosevici se afla la Belgrad, a declarat vineri fratele acestuia, Borislav, ambasador al Iugoslaviei la Moscova infirmind zvonurile vehiculate ieri, potrivit carora Slobodan Milosevici ar fi parasit Iugoslavia, relateaza France Presse, citind o declaratie a acestuia facuta pe canalul de televiziune rus NTV. De asemenea, el a confirmat ca era programata o intilnire intre seful statului iugoslav si ministrul rus de externe, Igor Ivanov. Borislav Milosevici a denuntat miscarea populara din Iugoslavia, afirmind ca "tot ceea ce se petrece in acest moment se situeaza in afara Constitutiei si a legii". "Presedintele nu poate fi considerat drept legitim decit ca urmare a alegerilor", a conchis el. CAMELIA MUNTEAN Vigilenta sporita la frontiera romana "Ministerul Apararii Nationale a adoptat toate masurile ce se impun in situatia creata de evolutiile recente din Iugoslavia", se arata intr-un comunicat MApN. Masurile adoptate se refera, in special, la intensificarea supravegherii spatiului aerian al Romaniei, cit si la interdictia si sanctionarea oricarui survol neautorizat. De precizat ca, potrivit Hotaririi de Guvern privind Regimul de zbor in spatiul aerian al Romaniei, care respecta legislatia internationala, in cazul in care o aeronava patrunde neautorizat in spatiul aerian al Romaniei, aviatia de vinatoare se ridica de la sol, escorteaza aeronava cu pricina si o obliga sa aterizeze pe cel mai apropiat aeroport. In caz de nesupunere, urmatorul pas il reprezinta fortarea aterizarii prin mijloace specifice. ( A.G. ) Moscova nu doreste sa-i acorde azil lui Milosevici Problema eventualei acordari de azil politic de catre Rusia presedintelui Slobodan Milosevici nu intra in calculele autoritatilor ruse, a declarat vineri premierul rus, Mihail Kassianov, citat de AFP. Nimeni nu ne-a cerut sa examinam aceasta chestiune", a declarat seful executivului de la Moscova, aflat in vizita in Kazahstan. Posibilitatea ca Milosevici si familia lui sa caute azil in Rusia, aliata traditionala a Belgradului, a fost des evocata de presa in ultimul timp, cu atit mai mult cu cit fratele actualului presedinte iugoslav, Borislav Milosevici, este in prezent ambasadorul Iugoslaviei la Moscova. Bulgaria a luat masuri pentru a impiedica fuga lui Milosevici Presedintele bulgar Petar Stoianov a cerut vineri fortelor armate si vamesilor bulgari sa interzica intrarea in Bulgaria a presedintelui iugoslav Slobodan Milosevici si a tuturor persoanelor apropiate acestuia, cautate pentru crime de razboi. In noaptea de joi spre vineri, Stoianov a stabilit, impreuna cu responsabili ai Statului Major si ai armatei bulgare, masurile necesare pentru a impiedica trecerea "persoanelor cautate pentru crime de razboi, intre care si Milosevici". Totodata, presedintele bulgar si-a exprimat speranta ca armata si fortele de ordine din Iugoslavia vor da dovada de intelepciune si nu vor actiona impotriva propriului popor. Ministrul bulgar de interne, Emanoil Iordanov, a declarat ca se afla in contact permanent cu punctele de trecere dintre Bulgaria si Iugoslavia si ca situatia la frontiera este calma. Ministrul apararii, Bojko Noiev, a declarat, la rindul sau, ca este exclusa intarea in stare de alerta a armatei bulgare. ( C.M. ) Bardul de la Barca, boicotat la festivalul scotian de poezie La festivalul anual de poezie St. Andrews, organizat in Marea Britanie, prezenta poetului roman Adrian Paunescu a stirnit vii nemultumiri in rindul persoanelor care-i cunosc biografia. Profesorul Tom Gallagher, expert in istoria Europei de est si un bun cunoscator al tarii noastre, i-a rugat pe fanii festivalului sa boicoteze manifestarea, privita ca "evenimentul poetic al anului cultural scotian". In opinia lui Gallagher, Paunescu nu trebuia sa fie invitat la festival. Organizatorii evenimentului, care au fost criticati de studentii romani din Marea Britanie, se asteapta ca in cursul zilei de astazi sa apara si miscari de protest. Gallagher, profesor universitar si autor al cartii "Romania dupa Ceausescu" a declarat ca Adrian Paunescu "a scris ode sicofantice despre fostul dictator roman si a organizat demonstratii de masa in cadrul carora tinerii erau siliti sa-l laude pe Ceausescu", scrie "The Daily Telegraph". CONSTANTIN VLAD 