 Mafie cu protectie Primaria Slobozia protejeaza braconierii De mai multi ani, lacul Iezer, detinut in coproprietate de Consiliul Local Slobozia si cel al comunei Gheorghe Lazar, reprezinta o importanta sursa de profit pentru braconierii care pescuiesc de aici cantitati industriale de peste. In ciuda semnalelor din presa, nici politia, nici primariile proprietare nu au luat vreo masura pentru limitarea fenomenului. In afacere sunt implicate personaje cu atributii de control care coordoneaza si protejeaza braconierii. In noaptea de 3 spre 4 august, un grup de functionari ai Primariei Gheorghe Lazar, condus de primarul Marian Pavel, controla in jurul orei 1.30 zona de lac ce apartinea comunei. Ei au depistat 3 braconieri care tocmai se pregateau sa intinda aproape un km de plase pentru pescuit. Prinsi cu mita in sac, braconierii au spus ca au fost trimisi de primarul Sloboziei. Primarul Marian Pavel a incercat sa verifice telefonic declaratia braconierilor, dar omologul sau de la Slobozia avea telefonul inchis. Conform declaratiilor lui Pavel, la un moment dat, si-a facut aparitia la fata locului inginerul Laurentiu Abaza, seful Corpului de control al Primariei Slobozia. Invocind calitatea sa oficiala, Abaza i-a convins pe cei din Gheorghe Lazar sa dea drumul braconierilor si sa le inapoieze sculele, ceea ce, in mod inexplicabil, s-a si intimplat. Primarul Marian Pavel sustine ca seful braconierilor era un oarecare Costica Nebunul, din Slobozia, client vechi al baltii, intangibil pentru organele de control. L-am contactat si pe inginerul Laurentiu Abaza, pe care l-am intrebat despre incidentele din seara respectiva. Vizibil incurcat, interlocutorul nostru a negat fara convingere intreaga poveste, fara a reusi sa ne explice, totusi, ceea ce s-a intimplat pe balta. "A fost o situatie mai delicata, dar s-a rezolvat. Luati legatura si cu primarul comunei Gheorghe Lazar, sa va edificati! Aveti informatii distorsionate." Ca argument suprem, inginerul Abaza a intrebat, triumfator, in finalul dialogului: "Ce, m-ati vazut dumneavoastra?". In urmatoarele minute, mai multe persoane din anturajul functionarului ne-au sunat, incercind sa ne determine sa nu scriem nimic despre acest caz. Ceea ce am facut. MIHAI ENCIU Agresorul cameramanului Pro TV, fost bodyguard al deputatului Pavelescu Doi ofiteri de politie care au coordonat cercetarile in cazul accidentului mortal de circulatie, in care a fost implicata fiica deputatului Claudiu Pavelescu au fost sanctionati disciplinar, se arata intr-un comunicat de presa al IPJ Buzau, emis ieri dupa-amiaza. Capitanul Danut Costin si locotenentul Petrica Dumitrache au primit mustrare scrisa pe motiv ca "au dat dovada de lipsa de profesionalism si fermitate in interventie" pentru aplanarea unei stari conflictuale, aparuta intempestiv. Accidentul de circulatie in care minora Mihaela Boiangiu, in virsta de sase ani, si-a pierdut viata, proiectata pe asflat de autoturismul Volkswagen Passat, condus de Dana Maria (24 de ani), fiica deputatului PNTCD de Calarasi, Costel Claudiu Pavelescu, a fost anchetat de ofiteri de la Politia Rutiera, Serviciul Cercetari Penale si un specialist de la Serviciul de Criminalistica. La locul accidentului au fost prezenti capitanul Danut Costin si locotenentul Petrica Dumitrache, care urmau sa intocmeasca procesul-verbal de constatare, schita producerii accidentului si sa audieze persoanele implicate si martorii oculari. Dupa accident, un operator al Pro Tv a fost agresat de prietenul Danei Maria Pavelescu, in timp ce incerca sa ia citeva imagini de la fata locului. Agresorul se numeste Cornel Dinicu si a mai avut de-a face cu politia din Prahova si Buzau. De data aceasta agresarea operatorului Pro TV s-a produs sub ochii ingaduitori ai celor doi politisti sanctionati de conducerea IPJ Buzau. Cornel Dinicu, din Mizil, judetul Prahova, insotitorul Danei Maria Pavelescu, a fost amendat contraventional, cu 800.000 de lei conform Legii tulburarii linistii si ordinii publice. MARIUS FAIFER "M-a pazit zi si noapte doua luni" Contactat telefonic in cursul zilei de ieri, deputatul PNTCD de Calarasi, Claudiu Pavelescu ne-a declarat ca "numai un Superman ar fi putut evita accidentul" si ca deplinge moartea fetitei de numai sase ani. El sustine ca fiica sa conducea cu viteza mica, iar copilul a iesit prin spatele unei masini parcate pe dreapta, si a sarit chiar in fata masinii conduse de fiica lui. Intrebat cum se face ca in apararea fetei lui a sarit foarte prompt tocmai Cornel Dinicu, personaj implicat in afacerea "Portbagajul", deputatul ne-a raspuns ca aceasta era singura persoana pe care fata lui a putut sa o cheme pentru ca accidentul s-a petrecut chiar in satul sau. Relatarile de la locul accidentului il contrazic insa pe deputatul taranist. Potrivit lor, Dinicu, prieten al fiicei deputatului, o insotea pe aceasta in momentul accidentului, deci n-avea de ce sa-l mai cheme cind era oricum linga ea. In sfirsit, deputatul Pavelescu ne-a marturisit ca Dinicu i-a fost anul trecut bodyguard personal. "L-am angajat pe Dinicu in urma unui atac al carui victima am fost, petrecut in plin centrul Capitalei, cind am fost atacat si lovit brutal fara nici un motiv", povesteste deputatul Pavelescu, care mai spune ca Dinicu l-a pazit zi si noapte timp de doua luni. Se pune intrebarea daca nu cumva si atunci cind lucra pentru domnul deputat, Cornel Dinicu purta la el acel "Uzi" si celelalte arme, pentru care a fost retinut si este cercetat in prezent de politie. Oricum, ramine cel putin discutabila prezenta acestui personaj alaturi de deputatul taranist Claudiu Pavelescu si de fiica acestuia. In acest context, nu putem sa nu mentionam legatura altui politician PNTCD cu lumea interlopa, si anume, prietenia primarului sectorului 6, Ioan Dinuta, cu Mihai Bucurenciu, protagonist si el, impreuna cu Cornel Dinicu, al afacerii "Portbagajul". STEFAN CÅNDEA Trimis in judecata pentru perversiuni sexuale urmate de tilharie, Politistul Catalin Solcanu s-a casatorit in inchisoare cu fata pe care o violase Pus in fata unei femei care ii respinge avansurile erotice, fiecare barbat reactioneaza in felul sau. In timp ce unii dintre cei refuzati accepta cu nonsalanta situatia, altii fac dintr-un astfel de episod o chestiune de ambitie personala si nu ezita sa foloseasca absolut orice mijloace pentru a-si repara orgoliul ranit. Aflat intr-o astfel de situatie, politistul Catalin Solcanu a recurs la un intreg scenariu care l-a adus, pina la urma, in fata Justitiei, sub acuzatia de perversiune sexuala, agravata prin tilharirea victimei. Dragoste la prima vedere Fost angajat al IPJ Giurgiu, unde era incadrat ca ofiter de cercetare penala, tinarul sublocotenent Catalin Solcanu, 24 de ani, a cunoscut-o pe T.O-M, 23 de ani, in urma cu sase luni, pe 18 februarie. Se pare ca, initial, fata l-a placut pe politist si cei doi s-au intilnit de citeva ori in zilele care au urmat. Pina la urma, au ajuns in garsoniera politistului, unde acesta i-a cerut sa se culce cu el, dar tinara l-a refuzat pe motiv ca este virgina. Cu toate ca nu a fost prea incintat, in primele momente omul parea ca accepta situatia, fara sa o dramatizeze. Planul de "cucerire" Insa, a doua zi dupa acest prim esec, Solcanu s-a intilnit cu prietenul sau Dan Serban, poreclit "Mopsul", un pusti de 19 ani, absolvent a doar 10 clase, de meserie instalator. Este greu de inteles ce putea avea in comun absolventul Academiei de Politie "Al.I.Cuza" cu acest individ dubios. Cert este ca l-a considerat atit de apropiat incit i-a povestit despre intilnirea ratata cu T.O-M, oferindu-i chiar si amanunte despre modul in care aceasta l-a respins. Pe baza declaratiilor obtinute mai tirziu, pe parcursul anchetei penale, in rechizitoriul cauzei se arata ca cei doi au pus la cale un plan amanuntit, prin care politistul ar fi ajuns pina la urma sa se bucure de farmecele fetei. Inca nu este foarte clar cine a fost initiatorul dar, conform acestui plan, Solcanu trebuia sa o invite pe fata a doua zi, acasa la el. In jurul orei 18.00, urma sa-si faca aparitia si Dan Serban, care sa-l anunte pe politist ca este asteptat in oras de un tip care ii datoreaza niste valuta. Dupa plecarea politistului, fata trebuia sa ramina citva timp singura cu Serban care, prin orice mijloace, urma sa o forteze sa se culce cu el. Scopul acestui scenariu era ca, la intoarcerea sa, politistul sa-i surprinda intr-o situatie delicata, fapt care ar fi infirmat virginitatea victimei si ar fi obligat-o sa se culce si cu el. Amor cu cutitul la git La rindul sau, Dan Serban a "imbunatatit" planul incercind sa-l implice si pe Ovidiu Porojan, un prieten al sau, caruia i-a povestit aventura politistului. La momentul stabilit, ei s-au dus impreuna la locuinta lui Solcanu unde acesta le-a spus ca fata este acolo si ca totul va decurge conform planului, dar fara participarea lui Porojan. In afara acestui amanunt, faptele au decurs exact asa cum stabilisera anterior. Politistul a plecat in oras si, ramas singur cu T.O-M in casa, Serban a dat sonorul aparatului de radio la maximum, a micsorat lumina si a trecut la "atac", cerindu-i fetei sa se culce cu el. Ca sa fie si mai convingator, el si-a adus si un cutit. Mai intii, "Mopsul" i-a aplicat victimei citeva lovituri cu pumnul in fata, apoi a luat cutitul si, amenintind-o ca oricum ii sfisie hainele in cazul in care refuza, a obligat-o sa se dezbrace. Initial, a incercat sa intretina cu ea un raport sexual normal, dar nu a reusit. In schimb, si-a dat seama ca tinara era intr-adevar virgina. Dupa acest prim esec, i-a mai aplicat citiva pumni si apoi a obligat-o sa faca sex oral. Intaritat, ceva mai tirziu a incercat si un raport sexual anal dar, asa cum avea sa declare in timpul anchetei, "alcoolul consumat anterior si-a spus cuvintul" si l-a impiedicat sa-si finalizeze intentia. Prietenul la nevoie se cunoaste Conform planului, Solcanu s-a intors peste o jumatate de ora. Pina la venirea lui, "Mopsul" a obligat-o pe fata sa ramina dezbracata astfel incit, o data intrat in garsoniera, politistului nu i-a mai ramas decit sa exclame ca un adevarat profesionist: "V-am prins in flagrant!". Precaut, "Mopsul" l-a avertizat: "Cataline, este virgina si ar fi bine sa ramina asa, sa nu dam de belea". Ca sa nu lase urme fizice vizibile, politistul s-a "multumit" si el cu o repriza de sex oral. Pentru ca T.O-M se zbatea, "Mopsul" si-a ajutat prietenul imobilizind capul victimei. In final, cei doi prieteni i-au cerut fetei sa nu povesteasca nimanui despre ce i s-a intimplat. Codul penal nu este pentru politisti Inainte de a pleca toti trei de acolo, politistului i-au cazut ochii asupra cerceilor pe care victima ii avea la urechi si a inelului de la mina. I-a facut lui Serban un semn scurt si, in urmatoarele momente, bijuteriile au ajuns in buzunarele agresorilor. Fetei i-au explicat ca i le-au confiscat ca o garantie a faptului ca ea nu ii va reclama. Desi politistul ar fi trebuit sa stie ca, prin actul sau, incalcase deja articolele 197 si 201 din Codul penal, referitoare la viol si perversiune sexuala, el nu a ezitat sa mai incalce inca unul: bijuteriile luate fara acordul fetei aduceau dupa ele si acuzatia de tilharie. A doua zi, bijuteriile fetei au fost vindute de "Mopsul" unei cunoscut al sau, pentru suma de 200.000 lei, din care insa nu a primit decit o prima rata de 100.000 lei. La tranzactie a participat si politistul Solcanu, imbracat civil. Victima se marita cu violatorul Cum era de asteptat, T.O-M a depus reclamatie la politie. Dan Serban a fost arestat preventiv la data de 24 februarie, iar prietenul sau, politistul Solcanu, a ajuns in arest a doua zi. Au urmat citeva luni de cercetari, pe parcursul carora au fost audiate partile implicate si citiva martori, si au fost efectuate diverse expertize medico-legale, inclusiv identificarea faptuitorilor dupa urmele de sperma prelevate de la locul faptei. Povestea s-a schimbat, insa, la 180 de grade, in ziua de 27 aprilie cind, pe neasteptate, victima T.O-M s-a hotarit sa se casatoreasca cu politistul Solcanu. Ceremonia a avut loc la penitenciarul unde acesta se afla arestat. Este greu de apreciat ce anume ar fi putut-o determina pe victima sa faca acest pas. Cert este ca, o data devenita "doamna Solcanu", tinara a inceput sa-si tempereze acuzatiile contra celor doi agresori, iar pe 29 mai chiar si-a retras plingerea pentru viol inaintata impotriva acestora. Indiferent care au fost motivele care au determint-o pe victima sa incheie acest mariaj ciudat, ancheta penala a continuat si, citeva luni mai tirziu, cei doi inculpati au fost trimisi in fata instantei. Chiar daca s-a insurat cu victima, politistul Solcanu, impreuna cu prietenul sau "Mopsul", sint judecati in continuare sub acuzatia de "perversiuni sexuale" si "tilharie", fapte pentru care ar putea primi niste ani de puscarie. VASILE SURCEL Analistul Dan Pavel, brutalizat de politistii care erau sa-l calce cu masina Dan Pavel, cunoscutul publicist si analist politic, a fost luat pe sus, ieri dimineata, de doi politisti de la Sectia 20, furiosi ca jurnalistul le-a reprosat ca dau cu masina peste el. Conform celor declarate de Dan Pavel, ieri, in jurul orei 8.00, in timp ce traversa strada pe o trecere de pietoni, in apropierea Sectiei 20, un Aro a fost la un pas de a-l lovi. "Nici nu apucasem sa vad ce masina este si cei din interior au inceput sa ma injure. Le-am raspuns si eu, enervat, fireste, de atitudinea lor", ne-a declarat Dan Pavel. Imediat dupa aceea, politistii l-au luat de mina pe cunoscutul analist si l-au dus la sectie. "Eram imbracat in pantaloni scurti si in papuci pentru ca plecasem sa ii cumpar ceva copilului meu. Unul dintre politisti, plutonierul-major Victor Puricel, pur si simplu a tabarit pe mine. Asa cum eram, m-am trezit dus cu forta la politie. Acolo, m-au inconjurat toti si au inceput sa ma injure. Nici macar nu m-au lasat sa dau un telefon. Nu aveam nici acte cu care sa ma legitimez. Am solicitat politistilor sa vorbesc cu comandantul, dar nici nu au vrut sa auda de asa ceva. In plus, unul dintre subofiterii de la sectie, plutonierul Simion, mi-a zis: «Ba, daca nu era nenorocita asta de democratie, te calcam in picioare!»", a adaugat Dan Pavel. Intr-un tirziu, politistii l-au lasat sa plece, nu inainte de a-i cere datele personale. Ajuns acasa, a sunat o serie de persoane influente pentru a reusi sa faca o plingere impotriva celor doi politisti. In cele din urma, s-a intors la Sectia 20 si a reusit sa intre in audienta la colonelul Cristinel Eftimie, loctiitorul comandantului. "Dupa ce i-am povestit domnului colonel despre ce este vorba, i-a chemat pe cei doi subofiteri care m-au injurat. Cei doi au sustinut, culmea, ca eu eram beat la ora opt dimineata si nu m-am dat la o parte cind m-au claxonat si m-au avertizat cu semnale luminoase", a mai spus cunoscutul publicist. Cert este ca, in cele din urma, Dan Pavel a depus o reclamatie la Sectia 20 impotriva subofiterilor. In plus, el a declarat ca intentioneaza chiar sa il actioneze in judecata pe subofiterul care a declarat ca era beat. "Daca eram un simplu cetatean, ce s-ar fi putut intimpla?", s-a intrebat Dan Pavel. Dan Pavel a fost amendat "pentru cuvinte jignitoare aduse organelor de politie" Contactat in legatura cu acest incident, colonelul Eftimie ne-a declarat ca "situatia nu este chiar asa cum o prezinta domnul Pavel". Potrivit adjunctului Sectiei 20, jurnalistul s-ar fi aflat la mijlocul strazii si nicidecum pe trecerea de pietoni. "In plus sint citiva martori pe care i-am audiat astazi si care sustin ca dumnealui (Dan Pavel - n.n.) era in stare de ebrietate. Acest cetatean, imbracat cu pantaloni scurti si in papuci, la un moment dat a inceput sa ii injure pe lucratorii nostri care l-au avertizat cu semnale luminoase si acustice sa se dea la o parte din drum. Omul a continuat sa fie violent si dupa ce subofiterii s-au prezentat si au incercat sa il legitimeze. Cei doi subofiteri au actionat legal si l-au amendat pentru aducerea de cuvinte jignitoare organelor de politie", ne-a declarat colonelul Eftimie. Probabil ca plingerea jurnalistului va fi analizata "temeinic" dupa ce vor fi audiati mai multi martori care au asistat la incident. PETRISOR CANA DANIEL NEAMU Petre Sirbu a fost ciuruit de gloante linga masina Asasinat mafiot la Lacul Morii Sirbu a fost impuscat duminica noaptea; Asasinii au abandonat cadavrul pe bancheta din fata a unui autoturism Opel Astra, inmatriculat in Republica Moldova; Trupul ciuruit de gloante a fost descoperit, luni dimineata, de niste pescari; Mobilul crimei pare sa fie o reglare de conturi; Politistii au gasit in buzunarele cadavrului actele de identitate si o suta de dolari Un cadavru ciuruit de gloante a fost gasit, ieri dimineata, de niste pescari amatori care venisera la o partida de pescuit pe "insula" de la Lacul Morii din Bucuresti. Cadavrul a fost descoperit in jurul orei 9.00: trecind pe linga un autoturism Opel Astra de culoare verde, care era parcat pe aleea de la malul lacului, pescarii au observat ca un barbat, plin de singe, zacea pe bancheta din fata a masinii, cu capul sprijinit de scaunul soferului. Si-au dat seama imediat ca omul este mort si au anuntat politia. Cazul a fost preluat de ofiterii compartimentului "Omoruri" din cadrul Politiei Capitalei, care au inceput cercetarile in jurul orei 12.00. Potrivit primelor indicii, victima a fost identificata ca fiind Petre Sirbu, in virsta de 31 de ani, cetatean moldovean repatriat in Romania. Sirbu era un barbat de inaltime medie, atletic, tuns scurt. Politistii au gasit asupra cadavrului actele de identitate (doua pasapoarte - unul romanesc si altul moldovenesc, buletin, permis de conducere), o agenda si 100 de dolari. Conform actelor de identitate, Sirbu avea domiciliul stabil in Cimpina. Se pare ca el a fost impuscat linga masina cu patru sau cinci gloante, iar cadavrul a fost urcat apoi in autoturismul Opel Astra. La 3-4 metri de masina au fost gasite citeva tuburi goale de cartuse, iar aleea era plina de stropi de singe. Probabil ca Petre Sirbu a fost impuscat mai intii in spate, primind apoi lovitura de gratie: un glont in frunte. Modul in care a fost omorit sustine ipoteza unei reglari de conturi. Politistii mai cerceteaza posibilitatea ca Sirbu sa fie unul dintre traficantii moldoveni de masini care actioneaza in Romania. Anchetatorii au mai gasit pe bancheta din spate a Opelului Astra (fabricat in 1994 - 1995) trei placute de inmatriculare pentru autoturismele din Republica Moldova - doua cu numarul LV AE 088, si una cu numarul CR AJ 569. Anchetatorii nu stiau, la ora inchiderii editiei, cu ce tip de arma a fost impuscat Sirbu si nici nu fusese stabilit, inca, un cerc al suspectilor. Cadavrul a fost dus la NML pentru autopsie, iar cazul este cercetat de politie si Parchet. DANIEL NEAMU PETRISOR CANA 