 O americanca a vomitat in palaria lui Harrison Ford Actorul american Harrison Ford, care a devenit celebru si datorita rolurilor jucate in filmele de aventura din seria "Indiana Jones", a demonstrat, la inceputul saptaminii trecute, ca si in viata particulara este un barbat plin de curaj, salvind o alpinista bolnava de pe virful unui munte inalt de 3.385 de metri. Potrivit unor informatii aparute simbata in presa din Idaho, Sarah George, in virsta de 20 de ani, si Megan Freeman, 22 de ani, s-au angajat lunea trecuta intr-o ascensiune de cinci ore pe Muntele Table, din Idaho Falls. Spre virf, din cauza caldurii, a altitudinii si a deshidratarii, Sarah a constatat ca nu mai poate inainta. Din fericire, un alt catarator a lansat un apel la ajutor prin telefonul sau celular, primul ajuns la fata locului fiind Harrison Ford in persoana, la mansa elicopterului sau Bell 407. Ford a transportat-o pe Sarah George la spitalul St. John's, din localitatea Jackson, unde a ajuns in numai 10 minute. Calatoria a prilejuit un mic incident, anume ca tinara a vomitat in palaria actorului. "Nu-mi vine sa cred ca am dat la boboci in elicopterul lui Harrison Ford", a declarat Sarah, vizibil suparata pe sine. VLADIMIR BALABAN Liz Hurley: "Hugh Grant este fantastic in pat" Dupa ce 13 ani s-au aflat pe primele pozitii in topul cuplurilor trasnet, celebrul model Liz Hurley (35 de ani) si nu mai putin faimosul actor Hugh Grant (39 de ani) s-au despartit. Presa de scandal nu a scapat acest prilej pentru a broda pe marginea motivului separarii lor. Astfel, s-a vehiculat la un moment dat ipoteza ca britanicul n-ar fi fost destul de bun la pat. Enervata de aceasta rastalmacire, Liz a tinut sa faca o declaratie fulminanta - si nu oriunde, ci in faimosul cotidian "Sun": "Hugh este un amant fantastic si asa a fost dintotdeauna". Cei doi continua sa imparta aceeasi casa situata in elegantul cartier londonez Chelsea. OTILIA MIHAILOV Mare-i gradina! Elvetienii, campioni mondiali la scuipat simburi de cirese Doi elvetieni au stabilit la sfirsitul saptaminii trecute un nou record mondial in materie de scuipat simburi de cirese, reusind sa cistige titlul detinut de doi americani, a anuntat ieri presedintele asociatiei elvetiene de scuipatori de simburi de cirese, Lucien Mosiman, citat de Reuter. Elvetianca Conchita Kohler a reusit uimitoarea performanta de a scuipa un simbure de cireasa la o distanta de 19,10 metri, in timp ce Thomas Steinhauer a cistigat competitia masculina cu o aruncare de 25,22 metri. Recordul anterior la femei era de 16,49 metri, iar la barbati de 24,42 metri. Mosiman a precizat, ca anual, in Elvetia sint organizate cinci sau sase competitii de acest gen, care aduna intre 500 si 1.500 de participanti. Inainte sa scuipe simburele, competitorii sint obligati prin regulament sa manince pulpa ciresei, astfel ca unii ajung sa manince chiar si cite un kilogram de cirese in timpul concursului. (L.C.) Japonezii scot pe piata Chilotii cu racire Cea mai mare companie producatoare de articole sportive din Japonia, "Mizuno Corp.", a anuntat ca a creat un material de lenjerie intima care disipeaza caldura atit de rapid incit purtatorul are senzatia ca se racoreste si nu mai transpira, scrie "The New Scientist". Botezat "Icetouch" (atingerea ghetii), materialul din care se confectioneaza deja chiloti si maiouri este realizat din bumbac si un material cunoscut ca "EVAL" (polietilena vinil alcool). "Icetouch" este atit de eficace incit temperatura purtatorului in zona acoperita este mai scazuta cu un grad decit daca ar fi imbracat in lenjerie de bumbac clasica. Tricoul de protectie antiradiatii O alta firma nipona, "Gunze", specializata in lenjerie, va lansa pe piata, incepind cu data de 21 august, un tricou despre care se spune ca i-ar putea proteja pe purtatorii de stimulatoare cardiace (pacemaker) de radiatiile electromagnetice emise de telefoanele mobile. Potrivit France Presse, noul tricou, numit "Pace Protector", va fi pus in vinzare la deloc modestul pret de 25.000 de yeni (260 de dolari) bucata. "Gunze" a precizat ca tricourile protectoare sint fabricate din fire de nylon argintate si sint capabile a respinge 92 la suta din radiatia nociva emisa de celulare. CONSTANTIN VLAD Pompierii americani fierb la 90 de grade Celsius Statele Unite se confrunta cu cele mai grave incendii din ultima jumatate de secol, transmit agentiile internationale de presa. 11 state americane sint devastate de zeci de incendii care se extind cu repeziciune, de la frontiera de nord, cu Canada, pina la cea de sud, cu Mexicul. 60 de fronturi de flacari au distrus pina acum 300.000 de hectare de paduri, mistuind partial celebra padure de arbori Sequoia din California. Din cauza secetei si a descarcarilor electrice care declanseaza in permanenta noi focare, lupta cu flacarile ar putea continua pina in luna octombrie, apreciaza serviciile meteorologice americane. In acest an, in total, au fost distruse de foc, in Statele Unite, 1,6 milioane hectare de teren. Pompierilor, care nu mai faceau fata, li s-au alaturat echipe internationale si echipe de militari americani. In prezent, 20.000 de oameni lupta impotriva flacarilor. 700 de vehicule, 150 de aparate de zbor si opt avioane militare au fost alocate pentru lupta cu incendiile, care costa 15 milioane de dolari pe zi. In zona de vest a Statelor Unite, 500 de militari antrenati in graba pentru lupta cu focul s-au alaturat unui contingent de 1000 de puscasi marini si soldati, deja epuizati. Ei vor urca la altitudini de 2700 de metri, in Padurea Nationala Payette, din Idaho, intr-un aer plin de fum si cu temperaturi care ating chiar 90 de grade Celsius. Cu ochii injectati, picioarele pline de rani si fata sumbra, un soldat care a luptat in timpul razboiului din Golf explica: "Desertul din Kuweit a fost floare la ureche in comparatie cu ce e aici". Si una dintre cele mai cunoscute zone arheologice din America de Nord, locuintele trogloditilor din Parcul National Mesa Verde, Colorado, inscris in patrimoniul mondial UNESCO, se afla sub amenintarea incendiilor care macina vestul Statelor Unite. 240 de hectare de vegetatie din zona unica a culturii Pueblo, caracterizata prin locuinte precolumbiene sapate in stinca, au fost deja mistuite de flacari. Locuitorii oraselor aflate in apropierea fronturilor de foc incep sa sufere efectele: fum care patrunde peste tot prin cladiri, face aerul greu de respirat si produce usturimi ale ochilor, drumuri inchise si vizibilitate redusa, care impiedica avioanele comerciale sa aterizeze. ISABELLA ALEXANDRESCU Parintele reformei ruse acuza: Putin cocheteaza cu ideea renationalizarii Atacurile impotriva oligarhilor rusi declansate de presedintele Vladimir Putin la putin timp dupa alegerea sa in fruntea statului au fost inspirate de ideile fostului disident sovietic Aleksandr Soljenitin, care a cerut anularea privatizarii si redistribuirea bunurilor privatizate in noua Rusie, apreciaza parintele privatizarii ruse, Anatoli Ciubais, in ultima editie a saptaminalului "Vlast", citat de AFP. "Convingerea profunda si sincera a lui Soljenitin este aceea ca rezultatele privatizarii ar trebui anulate", reaminteste Ciubais, presedintele Regiei de furnizare a energiei electrice (SEU), considerat a face parte din acea categorie a puternicilor oameni de afaceri rusi a caror influenta a crescut spectaculos in perioada presedintelui Boris Eltin. Ciubais este de parere ca nu este vorba numai despre o idee, ci chiar are legatura directa cu ceea ce se intimpla in prezent. "Este un paradox, insa un fapt real: ideile lui Soljenitin coincid astazi perfect cu telurile celor mai reactionare factiuni din sinul serviciilor secrete ruse si ale Partidului Comunist", a subliniat Ciubais. Flash Vladimir Gussinski cauta adapost in Gibraltar Magnatul rus Vladimir Gussinski, proprietarul grupului de presa Media Most, a obtinut dreptul de rezidenta in Gibraltar, anunta cotidianul britanic "The Times", citat de AFP. Premierul acestei tari, Peter Caruana, a explicat ca Gussinski a beneficiat de niste reglementari noi privind conditiile cerute pentru obtinerea rezidentei, devenite ceva mai putin stricte in scopul atragerii miliardarilor in Gibraltar. Decizia de acordare acestui drept a survenit evenimentelor din ultimele saptamini, cind magnatul rus a intrat in atentia justitiei ruse, fiind acuzat de escrocherie. "Vladimir Gussinski are citeva afaceri in Gibraltar si nu a facut pina acum nimic astfel incit sa fie considerat indezirabil pe acest teritoriu", a declarat premierul Caruana, precizind ca trustul de presa Media Most a deschis birouri in Gibraltar, iar omul de afaceri rus isi cauta un apartament in aceasta tara. ( L.C. ) Mutilati genital cu dintii de propriul tata Politia civila si cea militara din statul brazilian Rondonia s-au lansat intr-o vinatoare in toata regula pentru a-l prinde pe un taran, pe nume Roberto da Silva, acuzat ca a mutilat organele genitale ale celor doi fii ai sai pentru a-i invata minte sa nu mai faca pipi in pat. Micutele victime au doi si, respectiv, trei ani, transmite AFP. Mama copiilor, Maria Rodrigues de Souza, se afla in inchisoare de vinerea trecuta. Potrivit povestirii ei incredibile, tatal, enervat ca acestia urineaza in pat, le-a retezat organele genitale cu ... dintii. Copilasii au fost supusi la chinuri si mai ingrozitoare pentru ca mama lor a incercat sa opreasca singerarea spalindu-le ranile cu o solutie compusa din otet, sare si zeama de lamiie. Politia i-a gasit pe cei doi baietei intr-un lac de singe, legati de un trunchi de copac, in apropiere de casa parintilor. ( R.R. ) Vojislav Kostunica i-a aruncat minusa lui Slobodan Milosevici Vojislav Kostunica, propus de Opozitia Democratica din Serbia (DOS) drept candidat la alegerile prezidentiale care vor avea loc pe 24 septembrie in Iugoslavia, si-a anuntat oficial intrarea in cursa pentru cea mai inalta functie in stat. Anuntul candidaturii a fost facut ieri de Dusan Mihajlovici, lider al Partidului Noua Democratie, o formatiune politica membra a DOS. Potrivit France Presse, Kostunica, in virsta de 56 de ani, este al doilea candidat al opozitiei sirbe, dupa primarul Belgradului, Vojislav Mihailovici, lider al celui mai mare partid de opozitie din Iugoslavia, Miscarea Sirba de Reinnoire (SPO). De altfel, pina la alegerea sa de catre DOS, Kostunica obiectase fata de participarea in cursa prezidentiala a doi sau mai multor reprezentanti ai opozitiei. "Daca nu avem un candidat unic la prezidentiale, nu vom putea coopera la nici un alt nivel cu SPO", a explicat Kostunica. ( C.V., I.A. ) Strainii capturati de armata iugoslava vor fi judecati pentru terorism Armata iugoslava a declarat ca ii va pune sub acuzatia de terorism pe cei patru cetateni straini, doi canadieni si doi britanici, arestati in Muntenegru saptamina trecuta, transmite Reuters. "Un dosar penal va fi deschis impotriva a doi ofiteri britanici si doi canadieni arestati de armata iugoslava... de vreme ce ancheta a confirmat ca au comis acte de terorism", a declarat un purtator de cuvint al armatei iugoslave. Cei patru vor fi transferati la Podgorica, de la cazarma din apropiere de granita cu provincia Kosovo, unde au fost arestati. Potrivit unei surse apropiate armatei, ei vor fi judecati de Tribunalul militar din Belgrad. ( I.A. ) Evadare pe sub cimitir Cel putin 26 de detinuti au reusit sa evadeze dintr-un centru de detentie al politiei de la periferia orasului brazilian Sao Paolo duminica, printr-un tunel pe care l-au sapat pe sub un cimitir, pina linga o casa din apropiere, relateaza AFP. Politistii au aflat despre evadare si au descoperit tunelul, cu o lungime de 13 metri, doar dupa ce un barbat a reclamat faptul ca niste persoane cu semnalmente de prizonieri i-au furat masina la un semafor. Unul din politisti a relatat ulterior ca detinutii au inceput sa sape tunelul din propriile celule. Sediul politiei fiind plasat deasupra unui vechi cimitir, pamintul era destul de afinat si usor de sapat, iar singura dificultate a fost spargerea podelei de piatra. Trei dintre fugari au fost prinsi, insa restul se afla in continuare in libertate. ( L.C. ) Ploaie cu pesti in Anglia Dupa o apriga furtuna care a ravasit duminica coasta de est a Angliei, in orasul-port Great Yarmouth, din regiunea Norfolk, a plouat cu pesti morti, dar inca proaspeti, potrivit Serviciului britanic de Meteorologie, citat de Reuters. Un sofer de ambulanta a povestit ca la inceput si-a imaginat ca are probleme cu vederea, insa, in cele din urma, s-a convins ca toata curtea casei sale era acoperita cu un covor de pesti argintii. Purtatorul de cuvint al Serviciului de Meteorologie, Sean Clarke, a estimat ca ploaia de pesti ar fi putut fi cauzata de o tornada formata in largul marii, cunoscuta si sub numele de tromba de apa, care a aspirat apa de la suprafata cu tot cu pesti. Cind a atins uscatul, tornada si-a pierdut din intensitate, iar pestii au cazut o data cu ploaia. ( L.C. ) 