 Pentru moment, tandemul s-a destramat Isarescu contra Stolojan Premierul Mugur Isarescu isi va anunta oficial candidatura la presedintie si isi va prezenta programul atunci cind vor fi strinse cele 300.000 de semnaturi necesare prin lege pentru sustinere. Intentia a fost facuta public prin intermediul unei scrisori pe care premierul a trimis-o ieri Grupului de sprijin "Isarescu-presedinte". "Componenta grupului care sprijina candidatura mea la presedintie este impresionanta. Sint sute de personalitati ale vietii noastre publice: medici vestiti, mari profesori, reprezentanti de seama ai stiintei, culturii, ai artei. Le multumesc pentru increderea pe care mi-o acorda. Acest demers ma onoreaza si ma incurajeaza", se mai spune in documentul mentionat. Scrisoarea primului-ministru a fost facuta publica ieri, in cadrul conferintei de presa organizate de Grupul de sprijin pentru candidatura lui Mugur Isarescu la presedintie, alcatuit din Asociatia de Tineret pentru Democratie, Asociatia de Sprijin pentru Emil Constantinescu (ASPEC), Solidaritatea Universitara si Uniunea Veteranilor de Razboi. Unul dintre initiatorii acestui gup, ex-liberalul Nicolae Manolescu, a dat citire listei de personalitati ale vietii publice si ale societatii civile, care s-au exprimat in favoarea candidaturii lui Isarescu. Primii 257 de sustinatori Pe aceasta lista, care va ramine deschisa pina la sfirsitul campaniei electorale, se regasesc pina in prezent 257 de nume. Printre semnatari se numara liberalii Decebal Traian Remes, Dan Amedeo Lazarescu, Alexandru Paleologu, Stefan Augustin Doinas, Vicentiu Gavanescu, Laurentiu Priceputu, Stefan Radof, consilierul prezidential Zoe Petre, Doina Cornea, ufedistii Varujan Vosganian, Adrian Iorgulescu, Laurentiu Ulici, Emil Tocaci, Bogdan Teodorescu, ministrul PNTCD Andrei Marga, regizorii Lucian Pintilie, Alexandru Darie, Catalina Buzoianu, compozitorii Anton Suteu, Laurentiu Profeta, Cornel Fugaru, actorii Victor Rebengiuc, Mariana Mihut si solistele de muzica usoara Monica Anghel si Angela Similea. Nicolae Manolescu a apreciat ca, in momentul de fata, Grupul de sprijin a strins "citeva zeci de mii de semnaturi", care sint dispersate in toate judetele tarii, adaugind ca, pentru stringerea celor 300.000, se va face apel la organizatii civice, dar si de formatiuni politice. El a nominalizat, in acest sens, PNTCD si UFD, precizind insa ca "se string liste chiar de la oameni din PNL". Manolescu a adaugat ca se vor folosi si semnaturile strinse in acest scop de catre Victor Surdu, in masura in care acestea sint "corecte". Potrivit lui Manolescu, Grupul intentioneaza ca, pina la sfirsitul lunii august, sa finalizeze stringerea celor 300.000 de semnaturi. Intrebat fiind de ce presedintele Emil Constantinescu nu figureaza pe lista, desi el a fost primul "suporter" al premierului, Nicolae Manolescu a raspuns: "Promit sa-l intreb pe domnul Emil Constantinescu de ce nu e pe lista". O campanie fara pupaturi Potrivit lui Manolescu, primul-ministru va avea un staff propriu de campanie, care insa "nu va fi al guvernului sau finantat de guvern". Asa cum a lasat sa se inteleaga, Isarescu va apela inclusiv la specialisti straini. "Exista oameni si in tara, si in strainatate, care il vor invata ce sa faca", a afirmat Manolescu, apreciind ca premierul ar urma sa aiba o campanie atipica. Astfel, sustine Nicolae Manolescu, Mugur Isarescu ar avea mai mult succes daca ar aparea pe micul ecran, explicind populatiei cum e cu scaderea inflatiei, decit sa se implice intr-o campanie de "tip populist, cu mers in piete si pupat precupete". Manolescu a apreciat ca primul-ministru nu va fi un candidat obisnuit, deoarece are "o personalitate foarte puternica, care nu se va lasa modelata de oricine". Chestiunea finantarii campaniei nu este inca stabilita. "O sa vedem ce putem sa facem. Vom apela si probabil ca vor veni si sponsorii", a declarat Manolescu, precizind ca toate cheltuielile campaniei vor fi facute publice si nu se va apela la nici o forma de finantare guvernamentala. El a spus, totodata, ca se va implica in campanie, iar Mugur Isarescu ii "inspira incredere". Scrisoarea trimisa de premier Grupului de sprijin pentru candidatura lui Mugur Isarescu la presedintie nu poarta antetul guvernului, dar are, sub stema Romaniei, precizarea "primul-ministru". Nicolae Manolescu ne-a declarat ca Mugur Isarescu a tinut ca aceasta precizare sa se regaseasca pe scrisoare, deoarece aceasta a fost redactata in calitatea sa de premier si nu de simplu cetatean. MADALINA SISU Hot-line Isarescu Premierul Mugur Isarescu va avea, incepind de joi, ora 10, propria sa "linie deschisa", a declarat ieri purtatorul de cuvint al guvernului, Gabriela Vranceanu-Firea, citata de agentia Rompres. Aceasta a precizat ca fiecare cetatean care va dori sa-i adreseze primului-ministru un mesaj, o intrebare, o sugestie, o propunere sau o nemultumire o va putea face de luni pina vineri, in intervalul orar 8-20, prin telefon, din Bucuresti si din provincie, de la orice telefon public sau privat, mai putin de la un telefon mobil. Gabriela Vranceanu-Firea, care este si initiatorul acestui program, a adaugat ca, sunind la 01.808.08.88, cetatenii vor putea intra in legatura cu o echipa de experti ai Departamentului de Comunicare al Guvernului, care vor clasifica mesajele, urmind ca, dupa caz, o parte din acestea sa primeasca raspuns din partea consilierilor premierului sau din partea ministerului care are in atributie propunerea respectiva. "Linia deschisa a primului-ministru este o linie telefonica gratuita, pusa la dispozitia publicului", a mai spus purtatorul de cuvint al guvernului, care a adaugat ca un astfel de mecanism de informare "permite o implicare maxima". (M.S.) PNTCD este satisfacut de anuntarea candidaturii lui Isarescu Presedintele PNTCD, Ion Diaconescu, a exprimat in numele partidului sau, ieri, imediat dupa incheierea sedintei saptaminale a BNC, "satisfactia fata de anuntarea candidaturii la alegerile prezidentiale" a prim-ministrului Mugur Isarescu, cel care, in opinia sa, a fost pus "in fata unei avalanse de sustinatori". Diaconescu i-a combatut pe cei care spun despre PNTCD ca nu a putut da un candidat propriu la alegerile prezidentiale din aceasta toamna, spunind ca partidul sau nu a pledat niciodata pentru un candidat propriu. Nici in 1992 si nici in 1996 cind l-au sustinut pe Emil Constantinescu, cel care venea "dinspre societatea civila". Despre candidatura din 1990, Ion Diaconescu a avut o explicatie sincera: "In '90 am negociat cu toate partidele, cu liberalii, cu Constantin Titel Petrescu, aaa, cu astia ai lu' Cunescu, de la social-democratii lui Titel Petrescu, cu liberalii sa avem candidat unic, da' Radu Campeanu ne-a tradat si n-am avut incotro, a trebuit sa-l punem pa Ratiu". Dupa exprimarea satisfactiei anuntarii candidaturii lui Isarescu, PNTCD va stringe semnaturile necesare depunerii candidaturii acestuia la presedintie. CRISTIAN OPREA Bilantul campaniei "Tandemul Isarescu-Stolojan" Asa cum anuntam saptamina trecuta, "Evenimentul zilei" publica astazi bilantul campaniei "Tandemul Isarescu-Stolojan". Nu mai putin de 14.805 cititori au tinut sa transmita ziarului nostru opiniile in legatura cu oportunitatea implicarii unor tehnocrati in conducerea statului. Dintre acestia, 2.619 cititori au trimis la redactie scrisori, 8.562, majoritatea din Capitala, au depus taloanele publicate in ziar (toti acestia au primit, bineinteles, tricoul promotional oferit de ziarul nostru) iar 3.624 de cititori, majoritatea din strainatate, si-au trimis optiunile prin posta electronica. In favoarea acestui tandem s-au pronuntat 9.633 de cititori, 1.287 impotriva. Diferenta pina la 14.805 o constituie cei care agreeaza in principiu ideea dar nu sint de acord fie cu implicarea in politica a lui Theodor Stolojan (2445), fie cu implicarea lui Mugur Isarescu (1440). Dintre cei care au fost de acord cu ambele personalitati, 6.012 cititori l-au vazut pe Mugur Isarescu mai potrivit pentru a candida la presedintie (62,41 la suta), restul pe Theodor Stolojan. Valeriu Stoica e ferm: Cine nu-i cu Stolojan e impotriva noastra Conducerea liberala asteapta ca toti membrii PNL care nu vor accepta sustinerea lui Theodor Stolojan pentru presedintie, sa faca "un gest de onoare normal, firesc", a declarat ieri liderul partidului, Valeriu Stoica. In opinia sa, toti cei care, dupa congresul de vineri, care va aproba investirea lui Stolojan ca "prezidentiabil" al liberalilor, ar trebui sa se "disocieze" de PNL. Stoica a precizat, in ceea ce-l priveste pe ministrul finantelor, Decebal Traian Remes, ca dupa ziua Congresului, are doua posibilitati: fie "sa lucreze pentru executarea" deciziei de investire a lui Stolojan, fie "sa faca gestul de onoare". Intrebat daca PNL ii va retrage sprijinul politic lui Remes, in conditiile in care acesta nu va demisiona, Stoica a raspuns: "Nu se aplica sanctiuni pe baza unor ipoteze", adaugind ca, deocamdata, candidatura lui Mugur Isarescu este doar o "ipoteza". Mentionam ca Decebal Traian Remes a declarat ca il sustine pe Mugur Isarescu neconditionat si ca nu-si va da demisia din PNL. Ministrul finantelor ramine ferm pe pozitie. Mai mult, el a inceput sa-l atace ieri pe Stolojan si pe sustinatorii acestuia din PNL spunind: "Evitam sa vorbesc despre placerea draceasca a dl. Stoica in rol de papusar-sef, pentru a nu fi obligat sa intocmesc si lista completa a marionetelor". Oferta liberala pentru Isarescu PNL va lansa tuturor fortelor politice de la guvernare si din opozitie o oferta care vizeaza sustinerea lui Mugur Isarescu astfel incit acesta sa-si poata continua mandatul si postelectoral, a declarat ieri prim-vicepresedintele partidului, Valeriu Stoica. El a precizat ca aceasta oferta are in vedere ca actualul premier sa-si pastreze si dupa alegeri calitatea de independent. Liderul liberal a precizat ca, demersurile pentru realizarea ei pot incepe inca de saptamina viitoare daca oferta in cauza va fi acceptata. Valeriu Stoica a mai spus ca, in ceea ce priveste o eventuala candidatura la presedintie a unui independent, "indiferent cine, fie el si Mugur Isarescu", aceasta este "contraproductiva pentru consolidarea procesului democratic". Stati linistiti, la locurile voastre Presedintele PNL, Mircea Ionescu-Quintus, face apel, printr-o "Scrisoare catre liberali", la unitate in partid. "In asemenea favorabile imprejurari este nevoie, mai mult ca oricind, ca partidul sa fie linistit si unit pentru ca actiunile sale sa mearga - ca sageata - drept la tinta", se spune in document. Quintus ii asigura pe membrii PNL ca, in calitatea sa de "garant al unitatii si al prestigiului partidului", victoria va fi de partea liberalilor. MADALINA SISU PNTCD ar vrea Partidul Moldovenilor Biroul National de Conducere al PNTCD a aprobat contactarea, in vedrea primirii in cadrul CDR 2000 ca entitati politice distincte, a inca doua partide: ANCD, a fostului prim-ministru Victor Ciorbea, si a Partidului Moldovenilor, al primarului Iasilor, Constantin Simirad. Contactat de "Evenimentul zilei", Simirad a mentionat ca problema intrarii in CDR 2000 s-ar putea pune doar daca oferta PNL, in urma congresului de simbata, ar fi una prea putin multumitoare. Prim-vicepresedintele PNTCD, Ioan Muresan, a specificat chiar ca se are in vedere Partidul Moldovenilor pentru a juca rolul detinut in vechea CDR, de Partidul Aliantei Civice. In privinta eliberarii din functie a doi secretari de stat taranisti, liderii PNTCD au accentuat foarte mult pe faptul ca aceasta este decizia lui Isarescu, problema fiind una "pur administrativa". Ion Diaconescu a declarat ca, desi abia de azi inainte urmeaza sa aiba intrevederi pe aceasta tema cu Isarescu, numai Anton Vlad a fost demis, pentru motive care nu-i erau clare, dar Iosefina Morosanu nu este in aceeasi situatie. Ea urmeaza sa fie numita secretar general al ministerului Finantelor. In privinta celor patru noi liberali care au suportat cu stoicism hainele grele al PNTCD, Ioan Muresan a avut o pozitie ferma: imediat dupa plecare, cei care detineau demnitati trebuiau sa-si dea demisia. Pentru ca, dupa cum spune el, acestia au ajuns pe acele posturi "nu pentru ca erau cei mari specialisti, eu stiu, in sanatate, protectie sociala", ci pentru ca erau membri PNTCD. Ioan Muresan a mai spus ca, la sedinta BNC a mai fost discutata si posibilitatea inlocuirii ministrului mediului, Romica Tomescu, fara insa a fi luata o decizie in acest sens. CRISTIAN OPREA In timp ce liderii sai afiseaza un optimism "temperat, dar valid", ApR, amenintat de o profunda criza financiara Principalii "cotizanti" ai partidului sint fie marginalizati, fie pe picior de plecare Membru fondator al ApR, Mugurel Vintila a fost exclus din partid. El este acum acuzat ca a luat salariul de parlamentar pe semnaturi false deoarece mai tot timpul era plecat in Grecia. Economistul din umbra al ApR, fostul vicepresedinte Adrian Balanescu, este gata sa paraseasca corabia aperista. El a renuntat sa se mai intilneasca ieri cu liderul partidului pentru o ultima discutie deoarece a ajuns la concluzia ca multe dintre planurile acestuia i-au fost ascunse. Mugurel Vintila, Adrian Balanescu si Catalin Croitoru vor organiza astazi o conferinta de presa in afara partidului pentru a arata "adevarata fata a ApR". Partidul lui Melescanu se confrunta, dupa cum afirma unele voci din conducere, cu lipsa acuta a banilor pentru campania electorala. Mai multe filiale, precum Ialomita sau Teleorman, transmit semnale la centru ca vor sa plece din ApR. Toate acestea cu doar jumatate de luna inaintea Conventiei Nationale a ApR, reuniune la care trebuia sa fie lansata, cu mare fast, candidatura lui Melescanu la presedintie. Practic, istoria ruperii din PDSR a gruparii Melescanu se repeta. Toate reprosurile aduse de catre Teodor Melescanu in 1997 lui Ion Iliescu ii sint facute acum chiar liderului ApR de catre oameni care i-au fost apropiati. Faptul ca nu face nimic pentru a opri caderea in sondaje a ApR si ca nu ia in seama sfaturile care i se aduc sint doar citeva dintre "marile hibe" ce ii sint imputate lui Teodor Melescanu. "Nu ti-e jena sa fii coleg cu Mugurel Vintila?" Mugurel Vintila a fost exclus din ApR de catre Comitetul Municipal al organizatiei din care facea parte, organizatia Suceava. Excluderea s-a facut fara a se tine cont de contestatia facuta de catre Mugurel Vintila. El nu isi va mai gasi locul nici in rindurile deputatilor ApR. Liderul deputatilor ApR, Nicolae Popa, a declarat ieri ca Mugurel Vintila, "tifnos si mofturos, care face declaratii belicoase, iresponsabile si calomnioase" la adresa ApR, si-a luat salariul de parlamentar pe ochi frumosi si pe semnaturi de prezenta false deoarece "noi nu prea l-am vazut prin parlament". Nicolae Popa recunoaste ca lipsa lui Vintila nu a fost observata abia acum, cind de altfel parlamentul este in vacanta, ci cu mai mult timp in urma, dar, "din spirit solidar si din colegialitate", nu s-a spus nimic. Acum, Nicolae Popa va cere Biroului Permanent al Camerei Deputatilor sa-i verifice vizele de pe pasaport ale lui Mugurel Vintila pentru a se demonstra ca "a stat mai mult prin Grecia". La rindul sau, secretarul general al ApR, Paul Dobrescu, a afirmat ieri: "Trebuie sa ne imputam o prea mare toleranta si ingaduinta fata de Mugurel Vintila. Isi lua trei luni de concediu in Grecia, iar cind venea ne dadea sfaturi. Recent, am primit informatia ca in timp ce era in Grecia era semnat ca si cum ar fi la parlament si isi insusea toate drepturile. Am fost chiar intrebat: -Domnule, nu ti-e rusine sa fii coleg cu Mugurel Vintila?" Adrian Balanescu - "Indiferent unde m-as duce, as primi o functie de conducere" In presedintele Consiliului National Economic al partidului, Adrian Balanescu, care in ultimul timp a fost de aceeasi parte a baricadei cu Mugurel Vintila, liderii ApR nu au aruncat cu noroi. Paul Dobrescu a afirmat ca-l surprinde gestul lui Balanescu de a organiza o conferinta de presa considerata in afara partidului. "A avut o contributie importanta la elaborarea unor documente ale partidului (n.r. - cu toate ca surse din partid ne-au declarat ca a avut si o contributie financiara importanta, desi Blanescu neaga acest fapt), s-a bucurat de toate onorurile, iar acum este suparat ca si-a pierdut functia de vicepresedinte al partidului", a afirmat Paul Dobrescu. Contactat telefonic, Adrian Balanescu nu a confirmat, dar nici nu a negat plecarea sa din ApR. Si aceasta cu toate ca aceleasi surse din conducerea ApR au afirmat ca plecarea sa este iminenta si ca Blanescu va intra in PNR, unde i s-a oferit o functie de conducere importanta. "Indiferent de formatiunea politica la care m-as duce, as fi un om care as primi o functie de conducere", ne-a declarat Balanescu, care a ajuns la concluzia ca "in politica romaneasca este o criza de sistem". El a afirmat ca dezvaluirile din presa facute de catre vicepresedintele ApR Vladimir Pasti i-au demonstrat ca "noi alergam intr-o parte, iar in alta parte se faceau jocurile". Balanescu ii reproseaza lui Melescanu ca nu i-a spus despre planurile care se faceau la virful partidului, desi ar fi trebuit sa fie informat despre ele. Din aceasta cauza, Balanescu, care avea programata ieri o intilnire cu Teodor Melescanu, a anulat-o, afirmind ca nu se va mai duce. Viorel Salagean: "Au promis ca nu pleaca, daca nu sint lichele asa trebuie sa faca" Un alt lider al ApR, Viorel Salagean, a afirmat ieri ca a primit asigurari atit din partea lui Adrian Balanescu, cit si din partea lui Catalin Croitoru, care fusese insarcinat cu punerea pe picioare a organizatiei Bucuresti, ca nu vor pleca din ApR. "Am vorbit cu Croitoru acum un sfert de ora si mi-a spus ca toate zvonurile astea sint o timpenie", a declarat Salagean. "Daca nu sint lichele pur si simplu, ar trebui sa ramina pe pozitiile pe care mi le-au spus in discutiile particulare", a adaugat Salagean. Sectorul 3 - "grup de mercenari politici" Cit despre plecarea la PD a unui grup din organizatia sectorului 3, Viorel Salagean a afirmat: "Este vorba de 30-40 de persoane, tineri turbulenti carora li s-a promis de catre Basescu marea cu sarea. Un grup de mercenari politici autentici". Datorii de peste un miliard de lei Secretarul general al ApR Paul Dobrescu, a recunoscut ieri ca ApR a iesit din alegerile locale cu datorii "putin peste un miliard de lei". Dobrescu a afirmat ca au fost platite 300 de milioane si ca "in doua-trei saptamini" vor fi platiti si restul de bani. Melescanu poate sa rasufle usurat. Dupa cum a anuntat ieri Paul Dobrescu, cele 300 de mii de semnaturi pentru sustinerea candidaturii lui Teodor Melescanu la presedintie au fost strinse. Candidatura lui Melescanu va fi lansata la inceputul lui septembrie, in cadrul Conventiei Nationale. In ciuda tuturor acestor probleme, Paul Dobrescu a afirmat: "ApR e un partid cu structuri solide in teritoriu, au aratat alegerile locale. Avem un optimism temperat, dar solid!". TEODORA GEORGESCU Bref Alegeri, de ziua lui Emil Alegerile parlamentare si prezidentiale vor putea avea loc pe 12 sau 19 noiembrie a.c., dupa cum a anuntat ieri presedintele PNTCD, Ion Diaconescu, imediat dupa sedinta saptaminala a Biroului National de Conducere al partidului. Intruniti la Palatul Parlamentului, liderii BNC au convenit prin consens asupra datei alegerilor si, dupa cum a specificat prim-vicepresedintele Ioan Muresan, duminica, 19 noimebrie a.c., ar putea avea loc primul tur de scrutin (data ce coincide cu ziua de nastere a presedintelui Romaniei). Vor fi demarate consultari si cu celelate partide parlamentare pe marginea acestei date. In aceste conditii, pe data de 19 septembrie ar putea incepe campania electorala oficiala pentru alegerile parlamentare. Ieri, PNL si PD au solicitat consultari cu premierul pentru a stabili data la care sa se desfasoare alegerile generale.(C.O.) Draga Bill, cu dragoste, Nelu Presedintele PDSR, Ion Iliescu, i-a trimis, miercuri, presedintelui Statelor Unite ale Americii, Bill Clinton, o epistola elogioasa la adresa eforturilor lui Clinton de a debloca procesul de pace israeliano-palestinian. El ii transmite lui Clinton ca in Romania evolutiile de pe scena procesului de pace sint urmarite "cu mare interes". Presedintele PDSR l-a informat, in scrisoare, pe presedintele Statelor Unite ca a trimis mesaje premierului israelian Ehud Barak si presedintelui palestinian Yasser Arafat "din dorinta de a-i incuraja sa se aplece din nou asupra acestui proces de negociere atit de dificil".(T.G.) Directorul CIA, in vizita la Cotroceni Presedintele Romaniei a avut, ieri dimineata (in prima sa zi de lucru dupa vacanta de doua saptamini pe care si-a petrecut-o la resedinta sa oficiala din statiunea Neptun), o intilnire de lucru cu directorul Agentiei Centrale de Informatii a Statelor Unite ale Americii (CIA), George Tenet. In cadrul intrevederii dintre Emil Constantinescu si George Tenet au fost abordate, printre altele, subiecte privind lupta impotriva infractionalitatii transfrontaliere si a retelelor crimei organizate in regiune. Directorul CIA efectueaza un turneu in Europa centrala si de est, inainte de Romania acesta vizitind Bulgaria, de la Bucuresti urmind sa plece la Moscova. (C.O.) Senatorul taranist Petru Juravlea cere demiterea ministrului Tomescu Senatorul PNTCD de Suceava, Petru Juravlea, a cerut ieri, in cadrul unei conferinte de presa, demiterea ministrului apelor, padurilor si protectiei mediului, Romica Tomescu, dupa ce acesta l-a pus pe liber pe secretarul de stat Anton Vlad. "S-au copt conditiile pentru ca domnul Tomescu sa fie schimbat din functie", a spus Petru Juravlea. "Daca ar fi avut probe impotriva secretarului de stat, ministrul ar fi trebuit sa le prezinte politiei si conducerii partidului", a adaugat Juravlea, mentionind: "Gestul ministrului este dusmanos partidului". (T.A.) Zece lideri au demisionat din conducerea ANCD Timis Zece membri din comitetul judetean de conducere al ANCD Timis si-au anuntat demisia din cauza neintelegerilor cu liderul local al partidului, Teodor Pit. Printre demisionari se numara si candidatul la postul de primar al Timisoarei la alegerile locale din acest an, Rodica Vlad. Liderul din Timis al partidului condus de Victor Ciorbea este acuzat de demisionari de o prea mare apropiere de PNL. De asemenea, lui Pit i se reproseaza faptul ca a negociat cu liderii locali ai PDSR, dupa alegerile locale. Cei zece membri ai conducerii judetene ANCD care si-au anuntat demisiile spun ca partidul ar trebui sa aiba relatii mai bune cu fostii lor colegi din PNTCD. "Nu mai trebuie sa privim in urma cu ura, ci cu luciditate. Am spus ca daca intra ANCD in PNTCD, eu imi dau demisia. Cine naufragieaza de doua ori in acelasi loc isi merita soarta", a declarat presedintele ANCD Timis, Teodor Pit.(T.F.) 