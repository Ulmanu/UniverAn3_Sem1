 In raportul pe 1999, Amnesty International critica legile care ingradesc libertatea presei in Romania Cazuri sporadice de abuzuri comise de politie si de jurnalisti trimisi in justitie sint principalele probleme ale drepturilor omului in Romania, in anul 1999, reliefate de raportul Amnesty International 2000, dat publicitatii miercuri. Pe parcursul anului 1999, au continuat sa parvina rapoarte despre tortura si tratamentul inadecvat din Romania, fiind semnalat si "un caz de deces al unei persoane in urma ranilor provocate de politisti prin impuscare", se arata in raport. "Anchetarea acuzatiilor de abuzuri comise de politisti s-a desfasurat cu greutate, foarte putine dintre ele urmind calea justitiei. Un pachet larg de reforme legislative, propuse de autoritati la inceputul lunii septembrie a anului trecut, nu a reusit sa fie implementat pina la sfirsitul anului", se precizeaza in continuare. "Per ansamblu, incercarile guvernului de a restructura economia au exacerbat dificultatile in contextul unei situatii deja fragile din cauza incetarii subventiilor pentru un numar mare de intreprinderi", afirma in continuare raportul. Sint mentionate marsul minerilor din ianuarie 1999 si demonstratiile de strada organizate de sindicate pe toata durata anului. In continuare se arata ca legislatia romana, care permite folosirea armelor de foc impotriva suspectilor, chiar daca acestia nu prezinta pericol imediat, contravine standardelor internationale, cum ar fi Principiile de Baza ale ONU cu privire la Folosirea Fortei si a Armelor de Foc de catre Organele de ordine. In conformitate cu aceste principii, armele de foc pot fi folosite doar in legitima aparare sau in apararea acelora care sint amenintati cu moartea sau cu ranirea grava. Libertatea de expresie este urmatorul capitol al raportului, in care se arata, pe scurt, ca "ziaristii au continuat sa fie condamnati la inchisoare sau la amenzi grele, pe baza unor acuzatii de insulta, calomnie si ofensa la adresa autoritatii", in urma cazurilor de coruptie despre care au relatat. Trecind la perspectivele imbunatatirii cadrului legislativ, raportul arata ca proiectul de pachet legislativ in vederea modificarii Codului Penal, propus in septembrie 1999, si care nu a reusit sa fie aplicat pina la sfirsitul anului, "indeplineste doar o parte din cerintele si recomandarile facute de catre organizatiile interguvernamentale si neguvernamentale". Astfel, conform pachetului propus, articolele 205, 206 si 238 referitoare la libertatea de expresie ar urma sa fie modificate, prin abolirea delictului de "ofensa la adresa autoritatii" si reducerea sentintei pentru "insulta" de la inchisoare la amenda, in timp ce pentru calomnie pedeapsa cu inchisoarea ar urma sa fie mentinuta, reducindu-se doar termenul maxim de la cinci ani la trei ani. Amnesty International considera ca amendamentele propuse nu respect recomandarile Comitetului pentru Drepturile Omului al Natiunilor Unite, care a solicitat anularea sau modificarea integrala a celor trei articole. De asemenea, amendamentele propuse nu intrunesc recomandarile Natiunilor Unite ca autoritatile sa-si asume responsabilitatea certificarii faptului ca marturiile obtinute de anchetatori sint facute de bunavoie de cei anchetati. Tot la capitolul legislatie se arata ca propunerile la conditiile folosirii armamentului din dotare de catre politie nu au reusit sa aduca legile romanesti in conformitate cu standardele internationale, in pofida ingrijorarilor exprimate de catre Comitetul pentru Drepturile Omului al Natiunilor Unite. (Mediafax) Ion Diaconescu imparte tortul CDR PNTCD vrea sa faca juma'-juma' cu PNL Presedintii PNL si PNTCD s-au inteles sa scape CDR de balastul formatiunilor ecologiste Presedintele PNL, Mircea Ionescu-Quintus, s-a intilnit ieri dimineata, la Senat, cu omologul sau taranist, Ion Diaconescu. Cei doi au incercat sa ajunga la o intelegere in legatura cu viitorul politic al formatiunilor pe care le conduc.Tema intilnirii de ieri a fost impusa de unele declaratii "cu iz" de independenta facute de lideri ai PNL. Intilnirea, solicitata de reprezentanti ai PNTCD, a avut loc pe fondul rezultatelor mai slabe pe care le-a avut PNTCD la turul I al alegerilor locale, acest partid, desi a candidat sub sigla CDR, a obtinut mai putin decit PNL, care a mers sub propriul semn electoral- sageata. Misiunea de ieri a lui Ion Diaconescu a fost cu atit mai dificila cu cit, cu doar doua zile in urma, seful campaniei electorale a PNTCD - ministrul Ioan Muresan - a tunat impotriva PNL, el recomandind voalat liberalilor sa-si tempereze bucuria si sa-si vada "lungul nasului". Declarativ, atit Ion Diaconescu, cit si Mircea Ionescu-Quintus s-au pronuntat pentru pastrarea tandemului PNL-PNTCD in cadrul CDR. Surse taraniste sustin insa ca Ion Diaconescu a fost de acord cu o restructurare "din temelii" a CDR. Ieri, la Senat, au fost facute in special referiri la cele doua partide ecologiste din cadrul CDR - PER si FER - ale caror rezultate din turul intii al alegerilor locale nu depasesc, insumate, 0,5 la suta. Potrivit modificarilor preconizate pentru noua lege a alegerilor generale, in cazul aliantelor, pentru fiecare partid component al acesteia este prevazut un plus de trei la suta fata de pragul de cinci la suta al partidului-"pilon" al aliantei respective. Lucru care, in cazul CDR, ar insemna un ipotetic prag de 14 la suta, destul de dificil de atins in conditiile actuale. In acest caz s-a spus ca o solutie ar fi ca cele doua formatiuni ecologiste sa fie inglobate in rindurile PNL si PNTCD, potrivit afinitatilor probate pina acum: Fer la PNL si FER la PNTCD. Se pare, sustin surse taraniste, ca Ion Diaconescu a acceptat aceasta solutie, practic cea mai rezonabila, pentru ca, dupa modificarea legii alegerilor generale, partidele ecologiste sa nu reprezinte un balast pentru CDR. Ramine de urmarit daca Otto Webber, presedintele PER, si Alexandru Ionescu, presedintele FER, vor accepta ca partidele lor sa dispara practic de pe scena politica. Un alt punct important al discutiilor l-a constituit ponderea celor doua partide, PNL si PNTCD, pe listele cu care CDR va merge la viitoarele alegeri generale. Reamintim ca ultimul protocol al Conventiei a fost semnat de Quintus si de Diaconescu cu prevederea conform careia ponderea pe liste va fi stabilita tinind cont de trei sondaje de opinie si de rezultatele obtinute la alegerile locale. Ieri, Ion Diaconescu a avansat urmatoarea varianta: PNL si PNTCD sa aiba o pondere egala, 50-50 la suta, pe listele in cauza. Intilnirea de ieri a celor doi presedinti de partide a fost practic una de tatonare, negocierile propriu-zise urmind sa inceapa de vinerea viitoare. In plus, Consiliul National al PNL, programat luna viitoare, teoretic dupa ce echipele de negociatori ale celor doua partide vor fi incheiat o intelegere, are un cuvint decisiv asupra hotaririlor luate in Biroul Permanent Central PNL, care mandateaza echipa de negociatori PNL, asa cum a fost si in cazul participarii la alegerile locale. Fapt pentru care, PNTCD mai are pina sa respire usurat ca a ajuns la o intelegere in ceea ce priveste viitorul CDR. CRISTINA SOFRONIE Convorbiri telefonice interceptate de SIE Candidatul PDSR la Primaria Constanta, suspectat de legaturi cu celebrul contrabandist Jamal Al Atm Dupa ce s-a vorbit in ultima perioada de o serie de lideri ai PDSR care s-au ocupat de contrabanda, cel mai vestit caz fiind cel al contrabandei cu afise electorale, nu mai mira pe nimeni ca un lider local al partidului este acuzat de asa ceva. Tudor Balta, candidatul PDSR pentru Primaria Constanta, este acuzat ca l-a favorizat pe celebrul Jamal Al Atm, in cistigarea unor licitatii pentru marfa confiscata. Cazul a fost relatat pe larg si in presa locala. Candidatul PDSR la Primaria Constanta, Tudor Balta, a fost in anii 1996 si 1997 director general al Directiei Generale a Finantelor Publice Constanta. In directia respectiva exista un serviciu specializat care se ocupa cu organizarea si aprobarea licitatiilor pentru marfa confiscata. Marfa pentru care oamenii de afaceri au un interes aparte, deoarece pretul de adjudecare, in urma licitatiei, poate fi mai mic decit cel de pe piata, ceea ce duce la un profit mai mare prin revinzare. Pentru a se putea pregati, Jamal Al Atm se pare ca era anuntat dinainte de organizarea unei asemenea licitatii. In acea perioada Jamal era insa urmarit de organele abilitate, ca urmare a implicarii sale in actiuni de contrabanda. Astfel, Serviciul de Informatii Externe (SIE) ii urmarea convorbirile telefonice ale lui Jamal. Din aceste convorbiri ar putea reiesi faptul ca Jamal era informat de Tudor Balta din timp, despre organizarea licitatiilor. Telefoane ascultate In dosarul Curtii de Apel Constanta nr. 3587/1999 se afla stenogramele convorbirilor telefonice ale lui Jamal, din care ar rezulta implicarea sa in afaceri oneroase. Interceptarea convorbirilor a fost efectuata de SIE, in baza mandatului nr. 00589/ 05.09.1997, pentru o perioada de sase luni, pentru posturile telefonice 01/3231661 si 01/4113134. Ulterior a mai fost emis un mandat pentru inca trei luni, cu nr. 00331/15.04.1998, si pentru postul 01/2306796, apartinind lui Jamal Al Atm. Stenogramele convorbirilor se gasesc in volumul nr XI, din dosarul penal al Curtii de Apel Constanta cu nr 3587/1999. Conform stenogramelor si a precizarilor SIE, Jamal era cunoscut de Tudor Balta sub numele de Dimitris, iar majoritatea discutiilor nu au avut loc direct intre cei doi, ci printr-un intermediar, cunoscut sub numele de "doamna Rodica". Din stenogramele convorbirilor reiese ca in 11.09.1997, dna Rodica din Constanta l-a sunat pe Dimitris si i-a spus sa il sune urgent pe dl. Toni Balta. Acesta il suna, iar Tudor Balta l-a intrebat daca a rezolvat ceva cu "alea" si il intreaba pe Jamal cind vine in Constanta, "fiindca saptamina viitoare mai ai ceva". Jamal il anunta ca joi sau vineri va veni la Constanta. Urmatoarea convorbire are loc intre dna Rodica si Jamal. Rodica ii spune acestuia sa discute luni sau marti, "ca sa ai timp sa depui dosarele, sa depui banii". Jamal se intereseaza daca sint necesare tot doua firme sau mai multe, iar raspunsul vine sec: "Nu, tot asa." In 24.12.1997, Adrian Gherghina, inculpat in dosarul lui Jamal, o intreaba pe Rodica daca Dimitris (Jamal) vine in Constanta deoarece este asteptat de dl. Balta. Seara, Adrian Gherghina il suna si pe Jamal, caruia ii spune ca "trebuie sa va intilniti cu Balta". Cine e Jamal? Jamal Al Atm a fost condamnat in lipsa, de Curtea de Apel Bucuresti, la 10 ani de inchisoare. El a apucat sa paraseasca Romania cu putin timp inainte de finalizarea anchetei. In martie 1998, Politia Constanta stabilise ca Jamal ar fi pus la punct o retea de contrabanda de tigari. Retea implicata, se pare, si in celebrul scandal Tigareta-Otopeni. Tudor Balta: "E o facatura" Candidatul PDSR, Tudor Balta, a calificat aceste lucruri drept "o facatura", menita sa il discrediteze in campania electorala. El a declarat ca nu l-a cunoscut pe Jamal si nu a avut cu el nici o legatura "directa sau indirecta". Balta explica ca nu a fost solicitat niciodata de organele de urmarire penala si nici de instanta pentru a da explicatii legate de aceste lucruri. "Daca era asa, pina acum eram arestat. Sau cel putin ma chemau sa dau o declaratie", ne-a declarat Tudor Balta. Intr-o declaratie data publicitatii, liderul PDSR arata ca in calitatea sa de director general al DGFP Constanta nu avea atributii in organizarea si aprobarea licitatiilor, existind un serviciu specializat pentru aceasta, subordonat directorului adjunct de la Directia Impozite si Taxe. "Cum niciodata nu am purtat vreo discutie telefonica cu cetateanul arab Jamal Al Atm, orice stenograma despre care se face vorbire este un fals grosolan. (...) SIE, care se pretinde ca a efectuat inregistrarile, este obligat sa publice, sa informeze media care este realitatea", se mai arata in declaratie. RAZVAN NICOLAE Tinerii UFD i-au convins pe omologii lor din PNL, PNTCD, UDMR, ANCD si AC Vremea CDR a apus Tineretul Universitar National Taranesc Crestin Democrat a incercat sa realizeze ceea ce seniorii PNTCD nu prea se grabesc sa faca, adica sa adune la o "masa rotunda" reprezentanti ai partidelor de dreapta, centru-dreapta. Curs invitatiei au dat "juniorii" PNL, UFD, UDMR, ANCD si AC. Scopul intilnirii a fost dezbaterea unor teme precum: Conventia Democratica din Romania, singura alternativa?; Cum putem sa-i convingem pe liderii partidelor noastre de necesitatea unui veritabil front comun in perspectiva alegerilor generale?; Cum putem sa-i convingem pe tineri de necesitatea votului?. Desi intilnirea trebuia sa se desfasoare in sala New York de la World Trade Center, aceasta a fost ulterior mutata in sala Moscova, pentru a arata, glumea amar cineva, care este drumul pe care am pornit dupa alegerile locale. Dupa discutii care au durat aproximativ doua ore, s-au inaintat citeva idei concrete, care ar putea constitui un punct de plecare pentru strategia viitoarelor alegeri. Toti cei prezenti au fost de acord cu punctul de vedere al tinerilor din UFD: "CDR a fost si a apus. Solutia o reprezinta constituirea unui pol de dreapta care sa redea speranta pe care CDR nu o mai poate aduce". Desi ideea de baza a fost constituirea unei aliante contra PDSR, treptat ideea a fost abandonata in favoarea propunerii facute de tinerii din UDMR, care au sustinut necesitatea unei campanii pozitive, care sa nu actioneze ca o forta impotriva PDSR, ci ca o alianta capabila sa realizeze reforma. De asemenea, s-a semnalat ca exista o slaba reprezentare a tinerilor in partide, ceea ce a determinat, poate, si o participare atit de scazuta a tinerilor la vot. Dupa "lupte " dure la scena deschisa intre participantii PNL si cei ai UFD, care vedeau in mod deosebit drepta politicii romanesti, toti participantii au fost de acord ca un cistig in alegeri nu poate fi asigurat decit prin comunicare si o alianta reala intre partidele de dreapta. MIHAELA CONSTANTINESCU La Craiova, cine voteaza intra de patru ori gratis la strand In Craiova exista sase stranduri, toate fiind proprietate privata. Cum afara sint zilnic cel putin 38 de grade ar trebui ca strandurile sa aduca proprietarilor mari venituri in aceste zile. Totusi, craiovenii nu se inghesuie spre aceste locuri de agrement amenajate, preferind baltile din imprejurimi fie pentru ca nu trebuie sa plateasca, fie pentru ca acolo n-au nevoie de costume de baie. Cei care cauta totusi strandurile in aceasta perioada sint elevii. Din pacate, ei nu prea au de ales pentru ca strandul "Hanul Doctorului" este cam gol, ca si cel din Lunca Jiului, debitul de apa nefiind suficient. La unul dintre cele mai cautate locuri din anii trecuti, strandul de la Liceul Nicolae Titulescu, se executa reparatii si se face curatenie, iar la Preajba e nevoie sa astepti autobuzul pentru a ajunge. In aceste conditii, cel mai frecventat strand este "Laguna albastra", situat chiar in centrul Craiovei, linga Stadionul Tineretului. Patronul strandului de la Isalnita a anuntat ca toti cei care vor avea pe buletin stampila "Votat", de la alegerile de duminica, vor avea patru intrari gratuite. ION SPINU Frontul impotriva PDSR a cazut inainte de a se naste Un front comun impotriva PDSR. O idee nascuta de Uniunea Fortelor de Dreapta, imediat dupa rezultatele primului tur al alegerilor locale. De ce un front comun? Ca sa se opreasca venirea la putere, dupa alegerile generale din toamna, a partidului lui Ion Iliescu. Ideea a inceput deja sa prinda contur prin judete, la formarea Consiliilor Judetene, cind PDSR, chiar daca are cele mai multe voturi, nu a reusit intotdeauna sa-si plaseze oamenii in conducere. Numai ca a face un front din mai multe formatiuni politice impotriva alteia nu da bine din punct de vedere al imaginii. De acest lucru si-au dat seama si liderii UFD. "Politic vorbind, e o aiureala sa spui ca faci o alianta impotriva cuiva", afirma secretarul general al UFD, Paul Ghitiu. El corecteaza astfel declaratiile sefului sau, Varujan Vosganian, si spune ca alianta care ar trebui formata ar avea ca scop nu inlaturarea PDSR, ci cistigarea alegerilor generale in detrimentul PDSR. Conform planului initial, alianta ar urma sa cuprinda PNTCD, PNL, UFD, UDMR - partide care formau altadata Conventia Democrata Romana - , la care Varujan Vosganian a alaturat apoi si ApR. Iata ca era preferata formatiunea condusa de Teodor Melescanu celei a lui Petre Roman, chiar daca PD este acum aliat la guvernare. Paul Ghitiu este de parere ca numai o coalitie de centru-dreapta ar avea sanse reale sa fie o contrapondere electorala la PDSR: "De aceea PD n-ar avea ce cauta". Altfel stau lucrurile cu ApR, desi aceasta formatiune s-a desprins din PDSR. UFD doreste o alianta noua care sa cistige alegerile Secretarul general al UFD spune ca daca ApR si-ar clarifica locul unde se situeaza, iar acesta ar fi centru-dreapta, cum sustine in unele cazuri, ar putea fi luata in calcul. "Trebuie sa fie altceva decit CDR. E nevoie de o alta alianta, fara balastul care era in Conventie si fara suprematia cuiva", declara Paul Ghitiu, care considera ca in aceasta veche alianta de partide "au fost bune doar idealurile de pornire", colaborarea si comunicarea au fost "defectuoase". Ghitiu exclude revenirea UFD in Conventie, ba chiar lanseaza si un pronostic conform caruia nici PNL nu se va mai intoarce, reunirea fortelor putindu-se face, in opinia lui, numai sub umbrela altei aliante, care sa invinga PDSR in alegeri. Problema este ca, in afara UFD, nici una dintre fortele politice enumerate nu se arata interesate de propunere, cel putin in momentul de fata. Pentru PNTCD, prioritara este "repararea CDR" Ion Diaconescu, presedintele PNTCD, considera prioritara "repararea CDR pentru liste unice", si nu formarea unei alte aliante. "Dupa alegerile generale, cind vom vedea cite procente obtine fiecare, poate vom sta de vorba. Altfel nu se pune problema. Nu vad posibila nici o alta alianta preelectorala in afara CDR", afirma Ion Diaconescu, presedintele PNTCD. PNL nu se aliaza cu alte partide impotriva nimanui Omologul sau liberal, Mircea Ionescu-Quintus, nu vede interesanta nici un fel de alianta politica decit in masura in care mai multe partide ar avea un singur candidat la presedintia Romaniei. "Partide care au candidati diferiti la presedintie nu se pot alia, decit daca vrem sa vorbim despre ceva pe canicula asta", ne-a declarat presedintele PNL. El sustine ca aceia care s-au gindit la un front comun impotriva PDSR "s-au speriat inainte de vreme". Pe de alta parte, Mircea Ionescu-Quintus afirma ca liberalii nu vor face front impotriva nimanui, ci "se vor bate corect cu oricine le va fi adversar", iar "aliante nu vor face decit atunci cind se vor simti slabi". UDMR, o formatiune sceptica UDMR, luata si ea in calculele potentialei aliante, nu intra in joc: "Actuala coalitie ar trebui sa demonstreze ca functioneaza solidar si anti-PDSR acum, in alegerile locale. As vrea sa sa vad ca este posibil acest lucru, mai intii, si apoi sa discutam de alegerile generale", ne-a declarat Marko Bela, liderul UDMR. ApR se bazeaza pe propriile forte Singura formatiune care nu a fost niciodata aliata cu cele mai amnterior mentionate, dar care ar intra in atentia UFD pentru o alta coalitie, anume Alianta pentru Romania, se bazeaza pe propriile forte. "Vrem sa demonstram ca sintem capabili sa devenim o alternativa atit la guvernarile trecute, cit si la cea actuala. ApR are ambitia sa produca o schimbare majora in politica romaneasca", sustine presedintele ApR, Teodor Melescanu. Iata deci cum frontul comun impotriva PDSR cade inainte de a fi ridicat. NARCISA IORGA Bref ApR - batut la... scor de catre PDSR Campania electorala s-a incheiat la Medias, judetul Sibiu, intr-un mod apoteotic. Trei tineri in virsta de 18 ani, elevi ai Scolii Nationale de Gaz din localitate, membri ai Organizatiei de tineret a ApR Medias, au fost snopiti in bataie in noaptea de miercuri spre joi. Bogdan Craciun, Cristian Iancu si Alexandru Aleman au fost surprinsi, in timp ce imparteau "fluturasi", cu cele peste 200 de premii oferite alegatorilor care se vor prezenta, duminica 18 iunie, la vot, de un grup de practicanti ai artelor martiale. Inarmati cu bite de basseball si cu rangi, grupul de agresori - despre care Viorel Pasc, unul dintre directorii de campanie electorala a candidatului ApR la functia de primar al municipiului Medias, Teodor Plopeanu conchide ca provin din "tabara adversa, in speta bodyguarzi angajati de catre PDSR" - i-au batut cu salbaticie pe cei trei tineri. Bogdan Craciun, cu fata serios "botita" si cu urechea dreapta sfisiata, a ajuns la Spitalul Municipal Medias, unde, potrivit medicului legist, Ioan Doican, are nevoie de noua zile de ingrijiri medicale, pentru refacere. (I.G.) Politica cu spray lacrimogen La Postul de Politie din comuna Breaza, judetul Buzau, s-a prezentat miercuri, 14 iunie, in jurul orei 9.30, Ion Badina, in virsta de 54 de ani, candidat PD in turul doi pentru postul de primar al acestei localitati, insotit de Adrian Druga. Ei au reclamat ca sint amenintati telefonic de Viorel Rotaru, consilier local din partea PNL. Mentionam ca, la alegerile de duminica, Ion Badina va avea drept contracandidat un membru marcant al PNL. La citeva minute dupa ce acestia doi au sosit la Postul de Politie si-a facut aparitia si consilierul PNL, Viorel Rotaru (59 de ani), care sustinea la rindu-i varianta sa cu amenintarile. Pentru a pune capat polemicilor, candidatul PD a folosit un spray lacrimogen impotriva consilierului PNL care, desi a fost luat prin surprindere, a reusit sa scape nevatamat. (I.D.) "Un deceniu de lupta pentru democratie" Din partea presedintelui Romaniei au fost inminate, ieri, diploma si medalia aniversara "Un deceniu de lupta pentru democratie", in semn de recunoastere a meritelor deosebite avute in lupta pentru promovarea democratiei si a societatii de drept in Romania, unor asociatii si partide ai caror membri au participat la miscarea pentru democratie din Piata Universitatii, precum si publicatiilor care au sprijinit aceasta manifestatie si care au avut de suferit ca urmare a represiunii din 13-15 iunie 1990. Printre asociatiile care au primit din partea lui Emil Constantinescu diploma si medalia amintite se numara Alianta Civica, Solidaritatea Universitara, Liga Studentilor, Asociatia 21 Decembrie, Alianta Poporului, Asociatia Victimelor Mineriadelor 1990-1991 din Romania si publicatiile "Romania Libera", "22", "Expres", "Memento Timisoara". In privinta partidelor, PNTCD si PNL au primit din partea presedintelui Constantinescu medalia si diploma. Distinctiile au fost inminate de un ofiter SPP, aghiotant al presedintelui.(C.O.) Athanasiu, optimist: PSDR a iesit din categoria "si altii" Presedintele PSDR Alexandru Athanasiu asteapta asumarea raspunderii conducerilor filialelor care nu au obtinut rezultatele scontate in alegerile locale din 4 iunie. Acest lucru se poate intimpla in cadrul Consiliului National, care va avea loc la sfirsitul acestei luni. Totusi, Athanasiu apreciaza faptul ca PSDR a iesit din categoria "si altii", obtinind locul opt pe tara, dupa PRM. (N.I.) Valeriu Stoica acuza ApR de tradare Alegerea conducerii Consiliului Judetean Hunedoara a stirnit multe patimi. Pentru ca PDSR este majoritar, cu 12 consilieri, PNL, PD, ApR, PRM, CDR, UDMR, PSDR si FER au semnat in urma cu citeva zile un protocol prin care se obligau sa sprijine candidatul PNL pentru presedintia CJ si candidatii PD si ApR pentru posturile de vicepresedinte. In urma votului de miercuri a avut loc o adevarata lovitura de teatru. PDSR a obtinut presedintia, iar ApR si PRM, posturile de vicepresedinte. Aflat la Deva, ministrul Valeriu Stoica a organizat o conferinta de presa imediat dupa terminarea votarii. Stoica s-a lansat intr-un virulent atac la adresa ApR, care a fost acuzata de tradare. Valeriu Stoica a spus ca, prin tradarea de la Deva, ApR si-a pierdut definitiv credibilitatea pe scena politica. Tot Valeriu Stoica a spus ca Melescanu ar trebui sa fie preocupat de faptul ca ApR nu respecta un protocol politic la doar o zi dupa semnarea lui: "Probabil au incheiat 10 protocoale cu 10 partide, apoi l-au respectat doar pe cel pe care l-au vrut ei". (L.S.) 