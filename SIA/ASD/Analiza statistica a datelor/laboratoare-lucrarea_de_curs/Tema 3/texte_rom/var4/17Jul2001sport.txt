 In schimbul sumei de 200.000 de dolari, Eddie Irvine cumpara o ambarcatiune care i-a apartinut lui Ceausescu! RA-APPS vinduse barca firmei italiene "Aquariva", in 1998, cu 18.000 de dolari Pe linga pasiunea pentru femei, Eddie Irvine, pilot de Formula 1, este extrem de preocupat si de sporturile acvatice. Marele hobby al vicecampionului mondial din 1999 este reprezentat de barcile cu motor. Recent, irlandezul a facut o achizitie de marca pentru a-si intregi colectia sa de barci. Contra sumei de 200.000 de dolari, Eddie a cumparat o barca de epoca. Potrivit datelor publicate de agentia italiana "Datasport", ambarcatiunea i-a apartinut fostului dictator roman Nicolae Ceasusescu. Evenimentul s-a petrecut joia trecuta, cind, intre doua antrenamente pe pista de la Monza, Irvine a gasit timp pentru a face o vizita la santierele firmei "Aquariva" din Bergamo, una dintre cele mai renumite marci in domeniul barcilor cu motor. Actualul component al echipei Jaguar a petrecut mai bine de doua ore pe santier si a cerut sa vada, in principal, modelele de barci fabricate in serie restrinsa. Operatiunea de restaurare a durat sapte luni "La inceputul vizitei, irlandezul a fost fascinat de un model "SuperAquarama", care a fost in proprietatea lui Ceausescu, insa respectiva barca fusese deja vinduta. I-am aratat apoi o "Aquarama Special", care i-a apartinut tot dictatorului roman. O adevarata bijuterie, pe care am reusit sa o restauram perfect, salvind atit tapiteria, cit si coca ambarcatiunii. Practic, este ca si noua: totul e original, de la faruri la sirena. Operatiunea de restaurare a durat aproape sapte luni si nu am renuntat la nici un element initial. Inclusiv motoarele sint ca noi. Norocul nostru a fost ca Nicolae Ceausescu n-a mers prea mult cu ea, barca avind mai putin de o suta de ore de navigatie", a declarat Anselmo Vigani, administratorul delegat al firmei din Bergamo, cel care l-a insotit pe noncomformistul pilot in vizita sa. Impresionat de exemplarul vazut, irlandezul a revenit a doua zi special pentru a testa ambarcatiunea, in ciuda faptului ca vremea a fost destul de urita. Dupa citeva manevre reusite si unele care nu i-au iesit ca la volanul unui bolid de F1, Eddie s-a declarat entuziasmat de barca botezata "Centaur" de fostul presedinte al RSR. Dictatorul o achizitionase in 1966 Firma "Aquariva" a inceput fabricarea modelului de lux "Aquarama Special" in anul 1962. La acea vreme, salupa era considerata ca un "Ferrari" al barcilor cu motor. Productia a continuat pina in 1996, insa, in toata aceasta perioada, nu s-au executat decit 784 de bucati. Lungimea unei barci variaza intre 8,14 si 8,75 metri, fiind construita integral din lemn. Este dotata cu doua motoare "Riva Crusader", a caror putere totala este de 444 de cai. Viteza maxima pe care o poate dezvolta "herghelia" este de 230 km/h. Nicolae Ceausescu a achizitionat "Centaurul" in 1966, la un an dupa ce a fost ales in functia de secretar general al PCR. In 1998, in dorinta de a recupera unele modele rare ale firmei, "Aquariva" a cumparat de la Regia Autonoma de Administrare a Protocolului de Stat (RA-APPS) salupa fostului dictator. Cum la licitatia organizata in urma cu trei ani cumparatorii nu prea s-au inghesuit si din cauza faptului ca starea ambarcatiunii era jalnica, "macaronarii" au intrat in posesia exemplarului contra sumei de 18.000 de dolari. LAURENTIU CIORNEI SILVIU TANASE Belgianul a devenit noul presedinte al Comitetului International Olimpic Jacques Rogge e prieten bun cu Cristian Rizea Belgianul Jacques Rogge este, de ieri, cel mai important om din sportul mondial, devenind noul presedinte al Comitetului International Olimpic (CIO). In virsta de 59 de ani, Rogge a fost preferat de 59 dintre membrii cu drept de vot ai CIO, fiind ales in turul doi al scrutinului desfasurat la Moscova. Belgianul este cel de-al optulea presedinte al CIO, el succedindu-i spaniolului Juan Antonio Samaranch, care a gasit de cuviinta sa se retraga dupa ce a condus destinele celui mai important organism sportiv incepind din anul 1980. Rogge este doctor in medicina, licentiat in medicina sportiva, chirurg ortoped si vorbeste fluent olandeza, franceza, engleza, germana si spaniola. "Tin sa multumesc intregii miscari olimpice pentru increderea pe care mi-a acordat-o. Ii invit pe cei patru contracandidati la functia suprema sa colaboram pe viitor pentru binele tuturor. Totodata, doresc sa-i multumesc lui Samaranch pentru tot ce a facut pe durata perioadei in care a fost presedintele CIO", a sunat prima declaratie a lui Rogge, dupa care el i-a inminat predecesorului sau "Ordinul Olimpic de Aur". Alegerea lui Jacques Rogge este de bun augur si pentru Romania, noul presedinte CIO fiind prieten cu Cristian Rizea, seful de cabinet al ministrului tineretului si sportului, Georgiu Gingaras. SILVIU TANASE Bondrea se pregateste sa preia Craiova Trei antrenori in trei luni Universitatea Craiova tinde sa uimeasca din nou fotbalul romanesc, pregatindu-se sa devina singura echipa care a abordat meciurile din Cupa UEFA-Intertoto cu un antrenor, a efectuat pregatirea de vara cu altul si urmeaza sa inceapa campionatul cu al treilea. Potrivit unor surse apropiate conducerii clubului oltean, Aurel Ticleanu va fi inlocuit de Marian Bondrea, numirea acestuia la cirma formatiei din Banie fiind decisa de Gigi Netoiu in urma unui conflict pe care principalul actionar al Universitatii l-ar fi avut cu Ticleanu saptamina trecuta, in cantonamentul de la Sfintu-Gheorghe. Contactat ieri, Bondrea s-a abtinut sa confirme, dar a precizat ca "in cazul in care Universitatea ma va solicita, probabil ca-mi voi da acceptul". Desi, la rindul sau, Ticleanu s-a aratat surprins de posibila sa inlocuire, afirmind ca "e putin probabil sa apara peste noapte astfel de schimbari spectaculoase", mai multi jucatori craioveni vorbeau despre iminenta mutare de la nivelul conducerii tehnice. Netoiu era asteptat aseara in Banie pentru o ultima runda de negocieri cu Marian Bondrea. El ar urma, se pare, sa fie ajutat de Cristian Mustaca si Marius Purcaru. MARIO MORCOV Copos: "Sa nu uite domnul Iordanescu ca a cistigat 200.000 de dolari in doua luni" Acuzata ca a falsificat semnatura lui Anghel Iordanescu pe Regulamentul de Ordine Interioara, conducerea clubului Rapid a incercat ieri sa gaseasca o modalitate de a se disculpa. S-a vorbit chiar de solicitarea unei expertize grafologice, dar s-a renuntat pina cind toate celelalte probe vor fi eliminate. "Deocamdata sintem in expectativa. Urmarim miscarile "adversarului"", ne-a spus ieri unul dintre liderii gruparii de sub Podul Grant. In cazul in care giulestenii vor dovedi ca generalul si-a pus semnatura pe controversatul act, George Copos intentioneaza sa-l actioneze in judecata pe fostul sau angajat. "Sa nu uite domnul Iordanescu ca a cistigat, conform acelui act, 200.000 de dolari in doua luni, perioada in care a dus Rapidul la "minus 5" in clasamentul adevarului!". Tot la judecata s-au gindit si Anghel Iordanescu, pentru calomnie, si Asociatia Fotbalistilor Profesionisti din Romania. De altfel, acest organism a intocmit deja actele pentru trimiterea conducatorilor rapidisti in fata instantei. Ieri, patru dintre jucatorii care au avut de suferit din cauza Regulamentului de Ordine Interioara (Dorel Mutica, Petre Marin, Robert Nita si Cornel Frasineanu) si-au depus la Liga Profesionista de Fotbal alte memorii, prin care solicita plata integrala a contractelor de joc. La fel intentioneaza sa procedeze si Daniel Iftodi, acesta reclamind nerespectarea regulamentului de acordare a primelor de joc. Cazul fotbalistilor va fi judecat astazi, sub presedintia sefului de la LPF, Mitica Dragomir, in prezenta presei. LAURENTIU CIORNEI Bölöni, de la A la Z Ladislau Bölöni, noul antrenor al echipei portugheze Sporting Lisabona, tine in continuare, la mai bine de o luna de la instalarea sa, capul de afis al rubricilor destinate "leilor" in cotidianele lusitane. Intr-o ampla trecere in revista a primului stagiu de pregatire facut de Sporting, publicatia "O Jogo" leaga de numele fostului selectioner roman nu mai putin de sapte dintre rubricile "Sporting, de la A la Z". La cea de-a doua litera, se consemneaza: "Bölöni. In doar doua saptamini si-a impus filosofia de lucru, se ghideaza in metodologia antrenamentelor pe criterii si principii stiintifice, apeleaza la diversificarea exercitiilor. Aceste concluzii nu lasa loc dubiilor: Consiliul de Administratie a avut intru totul dreptate cind a facut alegerea antrenorului". Numele lui Loti mai este pomenit la litera D, de la "Disciplina", unde se mentioneaza ca tehnicianul a impus o rigoare extrema la antrenamente, si la litera E, de la "Entuziasm" - "jucatorii au fost prinsi de exercitiile inventate de Bölöni, chiar daca acestea au fost foarte solicitante uneori". Romanul mai este considerat "un mare expert in domeniul pregatirii fizice", "fanatic al orarului, pe care pretinde ca toata lumea sa-l respecte aproape ca pe o religie" si "un antrenor care domina scena antrenamentelor, dar care apreciaza dialogul cu jucatorii. Andre Cruz, fotbalist cu mare experienta, a recunoscut ca este o politica foarte buna".(M.U.) Andre Agassi o ia de nevasta pe Steffi Graf Cotidianul german "Bild" afirma in numarul sau de ieri ca fosta jucatoare de tenis Steffi Graf (Germania) si actualul numar 1 in clasamentul ATP, americanul Andre Agassi, se vor casatori in luna ianuarie a anului viitor, la Las Vegas. Conform "Bild", invitatiile catre rude si prieteni au fost deja lansate. Ceremonia nuntii si petrecerea de dupa aceea vor avea loc la vila lui Agassi din Las Vegas. Joia trecuta, Andre a confirmat ca Steffi Graf este insarcinata, urmind sa nasca un baietel in luna decembrie. Cei doi sint impreuna din anul 1999. (S.T.) Fara blaturi in Regie Sportul Studentesc este ultima echipa de fotbal din Divizia A care si-a stabilit conducerea tehnica. Ieri, Vasile Siman, presedintele Consiliului de Administratie al gruparii din Regie, l-a prezentat pe Ioan Andone, noul tehnician a "studentilor". Fostul international a semnat cu Sportul un contract pe o perioada de trei ani, salariul sau fiind unul dintre cele mari din prima divizie, aproximativ 80.000 de dolari anual. Siman a precizat ca Sportul nu va fi interesata de jocurile de culise. "Sintem constienti ca, fiind nou-promovati, vom fi primiti cu raceala de celelalte adversare. Noi nu ne vom face probleme. Iesim pe teren si rezolvam disputa acolo. Exista un risc, dar risc este si cind mergi cu masina sau cu avionul", a precizat tinarul conducator al "alb-negrilor". Obiectivele "studentilor" in acest sezon sint clasarea in primele cinci locuri si calificarea in finala Cupei Romaniei. "Sint realiste, daca tinem cont de valoarea si coeziunea lotului", a apreciat Andone. LAURENTIU CIORNEI Flick-flack Tunisia, calificata la Mondiale Tunisia a devenit a treia echipa nationala care s-a calificat la turneul final al Campionatului Mondial de fotbal din 2002, gazduit de Japonia si Coreea de Sud. Cu o saptamina in urma, Africa de Sud si Camerun isi asigurasera prezenta la festinul asiatic, alaturi, bineinteles, de cele doua gazde, calificate din oficiu, si Franta, detinatoarea titlului mondial. Tunisia a invins, in deplasare, cu scorul de 3-0, selectionata Republicii Democrate Congo, intr-o partida contind pentru grupa D a preliminariilor Zonei Africane. Gratie acestui succes, Tunisia a acumulat 20 de puncte din opt partide disputate si nu mai poate pierde primul loc in grupa. (D.N.) Duro alearga prin parcuri Conducerea echipei de fotbal Steaua i-a interzis lui Albert Duro sa se mai antreneze cu "tineretul". In aceste conditii, mijlocasul albanez alearga de unul singur prin parcuri, nadajduind sa-si gaseasca pina la urma o formatie la care sa evolueze. "Steaua mi-a fixat un pret, 100.000 de dolari, insa, deocamdata, nu am oferte demne de luat in calcul. Mi s-a cerut sa dau probe in Ucraina si Rusia, dar nu-mi convine. In orice caz, nu ma las de fotbal. A mai fost vorba sa plec la Dinamo, insa conducerea n-a vrut sa-mi dea drumul", ne-a declarat ieri Duro. (D.C.) Mihalcea are in probe un Mercedes clasa C Fotbalistul dinamovist Adrian Mihalcea are de citeva zile in probe un autoturism marca Mercedes clasa C. "In acest moment, nu am masina. Automobilul este doar imprumutat. Vreau sa-l verific bine, ca sa nu am vreo surpriza neplacuta, in cazul in care ma hotarasc sa-l cumpar. Problema este ca eu stau mai mult prin cantonamente, iar proprietarul poate gasi in acest timp un cumparator, asa ca poate vinde Mertanul (n.r. - care nu este nou-nout) in orice moment", ne-a spus ieri jucatorul "ciinilor rosii". Masina aflata momentan la dispozitia "taranului" costa 40.000 de dolari, insa "la mina a doua", pretul acesteia se ridica la 30.000 de dolari. (D.C.) Steaua, cota 251/1 Agentia britanica de pariuri sportive "William Hill" acorda o cota de 251/1 echipei de fotbal Steaua Bucuresti la cucerirea editiei 2001-2002 a Ligii Campionilor. Practic, cine mizeaza acum o lira sterlina pe Steaua poate cistiga in luna mai, in cazul in care "militarii" cuceresc trofeul, 251 de lire. Campioana Romaniei este a 35-a formatie in topul celei mai cunoscute case de pariuri din lume, cel mai bine plasata fiind Real Madrid, cu o cota de 3,5 la 1. Macedonenii de la Sloga Jugomagnat si lituanienii de la FBK Kaunas, formatiile dintre care se va alege adversara Stelei in turul doi preliminar, au o cota extrem de scazuta, 1001 la 1. (S.T.) Deces pe gazon Nigerianul Charles Ocheaga, jucatorul echipei indiene de fotbal Bengal Mumbai, a decedat din cauze necunoscute in timpul unei partide de campionat. Fotbalistul, in virsta de 25 de ani, a cazut pe gazon cu trei minute inainte de pauza. El a fost transportat cu un taxi la spital, insa la sosire s-a constatat decesul jucatorului. Moartea lui Ocheaga este a doua din istoria fotbalului indian. In sezonul 1993-1994, Sanji "Raja" Data, de la echipa Mohun Bagan, a primit o minge puternica in plex si a decedat pe gazon. (D.N.) Regizorii se-nghesuie sa distribuie in filme fotbalisti celebri FC Hollywood Popularitatea de care se bucura cei mai cunoscuti fotbalisti din lume a fost folosita si in cinema. Multi dintre regizori apeleaza direct la vedetele sportului-rege, care au deja o imagine bine conturata. In definitiv, e mai usor sa iei un star din mijlocul stadionului si sa-l arunci in fata reflectoarelor. Asa se face ca, in decursul ultimilor ani, fotbalisti celebri au ales sa-si incerce norocul si in cea de-a saptea arta. Vinnie Jones, actor cu cota in SUA David Beckham, internationalul englez al echipei de fotbal Manchester United, isi va face debutul ca actor intr-un film al carui scenariu se bazeaza pe intimplari din viata sa, releva publicatia britanica "The Sun". Premiera peliculei este programata peste doi ani, iar subiectul tratat este acela al unei tinere care doreste sa ajunga fotbalista, fiind indragostita de idolul ei, nimeni altul decit David Beckham. Popularitatea pe care o are internationalul englez, unul dintre cei mai bine platiti jucatori de pe mapamond, garanteaza reteta succesului, noteaza presa insulara. De altfel, Beckham nu este primul fotbalist englez care joaca intr-o pelicula. Vinnie Jones, unul dintre cei mai duri fundasi centrali pe care i-a dat Anglia, a jucat in mai multe filme. Acum este unul dintre actorii cunoscuti din Statele Unite, dupa ce a jucat in filmele "Dispari in 60 de secunde", alaturi de Nicolas Cage si Angelie Jolie, si in "Snatch", regizat de Guy Ritchie, sotul Madonnei, pelicula in care apare si Brad Pitt. Cantona si Anelka, doi francezi cu lipici la ecran Dupa ce s-a lasat de fotbal, francezul Eric Cantona, alt jucator de legenda al formatiei engleze, s-a dedicat vietii cinematografice. "Copiii lui Marais" de Jean Becker si "Elizabeth" de Shekhar Kapiur sint doar doua dintre peliculele in care a aparut fostul mare jucator francez. Andrei Sevcenko, atacantul formatiei AC Milan, a aparut in "Eroi ai razboiului", film care este bazat pe peripetiile unui soldat ucrainean in cel de-al doilea razboi mondial. De tentatia filmului n-a scapat nici francezul Nicolas Anelka, fostul jucator al echipelor Arsenal Londra si Real Madrid, actualmente la Paris Saint - Germain. Jucatorul de culoare a aparut in pelicula "Mingea", de Alain Berberian, unde isi joaca propriul rol, alaturi de cunoscutii Gerard Lanvin si Jose Garcia. Este vorba de un film produs de Canal Plus, unul dintre sponsorii celor de la PSG. Romario, considerat unul dintre cei mai mari atacanti din istoria echipei nationale a Braziliei, se pregateste si el de debut. Regizorul G. Advilson, descoperitorul actorului Sylvester Stallone si cel care a realizat seria "Rocky", incearca sa duca la capat o pelicula in care starul brazilian isi va interpreta propria sa viata. Pele si "Drumul spre victorie" Pele a fost actor principal in filmul "Drumul spre victorie", an de productie 1981. Regizorul a fost John Huston si pelicula trateaza destinul unor prizonieri in timpul celui de-al doilea razboi mondial, in care fotbalul e o chestiune de viata si de moarte. Alaturi de miticul jucator brazilian au aparut alti fotbalisti de legenda, precum englezul Bobby Moore, argentinianul Osvald Ardiles, polonezul Grzegorz Lato, belgianul Paul Van Himst, dar si cunoscutii actori Michael Caine si Sylvester Stallone, ultimul interpretind rolul portarului din echipa detinutilor. In Spania s-a turnat o pelicula despre viata lui Ladislau Kubala, singurul jucator din lume care a jucat pentru trei nationale de fotbal diferite. "Asii cauta pacea" se intituleaza filmul, regizat chiar de fotbalistul respectiv, si povesteste in amanunt viata plina de peripetii a jucatorului si antrenorului Kubala. O alta pelicula dedicata fotbalului imediat dupa razboi a fost "Unsprezece perechi de ghete" de Francesco Rovira Beleta, in care au aparut Di Stefano, Zarra, Segarra si Samitier, fotbalisti spanioli in voga la inceputul anilor '50. DANIEL NAZARE [23][pl.dll?rid=expresro] 