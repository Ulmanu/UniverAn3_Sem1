 Bordean a incercat sa dea foc unui politist din Timisoara Un incident mai putin obisnuit s-a petrecut in cartierul Bucovina, din Timisoara. Un politist a fost la un pas de a fi incendiat de un individ supernervos. In noaptea de 15/16 august, Dumitru Bordean s-a certat crunt cu concubina sa, in apartamentul acesteia din cartierul Bucovina. Femeia se saturase de apucaturile violente ale concubinului si i-a cerut sa paraseasca apartamentul. Invitatia l-a enervat teribil pe individul in virsta de 34 de ani, care si-a luat prietena la bataie. Aceasta a sunat la politie si in citeva minute un echipaj de la Sectia 4 si-a facut aparitia la locul scandalului. Bordean statea la pinda si, in momentul in care in usa au aparut oamenii de ordine, furios a scos o sticla cu gazolina si i-a stropit atit pe politisti cit si pe vecinii care se adunasera in fata apartamentului pentru a vedea mai bine ce se intimpla. Politistul care conducea echipajul a primit cantitatea cea mai mare de gazolina pe uniforma. Bordean a scos apoi din buzunar o cutie cu chibrituri, a aprins o luminare si, printre injuraturile care se revarsau din gura sa, a aruncat luminarea aprinsa spre politistul imbibat cu gazolina. Subofiterul a evitat in ultima clipa luminarea aprinsa si a pus mina pe piroman, acesta fiind condus la sediul politiei unde va fi anchetat pentru ultraj. TUDOR FLUERAS Frauda BIR - Buzau Administratorul Dorina Popa a sustras 275 de milioane de lei Dorina Popa, in virsta de 43 de ani, administrator la Sucursala Buzau a Bancii Internationale a Religiilor, a fost retinuta, in cursul zilei de marti, fiind cercetata de delapidare, fals si uz de fals. Functionara avea ca atributie de serviciu gestionarea conturilor de disponibil in lei si in valuta, la vedere si la termen, pentru persoane fizice si societati comerciale. Dupa primele cercetari s-a stabilit ca, in perioada iunie 1999 - august 2000, Dorina Popa a sustras sume de bani, prin metoda "suveica", din 13 depozite bancare. Din suma totala "invirtita" de 325 milioane de lei, ea si-a insusit 275.663.000 de lei. Dorina Popa isi trecea in mod fictiv numele pe certificatul de depozit, in dreptul rubricii "depunator". Organele de cercetare sint de parere ca numarul pagubitilor poate fi mult mai mare si recomanda posesorilor BIR sa-si verifice conturile, iar in cazul in care constata neregului, sa depuna plingeri la politie. MARIUS FAIFER Hotii i-au furat masina comandantului adjunct al IPJ Constanta Comandantul adjunct al Inspectoratului de Politie a Judetului Constanta, colonelul Anton Popescu, a descoperit luni, 14 august, ca nu mai poate pleca la serviciu cu autoturismul propriu, locul din parcare fiind gol. Autoturismul, un Opel Omega cu numarul de inmatriculare CT-58-ABA, fusese parcat in seara precedenta in fata blocului, chiar de catre colonel si asigurat corespunzator. Atit vecinii de la parter, cit si paznicii de la magazinele din apropiere au declarat ca nu au sesizat nimic suspect in timpul noptii. Colonelul Popescu a anuntat imediat Politia Rutiera, iar masina disparuta a fost data in urmarire. DAN MIHAESCU Pentru ca sotia l-a parasit, Mihai Davidoiu si-a violat fiica minora timp de patru ani Mihai Davidoiu, in virsta de 38 de ani, din Vaculesti, judetul Botosani, cu domiciliul in orasul Jimbolia, judetul Timis, a fost arestat pentru viol si incest in baza unui mandat emis de Parchetul de pe linga Tribunalul Timis. El a recunoscut in fata procurorilor timisoreni ca si-a violat fiica, in virsta de 15 ani. In urma cu patru ani, Mihai Davidoiu s-a certat cu sotia sa si aceasta a plecat acasa la Dorohoi, lasindu-l pe barbat singur cu trei copii. Prin faptul ca sotia a plecat, Davidoiu crede ca poate justifica incestul. Din 1996 pina in urma cu doua saptamini, el si-a batut fiica cea mare si a violat-o de mai multe ori. La inceputul lunii august, dupa ce a suferit o noua agresiune din partea tatalui ei, fetita s-a dus direct la Postul de Politie din Jimbolia unde a povestit cosmarul prin care a trecut. "Mi-am violat fata", ne-a spus ieri Mihai Davidoiu in arestul IPJ Timis. "Am fost sub influenta alcoolului. Am fost inconstient. Eram despartit de sotie si ramasesem cu copiii". TUDOR FLUERAS Romancele recuperate din Cambodgia au fost plasate de o firma de impresariat artistic din Bucuresti Cele sase fete constrinse la sclavie sexuala in hotelurile din Phnom Penh se vor intoarce astazi in tara Politia cambodgiana este in cautarea unei romance in virsta de 30 de ani, pe nume Norica Topirceanu, care a fost condamnata in contumacie pentru trafic de persoane, dupa ce cinci fete romance si doua moldovence au fost salvate dintr-un hotel din Phnom Penh, unde erau tratate ca sclave sexuale, transmite Reuters. Politia militara afirma ca o cauta de duminica pe Norica Topirceanu, descrisa autoritatilor cambodgiene de cele sapte femei. Una dintre ele, identificata doar cu prenumele Claudia, 23 de ani, a povestit ca ea si celelalte sase erau inchise ziua intr-un hotel, iar seara erau transportate cu un autobuz la un bar unde erau obligate sa isi ofere serviciile unor inalti oficiali locali. De repatrierea femeilor, avind virste cuprinse intre 18 si 24 de ani, s-a ocupat Organizatia Internationala pentru Migrari, care a refuzat sa dezvaluie identitatile acestora. Ele vor sosi astazi pe Aeroportul Otopeni. ISABELLA ALEXANDRESCU Aura Hotamus are state vechi in traficul de carne vie Patroana firmei "Impress' 98 Exim" SRL, prin intermediul careia romancele au ajuns in Cambodgia, se afla in atentia autoritatilor romane. Apartamentul situat pe Calea 13 Septembrie 130, din Bucuresti, unde este situat sediul firmei, apartine Aurei Hotamus, patroana societatii. Conform unor surse, Norica Topirceanu este doar asociata patroanei. Cert este ca fetele au plecat in Cambodgia dupa ce au fost cazate, pentru o perioada de timp, in apartamentul Aurei Hotamus. Despre proprietara apartamentului se stie ca este maritata cu un cetatean turc si ca, de doi ani, de cind a cumparat acel apartament, se ocupa cu trimisul romancelor in strainatate, in special in Turcia. Vecinii ne-au mai spus ca Aura Hotamus a fost cercetata de politistii de la sectia 17, anul trecut, pentru trafic de carne vie. Din aceleasi surse am mai aflat ca Aura Hotamus are un baiat in virsta de 22-23 de ani, care se ocupa cu racolarea si cazarea tinerelor care urmau sa fie trimise in strainatate. In apartamentul unde functiona firma de "impresariat artistic" nu am gasit nici o persoana in cursul zilei de ieri. EUGENIA MIRCESCU DANIEL CANA Sergentul Arsim Bulent, impuscat la Vama Veche In dimineata de miercuri, 16 august, intre orele 2.00 si 3.00, o patrula terestra a Garzii de Coasta - Constanta, compusa din sergentii angajati Arsim Bulent si Daniel Rosca, aflata in misiune de cercetare-observare in zona punctului de trecere a frontierei de la Vama Veche, a fost atacata violent de un grup de necunoscuti. Acestia s-au luptat corp la corp cu politistii, iar conducatorul patrulei, subofiterul Arsim Bulent, a fost impuscat mortal in ceafa. Potrivit col. Stere, din cadrul Serviciului Operativ al Garzii de Coasta, incidentul a avut loc la o distanta de aproximativ 500 de metri de postul de control, in perimetrul falezei, aproape de plaja. Conform declaratiei sergentului Daniel Rosca, cei doi politisti au fost atacati prin surprindere, pe la spate, de cel putin doi agresori imbracati in negru, probabil purtind cagule. Dind dovada de o excelenta pregatire fizica si antrenament in lupta corp la corp, atacatorii i-au imobilizat si dezarmat rapid pe militari. Probabil din cauza ca a opus o rezistenta mai mare, Arsim Bulent a fost impuscat in timpul luptei in ceafa, la baza craniului, cu propriul pistol-mitraliera. Daniel Rosca, lovit puternic in cap, si-a pierdut cunostinta. Colonelul Stere povesteste ca, in numai citeva minute, ofiterul de serviciu de la subunitatea de garda a ajuns la fata locului fiind alarmat de focul de arma. El l-a gasit pe drum pe sergentul Rosca, care venea spre unitate, impleticindu-se, pentru a-si alarma camarazii. Tot ofiterul de serviciu l-a gasit si pe Arsim Bulent cu fata in jos, intr-o balta de singe, pistolul-mitraliera si cele doua incarcatoare de rezerva lipsind. Din primele declaratii ale singurului martor reiese ca atacatorii vorbeau romaneste. Primele supozitii indica faptul ca agresorii ar putea fi membrii unui grup de contrabandisti, surprinsi din intimplare de rondul patrulei, sau calauzele unui grup de emigranti ilegali. Exista si posibilitatea ca cei doi banditi sa fi venit dinspre mare si sa fi plecat tot pe acolo cu costume de scafandru. Deocamdata, Garda de Coasta este in alerta maxima pina la descoperirea unor indicii minime pentru cercetarea acestui caz, de o violenta nemaiintilnita, in urma careia politistul Arsim Bulent, de numai 26 de ani, tatal a doi copii, si-a pierdut viata in misiune. DAN MIHAESCU Gaz pe Foc - acuzati ca au rapit o americanca de 14 ani Cindy Oros este una dintre concurentele de la "Miss Romania International" Baietii de la Gaz pe Foc au tras o sperietura zdravana marti seara cind se aflau pe litoral in compania unei superbe pustoaice din Statele Unite. Prezenti la Mangalia, cu ocazia Festivalului "Callatis 2000", baietii s-au imprietenit cu doua concurente la "Miss Romania International". Una dintre acestea, Cindy Oros, in virsta de 14 ani, i-a cunoscut pe membrii trupei Gaz pe Foc chiar in ziua concursului si imediat s-au imprietenit, mai ales ca l-a simpatizat din prima clipa pe blondul Paul Panait. Acesta din urma ne-a povestit ca pustoaica isi dorea foarte tare sa faca un tur al statiunilor si nu s-a lasat pina nu i-a convins pe baieti sa o duca la plimbare, eventual chiar intr-o discoteca. Din nefericire, Cindy a uitat sa-si anunte mama ca pleaca, iar baietii de la Gaz pe Foc au scapat si ei din vedere acest amanunt. Ingrozita ca fiica ei nu mai apare, in conditiile in care se facuse deja foarte tirziu, mama fetei a reusit in cele din urma sa afle in compania cui se afla si l-a contactat telefonic pe unul dintre membrii trupei, Alin Lupsa, spunindu-i ca va veni cu politia peste ei. Lucru destul de grav, avind in vedere ca Cindy este minora. Spre miezul noptii, insotita de niste prieteni de familie si de doi indivizi in civil, care s-au dat drept politisti, fara insa sa se legitimeze, mama pustoaicei a descins sa-si ia odorul de la terasa complexului "Caltun", din Venus. Foarte nervoasa, femeia le-a reprosat in termeni duri celor de la Gaz pe Foc faptul ca i-au luat fata fara sa-i ceara voie. Baietii au incercat sa se disculpe, spunindu-i ca nu si-au imaginat nici un moment ca Cindy nu a anuntat-o si ca, oricum, nu a fost vorba decit despre o simpla plimbare. La rindul ei, fata le-a explicat politistilor ca nu este nici o problema pentru ca a plecat cu ei de bunavoie. Dupa ce s-a mai linistit, vazind ca baietii isi cer scuze si ca nu s-a intimplat nimic grav, doamna Oros si-a bagat copila in masina si a demarat in tromba. "Cind m-a sunat Alin si mi-a zis de politisti a inceput sa-mi bata inima, ma speriasem. Nu-mi imaginez cum am putut sa intru in asa bucluc", spunea ieri Paul, vizibil usurat de faptul ca lucrurile s-au rezolvat fara incidente neplacute. "Eu, personal, ma feresc sa ies cu minore. Nu pentru ca nu-mi place, ci pentru ca, pur si simplu, legislatia ma impiedica. Dar daca Cindy ma tot invita la discoteca, pina la urma am mers. Ulterior, m-am plimbat aiurea cu ea, pe strazi, si catre miezul noptii ne-am intors la «Caltun». La sfirsit, ea imi trimitea bezele, in timp ce mama ei ii dadea peste mina. Am ramas totusi prieteni", a completat Paul. Potrivit lt. Cristian Oprisan, seful Biroului Ordine Publica de la Politia Mangalia, cei doi tineri care s-au deplasat la Venus, in cautarea tinerilor "disparuti in noapte", nu erau politisti si, mai mult ca sigur, mama tinerei a vrut sa-i intimideze pe cei de la Gaz pe Foc. LIVIA GRIGORE Ancheta in cazul fetei impuscate in fata bisericii pare ca se ghideaza dupa deviza: Ocoliti martorii incomozi! In urma incidentului de la Fotachesti - Videle, cind o adolescenta a fost impuscata mortal de un politist, Parchetul Militar a demarat o ancheta. Dupa cum am relatat in numarul de ieri al ziarului nostru, in noaptea de luni spre marti, Mirela Bratu, in virsta de 16 ani, a fost impuscata in timp ce asculta slujba de Sfinta Maria. Plutonierul Mihai Burcescu, cel care a tras focul de arma ucigas, se afla in atentia procurorilor militari, fiind cercetat in stare libertate. Primele indicii ale anchetatorilor au condus la ideea ca subofiterului i s-a descarcat arma in timp ce era lovit de catre Viorel Stoican, patronul terasei in fata careia s-a petrecut tragedia. Numai ca declaratiile martorilor oculari contrazic varianta expusa initial de subofiter. Mai mult, atit parintii, cit si unii martori care au fost de fata la moartea Mirelei Bratu ne-au declarat ca anchetatorii nici macar nu i-au intrebat despre incident, iar martorii care au sustinut varianta oficiala au fost selectati de anchetatori. "Stoican este un individ violent", sustin satenii Cind fata a fost impuscata de subofiter, de fata erau zeci de persoane. Printre acestea, sora sa geamana, Aurica, si prietena lor Iuliana Ban, de aceeasi virsta cu ele. Impreuna cu Mirela, cele doua fete stateau pe o banca din fata curtii lui Stoican. "Am vazut cum politistul a venit si s-a luat la cearta cu Stoican. Avea pe el o vesta reflectorizanta. A scos pistolul, l-a indreptat spre el (spre Soican - n.r.) si a zis: «Stai, ca trag». Stoican i-a tras una cu un bat peste umar si apoi a fugit. Politistul s-a dat un pas inapoi si apoi a tras. Pe urma am vazut-o pe Mirela intinsa pe pamint. Rica (Aurica, sora geamana a Mirelei - n.r.) i-a luat capul in brate si tipa disperata. Era plina de singe si avea o rana mare la frunte. Au luat-o niste oameni si au dus-o la spital", ne-a declarat Iuliana Ban. Desi este un martor-cheie al tragediei de la Fotachesti - Videle, pina acum Iuliana Ban nu a fost audiata de politisti. Aceasta omisiune, intentionata sau nu, ii face pe sateni sa se intrebe cit de mult isi doresc politistii sa afle adevarul in acest caz. Relatarea Iulianei am auzit-o si de la alte persoane care au asistat la moartea tragica a tinerei. Cert este ca Stoican este un individ violent care, spun satenii, a mai avut conflicte cu politia. Este caracterizat ca "un nebun cu acte in regula". Gardianul public care l-a insotit pe subofiter i-a smuls pistolul din mina si a tras un foc in aer, declara martorii oculari. Tinind cont de imprejurarile in care s-a petrecut incidentul, se pare ca subofiterul nu era suficient de motivat sa scoata pistolul. Mai ales ca acolo erau zeci de oameni. Preotul bisericii a cedat cavoul sau pentru inmormintarea Mirelei Impresionat de tragicul incident petrecut linga biserica al carei paroh este, parintele Marian Ene ne-a declarat ca s-a hotarit sa cedeze familiei Mirelei Bratu cavoul sau. "Nu cred ca este un gest suficient de maret ca sa acopere pierderea unei vieti, mai ales a unei fete de doar 16 ani", ne-a declarat preotul. Parintii fetei ne-au spus ca "nu doresc sa invinovateasca pe cineva, ci vor ca ancheta sa se desfasoare corect si sa fie pedepsit vinovatul". Emil Popa (tatal vitreg al Mirelei), 48 de ani, si sotia sa Maricica, 40 de ani, ne-au spus ca nici macar nu au fost intrebati de anchetatori despre moartea fiicei lor. In plus, multi dintre cei care au fost de fata la moartea tragica a fetei ne-au spus ca "politistii au ales citiva martori, unii care nici macar nu au fost acolo". Cu toate acestea, anchetatorii au stabilit ca, deocamdata, plutonierul Burcescu poate fi cercetat in libertate. PETRISOR CANA DANIEL NEAMU Fratele celebrului colonel SPP implicat in afacerea "Tigarea II" e "pe invers" Trutuleasca, vedeta homosexualilor din Timisoara Trutulescu sta semiintins pe o bancuta din lemn in curtea umbroasa a cartierului Ronat din Timisoara. Pe sub el alearga fara oprire un pui de ciine si o pisicuta. "Imi pare rau de el, a fost un prost", ne spune Vasile Trutulescu. Prostul despre care ne vorbeste tocmai a fost arestat. Credeam ca ii aducem o veste buna, dar stia deja. Trutuleasca, asa cum il alinta apropiatii, a patit-o. Fratele vitreg al celebrului Gheorghe Trutulescu a fost batut de un amant care i-a furat lantul de la git. Incursiune in comunitatea homosexuala din Timisoara Vasile Trutulescu este un personaj cunoscut in Timisoara mai ales dupa afacerea "Tigareta II", cind fratele sau, Gheorghe Trutulescu, a tinut mai multe saptamini prima pagina a ziarelor. Vasile este departe de faima fratelui sau, dar este o adevarata vedeta in comunitatea homosexuala din Timisoara. Alintat de prietenii apropiati "Trutuleasca", Vasile are un barulet intr-un cartier select din oras. Aici au loc intilniri din cind in cind, dar barul "Amarildo" este fieful lui Vasile Trutulescu, locul unde isi trateaza prietenii si amantii. La etaj si-a amenajat un dormitor cochet. Un adevarat cuibusor de nebunii. Ne asteptam sa gasim la "Amarildo" o gramada de figuri ciudate si tot felul de grozavii. Nici vorba. Un simplu birt de cartier cu doua mese schioape scoase pe trotuar. La bar: stupoare. O femeie. Intrebam de Trutuleasca. "Nu vine, e bolnav. Lipseste citeva zile", ne spune suspicioasa femeia de la bar. Se uita lung la noi. Crede ca sintem politisti sau jandarmi. Nu stie unde sta, nu are telefon. Noi nu ne dam insa batuti. Printr-un sir de cunostinte ajungem la George, de fapt Georgeta - pentru apropiati. Accepta sa ne ajute. Se apropie gratios de masina. Are o fata rotunda, cu o alunita discreta. E imbracat in pantaloni scurti. Se pregatea sa plece in Parcul Central, locul de intilnire al homosexualilor din Timisoara. Ne intoarcem la "Amarildo", unde George obtine ceva mai mult, fiind un cunoscut al locului. Plecam apoi spre Parcul Central. Cu o voce mieroasa, George se plinge de tratamentul la care sint supusi el si apropiatii sai. "Gardienii si jandarmii sint cei mai rai. Nu ne-au lasat bine gardienii ca ne-au luat acuma in primire jandarmii. Parca n-ar sti ca articolul 200 s-a abrogat. Ne alearga ca pe prosti prin parc. Da', lasa, ca acum citeva zile Nemtoaica, unul dintre ai nostri, i-a dat unui jandarm cu sprayul in ochi de l-a bagat in spital", povesteste cu sufletul la gura George. Ajungem in Parcul Central. Lumea homosexualilor. George se misca exact ca pestele in apa. Se saluta cu citeva perechi de barbati care stau visatori pe banci. Pe aleile din Parcul Central misuna homosexualii. E o dupa-amiaza calda si au iesit la agatat. Observam cu stupefactie citeva figuri din viata publica a orasului. Intoarcem capul cu pudoare si ne facem ca nu-i vedem. Simtim citeva priviri ascutite. Ne grabim sa iesim din parc pina nu e prea tirziu. Citiva baieti nedumeriti ne privesc cu teama. Intre noi, George paseste grabit. Putem fi luati drept politisti in civil. Nemtoaica lipseste de la apel. Aflam intr-un tirziu unde locuieste Trutuleasca. Nu avem adresa exacta, dar putem localiza casa. Batut de amant pentru un lantisor de aur Casa lui Vasile Trutulescu arata exact ca orice alta casa din cartierul Ronat, o zona linistita de case. Il gasim pe Truti in curte, lungit pe o parte, pe o banca de lemn alba. Are pe el o pereche de bermude si e la bustul gol. E plin de cusaturi pe tot corpul. A incasat-o rau de tot. Ii spunem ca agresorul a fost arestat, dar stie. Pe 11 august a cunoscut un tinar intr-o farmacie din oras. Dumitru Constantin, 31 de ani, parea un amarit. Trutulescu l-a invitat la el la bar, la o citronada. Tinarul n-a refuzat. Se placeau. Au stat la povesti pina seara tirziu. O mingiiere discreta, un sarut. Povestea de dragoste incepuse. Trutuleasca l-a trimis sa se spele. Tinarul s-a executat si a urmat o noapte nebuna. Amindoi au fost de acord. S-au simtit bine. La despartire, Trutulescu i-a propus un loc de munca la bar, dar, in acelasi timp, i-a spus sa nu vina in acea seara la bar pentru ca este ocupat. Avea niste invitati mai de seama la o paranghelie. Trutuleasca se temea ca noua sa cucerire nu va accepta o orgie dupa numai o zi de la primul lor contact. In seara de 12 august, putin dupa ora 21.00, Constantin s-a intors la bar. Trutuleasca nu era singur. I-a explicat tinarului sau partener care e situatia, dar acesta nu a vrut sa plece. Discutia dintre cei doi s-a aprins. Tinarul amant a pus mina pe o sticla de bere si l-a lovit in cap pe Vasile Trutulescu. A tabarit apoi pe el, l-a lovit de mai multe ori, dupa care i-a smuls de la git lantisorul de aur de 40 de grame si a fugit. Trutulescu a facut plingere la politie si dosarul a ajuns la Parchet. "Pacat de el. In prima seara ne-am inteles tare bine. Nu stiu ce l-a apucat. O fi fost gelos sau l-a tentat aurul. Trebuia sa-mi spuna frumos ca il ajutam", ne povesteste trist Trutuleasca. Incearca sa se miste pe banca, dar scoate un strigat ascutit. "Ma mai doare piciorul aici, uite pune mina". Il credem pe cuvint. Din casa se aude o voce de femeie. "Mama lor de hoti! Iarasi au scumpit benzina". Trutulescu ne linisteste: "E mama". Apare o batrina sprijinita de o cirja. Se uita lung la noi. "Mama, nu mai stati cu lanturile alea de aur la grumaz ca vedeti ce puteti pati", ne admonesteaza mama lui Trutulescu. Batrina se asaza pe un scaun in curte si ne priveste curioasa. Fratele celebrului Gheorghe Trutulescu (au acelasi tata) isi aduce aminte de clipele grele prin care a trecut. "M-a lovit cu sticla aia in cap si am cazut. A sarit pe mine si m-a tot batut. S-au spart mai multe sticle din bar si m-am taiat rau de tot", isi aduce aminte Trutuleasca aratindu-ne ranile cusute de un medic priceput. Are un ochi tumefiat, dar spune ca nu-l doare prea tare. Problema lui e cu piciorul. "Puteam sa pun mina pe ranga, ca o aveam acolo linga mine, dar daca mi-o lua, ma terciuia acolo pe jos. Muream degeaba. Si i-am spus sa nu vina ca am treaba. A fost asa de bine in prima seara. Nu stiu ce a vrut. Cred ca a pus ochii pe lantul meu de la git. Cind stateam jos, batut, a incercat sa-mi scoata un inel, dar i-am spus sa nu se chinuiasca pentru ca nu iese. Mi-a smuls lantul si a fugit. Numai dupa aia mi-am dat seama in ce hal sint. M-am tavalit prin sticlele alea sparte si m-am taiat peste tot. Avea un cutit in mina, cu care ma tot ameninta, dar nu m-a lovit cu el. Nici eu n-am ripostat fiindca imi era frica de cutit. Pacat de el ca are un copil de patru luni. Acuma o sa faca puscarie grea. Era din Calarasi si traia aici in conditii mizere, nu avea apa si nici curent in casa. As fi putut sa-l ajut. Pacat de el", ne mai spune Trutuleasca. Barbatul se ridica cu greu sa ne conduca. Ii spunem sa stea linistit, dar insista. "Mai treceti si voi pe la mine, la bar, cind o sa-mi treaca", ne spune binevoitor Trutulescu. Bolborosim ceva ce seamana cu o multumire pentru invitatie si iesim repede din curte. Trutulescu ne conduce schiopatind pina la poarta. Ii uram sanatate. Citeva saptamini,Trutuleasca va ramine blocat (sau blocata) in casa. Nu va mai da pe la bar si multi ii vor simti lipsa. TUDOR FLUERAS SERGIU MIAT Speculind legislatia internationala, rromii care au renuntat la cetatenia romana nu pot fi expulzati de autoritatile germane Tiganii apatrizi tin in sah Germania si Romania Bulversate, Ministerele de Interne roman si german au nevoie urgenta de o intilnire la virf Stelian Ciuciu, tigan apatrid, domiciliat la Bad Salzuflen, in Germania, a inceput propriul sau razboi cu oficiali din doua state: Romania si Germania. El a prezentat opiniei publice din Romania si din Germania situatia sa, precum si a celor peste 1.000 de tigani apatrizi domiciliati in Germania care se vad pe punctul de a fi expulzati, in pofida acordurilor internationale care ii vizeaza. Expulzarea acestor fosti cetateni romani se bazeaza pe un acord romano-german, acord recunoscut acum a avea un caracter ilegal. Mai multi tigani apatrizi din Germania s-au adresat, deja, cu plingeri, Curtii Europene pentru Drepturile Omului de la Strasbourg. Tiganii din Germania au renuntat la cetatenia romana Stelian Ciuciu s-a nascut la Craiova si, impreuna cu sotia si cei cinci copii ai sai, a plecat, in 1990, in Germania, invocind discriminarile rasiale la care sint supusi tiganii in Romania. S-a stabilit in orasul Bad Salzuflen, de unde a inceput primele demersuri pentru a-si consolida dreptul la sedere si pentru a evita o eventuala expulzare. A depus o cerere prin care renunta la cetatenia romana, cerere aprobata printr-o hotarire de guvern (HG nr. 4 din 7 ianuarie 1994). Din ianuarie 1994, Stelian Ciuciu si sotia sa devin apatrizi si, impreuna cu ei (prin aceeasi hotarire de guvern), si cei cinci copii ai lor (Laura Luiza, Mirabela, Larisa, Florin si Stelian). Dupa aceasta data, familiei Ciuciu i s-au mai nascut doi copii care nu au primit nici un fel de cetatenie (nici romana, nici germana), intrucit, la data la care s-au nascut, parintii lor erau apatrizi. Aceeasi strategie, cunoscindu-se situatia speciala de care se bucura apatrizii, a fost folosita si de alti peste 1.000 de cetateni romani, in majoritate rromi, care au renuntat la cetatenia romana in speranta ca legile internationale ii vor proteja impotriva expulzarii. In 1998, autoritatile germane inaintau insa partii romane o lista cuprinzind 860 de persoane de origine romana, apatrizi, aflate pe teritoriul Germaniei, care erau vizate pentru a fi retrimise in Romania. In Germania au operat mai multe retele de spargatori romani In anii 1995-1998, ziarele germane publicau, pe prima pagina, stiri despre retele organizate de spargatori care operau in Germania, formate, in majoritate, din tigani proveniti din Romania (cetateni romani sau apatrizi originari din Romania), conduse, se pare, de fosti ofiteri de Securitate care se ocupau si cu traficul clandestin de emigranti proveniti din Romania. Inca din anul 1995, cotidianul german "Der Spiegel" atragea atentia asupra gruparii "Garda", specializata in spargeri de seifuri, vile, magazine, automobile, reusind sa fure, conform aceluiasi cotidian, 500.000 si 3.000.000 de marci germane. Autoritatile romane si germane s-au simtit datoare sa faca ceva. In luna iunie 1998, la Bonn, a avut loc o intilnire intre reprezentanti ai Ministerelor de Interne din cele doua tari, intilnire la care partile au semnat o "Conventie intre Ministerul de Interne al Romaniei si Ministerul Federal de Interne al Republicii Federale Germania cu privire la persoanele apatride". Conventia semnata la Bonn la 9 iunie 1998, a fost aprobata prin Hotarirea Guvernului Romaniei nr. 869, din 3 decembrie 1998. Autoritatile germane voiau de fapt sa profite de situatia creata de retelele de spargatori, originari din Romania, pentru a "rezolva" si situatia rromilor apatrizi, pe care ar fi vrut sa-i vada cit mai repede parasind Germania. Conventia permitea Germaniei sa solicite Romaniei "readmisia apatrizilor", cu alte cuvinte expulzarea lor din Germania si reprimirea lor in Romania. Cei peste 1.000 de rromi apatrizi renuntasera la cetatenia romana, si nu-si puteau reprimi cetatenia de origine decit in baza unei cereri depuse personal la Ministerul Justitiei - Comisia pentru cetatenie, sau prin mandatar, pe baza de procura speciala autentificata, conform Legii nr. 21 din 1991, art. 13 si 14. O conventie romano-germana ilegala La data semnarii Conventiei a fost semnat si documentul "Formulare convenita intre parti". La acest document se refera, intr-o scrisoare adresata domnului Ciuciu, chiar seful Sectiei Consulare Romane de la Bonn: "Documentul nu este parte integranta a Conventiei si nu produce efecte juridice, iar din continutul acestuia nu rezulta ca partea romana s-a angajat sa preia apatrizii de origine romana din Germania, care au dobindit legal acest statut, anterior intrarii in vigoare a Conventiei". Majoritatea apatrizilor de origine romana din Germania au primit acest statut anterior semnarii Conventiei. Conform Constitutiei Romaniei, legile (si hotaririle de guvern) nu pot fi retroactive. Hotarirea de guvern nu ii este deci opozabila lui Stelian Ciuciu, devenit apatrid cu mult timp in urma. Autoritatile landului in care domiciliaza au hotarit totusi ca, in baza "Conventiei", va fi expulzat in Romania. Paul Mitroi, Avocatul Poporului in Romania, ii recomanda lui Stelian Ciuciu sa se adreseze Curtii Europene pentru Drepturile Omului de la Strasbourg. Ceea ce a si facut. Conventia de la New York din 1954, semnata atit de Romania, cit si de Germania, arata explicit conditiile in care un apatrid poate fi expulzat: "In cazul in care au pus in primejdie securitatea statului, ordinea publica si exista o hotarire judecatoreasca ramasa definitiva prin care se dovedeste ca acestia au comis infractiuni pe teritoriul acelui stat". In 1998 a fost semnat un act, se pare, ilegal. Efectele lui incep sa se vada. Romania ezita sa-i reprimeasca pe apatrizii originari din Romania. Ei sint supusi insa, in Germania, unor presiuni din ce in ce mai mari. Nu li se prelungeste viza de sedere, nu mai pot obtine un loc de munca, sint arestati in vederea expulzarii si ulterior eliberati, dupa ce justitia germana da cistig de cauza apatrizilor, in conformitate cu prevederile Conventiei de la New York. Pe rolul mai multor instante din Germania, precum si pe cel al Curtii Europene pentru Drepturile Omului de la Strasbourg se afla procese privind situatia apatrizilor originari din Romania. Iar statul roman se vede pus in situatia de a incalca una din cele doua conventii care au prevederi contrare, dar pe care le-a semnat. Cazul lui Stelian Ciuciu - tigan apatrid din Craiova - este pe cale de a determina o intilnire la nivel de ministri de interne intre Romania si Germania pentru a se depasi criza determinata de situatia apatrizilor si a se gasi noi solutii. Stelian Ciuciu isi incheie una din scrisori, speriat el insusi de ecoul demersurilor sale: "Dar ce pot eu sa mai spun si sa mai sper - un biet si amarit rom de tigan?". FLORIAN MIHALCEA Dupa un faliment rasunator, BIR ramine si fara sediu Banca Religiilor, in strada Firma proprietara a sediului, SC "Cocorul" SA, are o decizie irevocabila impotriva bancii Pentru investitorii la Banca Internationala a Religiilor, sloganurile: "In God We Trust" si "Nihil Sine Deo" au devenit realitate. Pentru ca doar bunul Dumnezeu poate sti cind isi vor vedea banii inapoi, singura speranta fiind in Cel de Sus. Banca fondata de colonelul de securitate Ion Popescu, fost sef la Departamentul Cultelor, de unde a fost transferat "deoarece erau prea vizibile gradele", a fost declarata de Banca Nationala in faliment. Dupa citeva saptamini in care habotnicii gradati au incercat sa salveze banca prin diferite inginerii financiare, crahul s-a produs. Fata de alte banci declarate in faliment, BIR are nesansa de a pierde si sediul central din Piata Unirii unde si-a desfasurat pina de curind activitatea. O data cu falimentul, bancherii-ofiteri au stins lumina si au inchis usa in nasul deponentilor. "Doar" 3 milioane de dolari, chirie neplatita In data de 28.09.1993, Banca Internationala a Religiilor a incheiat un contract de inchiriere cu societatea S.C. "Cocorul" SA Bucuresti, care detinea spatiul din Bulevardul Unirii nr. 27, bloc 15-16. In acest spatiu, BIR si-a deschis sediul central si a purces la treaba. Numai ca, desi banca mergea extrem de bine in acea vreme, aceasta nu a platit nici un leu chirie. Incercind sa puna cit de cit lucrurile la punct, SC "Cocorul" SA si BIR au incheiat un act de vinzare-cumparare asupra spatiului, in 1995. Actul a fost insa atacat in justitie de catre societa-tea "Cocorul" pentru ca actul a fost semnat de directorul, general al societatii, Stefan Ilie Gheorghias, fara a avea aprobarea Adunarii Generale a Actionarilor. "Avind calitatea de administrator, acesta nu putea semna un asemenea document, fara aprobarea AGA. Or, fostul director general al SC "Cocorul", unica persoana care a semnat contractul, nu a avut nici o imputernicire in acest sens", dupa cum ne-au declarat reprezentantii societatii. S-a ajuns la tribunal. Banca Internationala a Religiilor sustinea ca actul de vinzare-cumparare este perfect legal si nu poate fi vorba de vreo chirie, iar cei de la "Cocorul" - viceversa. Dupa mai multe infatisari, termene si aminari, prin decizia Tribunalului Bucuresti - Sectia comerciala, sentinta civila numarul 5413 din 11.12.1998, s-a decis "nulitatea absoluta a contractului de vinzare-cumparare incheiat intre parti la data de 19.03.1995 si s-a dispus evacuarea pentru lipsa "de titlu din spatiu". Incoltita si in prag de a fi aruncata in strada, Banca Internationala a Religiilor a uzat de toate pirghiile legale pentru a se opune evacuarii si a obtine spatiul. In data de 30 iunie 1999, Curtea de Apel Bucuresti, Sectia comerciala a respins apelul BIR, iar in data de 31 iulie 2000, Curtea Suprema de Justitie a lamurit definitiv problema printr-o decizie irevocabila. Curtea Suprema de Justitie a mentinut ca nul contractul de vinzare-cumparare, numai ca a anulat evacuarea BIR. Anularea evacuarii nu a mai incalzit foarte mult Banca Internationala a Religiilor, ea fiind la acea data in prag de faliment. RomTelecom si Tele 7 abc vor sediul BIR "Decizia este irevocabila. Banca Internationala a Religiilor ne datoreaza pentru chiria dintre 1996 si 2000 circa trei milioane de dolari. Deoarece au fost declarati in faliment, vom vedea de unde vom recupera banii. Oricum, imbunatatirile facute de ei la sediu vor fi scazute din suma chiriei. Daca vor sa mai ramina acolo, trebuie sa apara urgent la negocieri pentru chirie. Dar din cite am inteles, vor sa se mute", ne-a declarat Aurel Besliu, vicepresedinte al Consiliului de Administratie S.C. al "Cocorul" S.A. Desi hotarirea judecatoreasca este extrem de recenta, avind in vedere ca BIR devine pe zi ce trece istorie, tot mai multe firme puternice au pus ochii pe acest spatiu. "Printre solicitanti avem RomTelecom, Tele 7 abc, dar si alte firme celebre. Nu uitati ca spatiul este ultracentral si are 4291 de metri patrati", ne-a mai declarat Aurel Besliu. Astfel, si alt vis al BIR, privind posibila valorificare a sediului devine o simpla poveste de adormit deponentii, care au mizat gresit pe Dumnezeul unor gradati. VASILE BRICEAG FLORIAN BICHIR 