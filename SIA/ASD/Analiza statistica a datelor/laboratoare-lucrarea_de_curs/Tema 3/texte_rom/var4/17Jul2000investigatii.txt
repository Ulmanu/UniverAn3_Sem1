 Crima de la Vatra Dornei i-a ingrozit pe suceveni: Sotii Schuster au fost omoriti pentru 300 de marci Tinerii criminali si-au trezit victimele cu o fraza ce "le-a venit" pe loc: "Buna seara! Programul de somn s-a terminat!"; Vecinii victimelor ameninta ca-i vor linsa pe autorii crimei atunci cind vor fi adusi la reconstituire Parchetul de pe linga Tribunalul Suceava i-a arestat vineri seara, in jurul orei 21.00, pe Catalin Ifrim si Ciprian Romeo Ioan, din Vatra Dornei, acuzati de uciderea sotilor Georg si Olga Schuster, pensionari, cu dubla cetatenie, romano-germana. Cei doi batrini au fost ucisi cu tirnacopul in noaptea de 10 spre 11 iulie, iar cadavrele au fost descoperite pe 12 iulie. Batrinul a fost gasit ingenuncheat. Ambii erau plini de singe, iar linga ei se afla tirnacopul cu care au fost omoriti. Georg si Olga Schuster au murit in urma loviturilor de tirnacop si ciocan primite in cap. La putin timp dupa descoperirea cadavrelor, politistii au reusit sa-i identifice pe autori si sa stabileasca faptul ca acestia se afla la Timisoara. In mai putin de 24 de ore de la constatarea faptei, autorii au fost prinsi, la Timisoara. In cursul zilei de vineri, cei doi au fost adusi la Suceava, unde, dupa audieri de peste sase ore, au fost arestati pentru savirsirea infractiunii de omor deosebit de grav. La putin timp dupa emiterea mandatelor de arestare, am reusit sa stam de vorba cu Catalin Ifrim si Ciprian Romeo Ioan, doi tineri, in virsta de 19 ani. Georg Schuster a avut o reactie "activa" Primul audiat a fost Catalin Ifrim. Dupa mai bine de trei ore a iesit din biroul procurorului. El l-a intrebat senin pe ofiterul care il adusese: "Cum a fost? M-am descurcat bine?". Catalin Ifrim a fost creierul intregii actiuni. El i-a ajutat pe sotii Schuster in gospodarie, pina in urma cu un an. Anul trecut, Catalin Ifrim a furat din locuinta lor o drujba si un set de chei, moment care a insemnat incheierea relatiilor dintre sotii Schuster si tinar. Pentru aceasta fapta, era judecat, in stare de libertate, desi mai fusese condamnat patru ani de inchisoare pentru furt. Mai multi vecini de-ai victimelor ne-au declarat simbata ca tinarul jurase sa se razbune pe cei doi pensionari. Catalin i-a propus lui Ciprian Romeo Ioan sa intre in locuinta sotilor Schuster in noaptea de 10 spre 11 iulie, convins fiind ca acestia sint plecati de acasa. Despre ce s-a intimplat in acea noapte ne-a povestit Catalin Ifrim: "In seara de 10/11.07.2000 am pornit impreuna cu prietenul meu, Ioan Ciprian, la locuinta lui Georg Schuster, unde am vrut sa dam o spargere. Stiam ca are bani si ca este plecat din localitate. Ne-am pregatit cu manusi, ne-am deghizat si am luat o ranga si un cutit. De pe stadion am intrat in curtea acestuia si apoi in casa lui. Ne-am lasat ranga si cutitul in garaj, Ciprian a luat un tirnacop, iar eu am luat un ciocan pentru a deschide usile. Am facut mult zgomot in garaj, dar nu a raspuns nimeni, asa ca eram foarte siguri ca nu-i nimeni acasa. Dupa ce am urcat la etajul casei, am intrat intr-o camera fara sa stiu ca cei doi dormeau acolo. Eu m-am dus la masa sa caut printre lucruri. Am vazut ca se ridica cineva din pat. Era Georg Schuster care a reactionat. Impreuna cu sotia au sarit pe mine. Am reusit sa lovesc femeia in cap cu ciocanul, dar nu tare. Sotul ei m-a impins intr-un colt, la care prietenul meu Ciprian l-a lovit cu tirnacopul in picior, in spate si in cap. Persoanele au ramas trintite jos, in stare de inconstienta, dar nu moarte. Apoi am inceput sa caut intr-o alta camera, dupa care am auzit lovituri la parter si apoi un strigat. Prietenul meu ma fluiera. Am coborit urgent si am vazut ca persoanele nu mai erau la locurile pe care le-am lasat, ca erau mutate si aveau leziuni mari, ca si cum le-ar fi fost infipt in cap tirnacopul. L-am intrebat pe Romeo ce s-a intimplat si mi-a zis ca au sarit pe el ca sa-l loveasca si, de teama, l-a lovit pe batrin de doua-trei ori in cap, apoi a lovit-o si pe nevasta lui care incerca, la rindul ei, sa-l loveasca". "Buna seara! Programul de somn s-a terminat" Anchetatorii au stabilit ca cei doi au intrat in casa printr-o boxa situata la subsol si, la un moment dat, au realizat ca nu sint singuri in imobil. Totusi, ei si-au pus in aplicare planul. Pentru a nu fi impiedicati de sotii Schuster in cautarile lor, Catalin Ifrim si Romeo Ioan au ajuns la concluzia ca trebuie sa-i anihilize. Meticulos, ei si-au impartit sarcinile: Catalin Ifrim urma sa o ameteasca pe Olga Schuster cu o lovitura de ciocan, iar Romeo Ioan pe Georg Schuster, cu ajutorul tirnacopului. Dupa ce ar fi fost ametiti de loviturile primite, sotii Schuster urmau sa fie legati cu o funie pe care cei doi tineri au luat-o din casa victimelor. Dupa interventia unuia dintre anchetatori, Catalin Ifrim a recunoscut ca ne-a mintit putin: "Am ramas blocati cind am vazut ca se afla cineva in camera si atunci mi-a venit o replica: «Buna seara! Programul de somn s-a terminat». Am mai vazut asa ceva si prin filme, dar am mai auzit si prin alte locuri. Dupa ce am vazut ca ei sint acasa si i-am lovit pina au ramas jos inconstienti, ne-am dus si am luat o sfoara ca sa-i legam. Prietenul meu nu a fost de acord si mi-a spus ca are el grija de ei si eu pot sa caut linistit. Dar n-a fost asa". I-am intrebat pe cei doi de ce nu au plecat dupa ce si-au dat seama ca sotii Schuster sint acasa, mai ales ca, mascati fiind, nu puteau fi recunoscuti. Ne-a raspuns Romeo Ioan: "Totul s-a petrecut repede. Dupa ce si-au revenit, a sarit Georg Schuster pe Catalin si eu am vrut sa las tirnacopul si sa plec. N-am putut sa las tirnacopul si de spaima l-am lovit, o data in picioare, in spate si in cap. Apoi am cautat prin toata casa timp de trei ore". Tinerii criminali au cautat valuta pina si in borcanele cu sare ori piper Catalin Ifrim si Romeo Ioan au scos toate hainele din dulapuri. Fiecare sertar si fiecare geanta din casa au fost minutios controlate. Cei doi tineri au scos pina si abajururile de la lustre si au cautat valuta chiar si in borcanasele cu sare ori piper. Dupa trei ore de cautari au adunat, conform constatarilor politiei, 300 DM, 2.000 de forinti, 500.000 de lei, doua ceasuri (dintre care un Rolex), un card pe numele Olgai Schuster, doua cartele telefonice de cite 12 DM, o pereche de pantofi sport si un trening. Dupa parasirea casei, conform celor povestite de Romeo Ioan: "Am luat autobuzul de 7.30 din Vatra Dornei si am mers la Bistrita. Am stat aici pina la 7 seara si am plecat la Timisoara, la tatal meu. Voiam sa fugim la sirbi". Romeo voia sa mearga la tatal lui, la Timisoara, pentru a se rafui in legatura cu o mostenire. Referindu-se la indiciile pe care le-au lasat politiei, Catalin Ifrim ne-a spus: "Amindoi ne-am lasat hainele acolo. Nu mai judecam deloc dupa ce am facut fapta. Nu stiam ce sa mai facem. Nu aveam un plan si chiar daca il aveam, acum era eronat. Eram pierduti! Nu am avut intentia sa-i omorim. Am mers in scop de jaf si a iesit altceva. Banii pe care i-am furat i-am cheltuit in discoteci, la biliard, in baruri". Pentru infractiunile de care sint acuzati, cei doi tineri risca o pedeapsa de la 15 la 25 de ani inchisoare, sau inchisoare pe viata. Chiar Catalin Ifrim ne-a spus ca stie ce pedeapsa ii asteapta, "ca ne-a spus domnul procuror". "Daca vor fi adusi la reconstituire, lumea ii va hacui" Georg si Olga Schuster au fost inmormintati simbata. Strada pe care locuiau, Dealu Negru, o strada linistita, cu case ingrijite si pline de viata, era in doliu. Asa cum este, de altfel, de patru zile incoace, dupa ce s-a raspindit vestea mortii sotilor Schuster. Georg si Olga Schuster si-au gasit odihna vesnica la Vatra Dornei, in inima muntilor. In urma cu opt ani, ei s-au intors definitiv din Germania, unde emigrasera in anii '60. Si-au facut o casa frumoasa si voiau sa-si petreaca batrinetile linistiti. Isi petreceau cite doua trei saptamini in Germania, dupa care se intorceau pentru citeva luni la Vatra Dornei. Se intelegeau perfect cu vecinii, erau apreciati, respectati si chiar iubiti de catre acestia. Aveau bani, nu le lipsea nimic. Peste putin timp urmau sa o infieze pe fata fratelui Olgai, care locuieste intr-un oras din sudul tarii. Nu au mai apucat. Moartea sotilor Schuster i-a indurerat pe toti cei de pe strada lor. Chiar si pe mama lui Catalin Ifrim, care nu mai vrea sa vorbeasca sau sa vada pe nimeni. Mai afectata decit toti pare a fi, insa, Ana Deac, sora Olgai. Neputind sa-si opreasca lacrimile, atunci cind vorbeste despre sora ei, Ana Deac a tinut doar sa ne spuna ca lumea de pe strada ar fi in stare sa-i linseze pe criminali: "Daca vor fi adusi la reconstituire, lumea ii va hacui". Afirmatia ei a fost intarita si de catre alte persoane care, simbata, au venit sa-i vada pentru ultima data pe sotii Schuster. TIBERIU AVRAM Pistoalele "Carpati" nu-i sperie pe tigani Subofiterii Marian Voicu si Constantin Simion, de la Postul de Politie pentru Transporturi din gara Medgidia, au fost implicati intr-o bataie cu tiganii care fura fier vechi. Numarul infractiunilor de acest gen a cunoscut o crestere alarmanta in ultimele luni. Hotii ataca vagoanele din Triajul Medgidia, iar numarul grupurilor de infractori este de trei-patru pe zi. Oamenii legii folosesc masinile personale pentru ca nu au autoturisme de serviciu. Urmarire ca-n filmele cu cowboy In dimineata zilei de 11 iulie a.c., politistii din gara Medgidia au fost sesizati ca un grup de sase tigani fura fier vechi din triaj. Subofiterii Voicu si Simion s-au urcat in masina si au plecat spre locul faptei. Pe drum, ei s-au intilnit cu cele trei carute ale tiganilor si au oprit doua. Cealalta a facut cale intoarsa, la vederea uniformelor de politie. Cei patru tigani retinuti nu au vrut sa se identifice sau sa se legitimeze. Seful Politiei TF Medgidia, locotenent Adrian Vasile, spune ca hotii au vrut sa-i mituiasca pe subofiteri cu 500.000 de lei. La un moment dat, tiganii au acceptat sa mearga la sediu. Cind oamenii legii s-au urcat in masini, carutasii au intors si au plecat in galop. Subofiterii au pornit in urmarirea lor. Cele doua carute mergeau paralel pentru a nu permite politistilor sa-i depaseasca si sa-i blocheze. Doi dintre tigani au inceput sa arunce cu fiare in Dacia politistilor si au reusit sa loveasca masina de citeva ori. Subofiterul din dreapta, Marian Voicu, a scos pistolul pe geam si i-a somat. Dintr-o caruta, un tigan a sarit pe marginea drumului si s-a facut nevazut. Politistul de pe "locul mortului" a tras citeva focuri in pneurile carutei. Dar, din cauza ca erau pistoale "Carpati", gloantele s-au oprit in pinza metalica a cauciucurilor. Atacati cu furca Tiganii au ripostat imediat. Cerchez Bairam (33 de ani) a pus mina pe o furca cu care a incercat sa-l loveasca pe subofiterul Voicu. Vazind ca nu au succes cu fuga, tiganii s-au decis sa dea piept cu politistii inarmati cu o furca si cu doua cozi de lopata. Subofiterul Simion i-a somat pe doi hoti, insa acestia nu au renuntat. Seful Politiei TF Medgidia ne-a declarat ca subofiterul Voicu a fost lovit cu furca in mina si a reusit sa devieze o lovitura care ii viza capul. Cerchez a reusit sa-l dezechilibreze pe politist, care a tras spre infractor. Nu l-a nimerit, insa a scapat arma din mina, care a ajuns la unul dintre tigani. Celalalt politist a tras spre picioarele infractorilor, insa nu a nimerit. In total s-au tras 19 cartuse. Hotul zice ca politistii au considerat spaga prea mica Dupa citeva ore, Cerchez s-a prezentat la Spitalul Medgidia, cu o rana produsa prin impuscare, la gamba piciorului drept. Seful Politiei TF Medgidia afirma ca ceilalti participanti la furt nu au fost inca prinsi. Impreuna cu Cerchez, ei vor fi cercetati pentru tilharie si ultraj. De partea cealalta, infractorul impuscat spune ca politistii obisnuiesc sa ia spaga de la hotii de fier vechi. El afirma ca, in ziua cu pricina, grupul lor a oferit 500.000 de lei, dar politistii nu au acceptat mai putin de un milion. Cazul se afla in cercetarea Parchetului de pe linga Tribunalul Constanta. ROBERT COSTESCU "Evenimentul zilei" investigheaza pe cont propriu un caz de fals grosolan Principalii suspecti in jaful Colectiei Weinberg In urma cu doua luni, "Evenimentul zilei" a publicat o serie de articole in urma carora s-a ajuns la concluzia ca una dintre cele mai importante colectii de arta din tara a fost falsificata. Este vorba despre Colectia Weinberg si inlocuirea in ultimii doi ani de viata ai Elisabetei Weinberg (decedata in ianuarie a.c.) cu falsuri grosolane a unor lucrari de mare valoare, realizate de artisti precum Iser, Petrascu, Pallady, R. Iosif, Schweitzer-Cumpana, Ciucurencu, Lucian Grigorescu. O paguba de peste 500.000 de dolari. Dincolo de latura materiala a lucrurilor, disparitia acestei colectii aduce un prejudiciu incalculabil patrimoniului artistic romanesc. Reporterii "Ev.Z." au incercat sa dea de urma lucrarilor originale si a hotilor care au devalizat Colectia Weinberg. In cele ce urmeaza va vom prezenta rezultatele preliminare ale acestei investigatii jurnalistice. Nu trebuie insa uitat nici faptul ca, in urma articolelor aparute in "Ev.Z.", jaful din Colectia Weinberg se afla si in atentia politiei, care nu a realizat inca nimic palpabil. Radu Drosescu, ruda a familiei Weinberg, a facut plingere la IGP, pe data de 19 aprilie 2000, la o saptamina dupa ce ziarul nostru a scris despre falsul Brauner vindut de Casa de licitatii "Alis" cu 50.000 de dolari. In plingere, se arata ca intre 1996 - 1999 au disparut din Colectia Weinberg 90 la suta din obiectele originale, inlocuite ulterior cu falsuri ordinare. Drosescu enumera citeva aspecte pe care le considera semnificative si care "au legatura" cu furturile din colectie. Personajul central spre care se indreapta suspiciunile lui Drosescu este Robert Bogdan (Roby), in virsta de 27 de ani, absolvent al Facultatii de Medicina. Potrivit lui Drosescu, Roby a patruns in casa Weinberg, recomandat de catre criticul de arta Petre Oprea, in anul 1996. Impreuna cu Roby s-a aciuat pe linga doamna Weinberg si mama acestuia, Viorica Badulescu, arhitect-expert pe linga Tribunalul Bucuresti. "Dindu-se mare iubitor de arta, dornic sa studieze colectii de renume, oferindu-se sa-i acorde ajutor medical, Robert a cistigat increderea matusii mele si permisiunea de acces in apartament. Mai mult, pe motiv ca-si redacteaza teza de doctorat si ca ajuta la intretinerea diverselor obiecte (curatarea argintariei), acesta s-a instalat intr-o camera, raminind si peste noapte (...) Robert Bogdan, sub pretextul curatarii si rearanjarii spatiului, schimba foarte des locul tablourilor, naucind-o pe matusa mea (...) Toate suspiciunile adunate de-a lungul celor trei ani au determinat-o pe matusa mea sa-l dea afara si sa rupa, in decembrie 1999, orice relatie cu Robert Bogdan." "Cineva scotea lucruri din casa, in toiul noptii" Cumnata Elisabetei Weinberg, doamna Drosescu, ne-a aratat si scrisorile si desenele pe care Robert Bogdan i le-a trimis doamnei Weinberg. Doamna Drosescu afirma ca este aproape sigura ca Roby o droga pe doamna Weinberg si ca o tinea mai mult adormita. Familia Drosescu isi mai aminteste ca si doctorul personal al doamnei Weinberg, dr. Ionescu-Tirgoviste, a spus ca pacientei lui i-au fost date foarte multe somnifere. Batrina doamna Weinberg ii povestise unei vecine ca intr-o noapte nu a mai vrut sa ia pastilele pe care i le dadea Roby si s-a prefacut ca le inghite dupa care le-a ascuns sub perna. Astfel a reusit sa stea mai mult timp treaza. A povestit ca a fost o noapte de groaza, in care femeii i-a fost frica sa iasa din camera sau macar sa se miste din pat, pentru ca a auzit pina spre dimineata bufnituri, soapte si un du-te-vino neintrerupt. "Cineva scotea lucruri din casa, in toiul noptii", povestea batrina. O vecina care avea grija de doamna Weinberg ne-a spus ca Roby minca toata mincarea batrinei, fuma in casa si apoi lasa geamurile larg deschise. "Parca facea intentionat sa o imbolnaveasca", ne-a marturisit vecina. Falsul a ajuns la "Spargeri de locuinte" In mod normal, la furtul unei colectii atit de importante, majoritatea lucrarilor facind parte din patrimoniu, cazul trebuia sa ajunga la doamna maior Elena Tanislav, sectia "Patrimoniu" din cadrul Directiei Economice din IGP. Cazul a ajuns insa la capitanul Osiac, de la compartimentul "Furturi" de unde a fost pasat la colonelul Cojocaru, de la "Spargeri din locuinte". Din aprilie pina la inceputul lui iulie, politia nu a facut nimic in acest caz. Desi probe sint mai mult decit suficiente, iar prin "Ev.Z.", mai multi experti s-au pus la dispozitia politistilor, nimic nu s-a miscat. Am aflat ca, nici pina in prezent, politia nu a luat amprente de pe tablourile false din Colectia Weinberg. Robert Bogdan: "Nu ma las pina nu obtin obiectul dorit" Cum mai toate suspiciunile se indreapta catre Robert Bogdan (Badulescu) si mama acestuia, am mers la ei acasa, intr-un apartament din strada Cuza Voda, in care sint ingramadite claie peste gramada o multime de tablouri de valoare, statuete si vase chinezesti. Este o colectie impresionanta, avind in vedere virsta colectionarului. Interesant este ca aceasta colectie este pe cit de mare, pe atit de necunoscuta. Doar un articol s-a scris despre colectie, in revista "Ambient" din 1997, articol intitulat sugestiv "Acasa la Robert Bogdan - Nu ma las pina nu obtin obiectul dorit", in care Roby insista ca reporterul sa nu pomeneasca nimic despre lucrari foarte valoroase din colectie, de frica hotilor. In discutia pe care am avut-o cu el, Robert a negat toate acuzatiile. El ne-a spus ca a stat in casa doamnei Weinberg doar o perioada de timp foarte scurta si ca nu a ramas decit foarte rar peste noapte, atunci cind batrina, de care ii era mila, il ruga. Cit despre medicamente, Robert recunoaste ca i-a prescris citeva, dar in nici un caz somnifere. In sfirsit, el ne-a aratat citeva lucrari pe care le-ar fi primit de la ea. Atit ca, dupa spusele familiei Drosescu, la politie exista o scrisoare in care Robert ii reprosa batrinei ca nu i-a dat nici o lucrare, in timp ce altora le facea cadou lucrari sau le vindea. Or, aceasta scrisoare il contrazice pe Robert care sustine ca a primit lucrarile cadou. Este de neinteles felul in care un tinar de 27 de ani a ajuns in posesia unei colectii atit de mari. Investigatiile noastre au dat de urma unei firme, "Rovi Ming", in care Robert si mama lui sint singurii actionari. Prin intermediul acestei firme s-au cumparat majoritatea tablourilor aflate in casa Vioricai Badulescu, desi firma "Rovi Ming" nu are acest obiect de activitate, lucru investigat in prezent si de politie. In proces cu colectionarii Viorica Badulescu a dat in judecata mai multi colectionari de arta pentru ca i-ar fi vindut falsuri. De fiecare data "reteta" folosita de d-na Badulescu a fost aceeasi: in prima faza a achizitionat tablourile, le-a dus acasa si, dupa doi sau chiar trei ani, a venit cu o falca in cer si una in pamint la cei care ii vindusera pinzele, spunind ca sint false. Si de fiecare data a cerut fie alta pinza care sa-i inlocuiasca vechea achizitie, fie banii. Astfel, in acest moment Viorica Badulescu se judeca cu Zoia Postolache, presedinta Fundatiei Schweitzer-Cumpana, de la care cere 38 de milioane de lei, cu doctorul Marcel Avram si cu colectionarul Matei Ionel de la care cere drept despagubire 45.000 dolari. In fata instantei, toti cei acuzati ca i-ar fi vindut falsuri Vioricai Badulescu au declarat ca tablourile originale au fost inlocuite in decursul anilor cit au stat in casa acesteia. Surse confidentiale ne-au declarat ca doamna Badulescu cauta acum sa intre in contact cu mostenitorii unor colectionari foarte cunoscuti, Foebus si Coca Ghitescu, pe care ar incerca sa-i copleseasca cu atentii. Firele duc la Asociatia Colectionarilor din Romania Un alt nume aparut de foarte multe ori in investigatia noastra este acela al lui Vasile Parizescu, un personaj foarte pitoresc, de ani buni seful Asociatiei Colectionarilor din Romania. Pe Vasile Parizescu l-am gasit in casa sa de la tara, din comuna Butimanu. El ne-a declarat ca nu a falsificat niciodata vreun tablou si ca falsificatorii se gasesc cu siguranta intre cei care au frecventat asiduu locuinta Weinberg. Dintre acestia, Parizescu a insistat pe numele doctorului Ionescu-Tirgoviste si pe cel al expertului Lica Rosei. Despre cel din urma, Parizescu spune ca el era cel care ducea tablourile din casa Weinberg la Casa de licitatii "Alis" si ca sotia lui picteaza. Aici trebuie mentionat insa faptul ca Vasile Parizescu are legaturi dintre cele mai strinse cu Robert si Viorica Badulescu, principalii acuzati din plingerea mostenitorilor familiei Weinberg. Am aflat ca Viorica Badulescu ar fi secretara Asociatiei Colectionarilor, iar Robert, vicepresedinte. Parizescu sustine insa ca cei doi sint doar simpli membri. La ultima intilnire pe care am avut-o cu seful Asociatiei Colectionarilor, acesta s-a aratat surprins de faptul ca intreaga Colectie Weinberg a fost falsificata, desi acest lucru fusese facut public cu mai bine de doua luni inainte de aceasta discutie si facuse vilva in mediile artistice bucurestene. In plus, istoria falsurilor il intereseaza foarte mult pe Parizescu, ca pe orice colectionar impatimit. El a deschis un serial in revista "Casa Lux", intitulat "O palpitanta istorie a falsurilor" in care, printre altele, aminteste ca la Paris s-a infiintat asociatia "Arta falsului", al carei scop este sa legalizeze existenta falsurilor perfecte. Bineinteles insa ca in aceasta categorie nu pot fi incluse falsurile ordinare din Colectia Weinberg. Sint cel putin trei falsificatori Henri Mavrodin, unul dintre putinii pictori romani contemporani cu o cota foarte ridicata in strainatate, ne-a acordat sprijinul in elucidarea unei parti din misterul care inconjoara disparitia Colectiei Weinberg. "Sint cel putin trei miini care au lucrat la aceste falsuri. Unul dintre falsificatori, cel care a facut «Arlechinul cu ghitara», al lui Iser, este talentat, are vocatie de falsificator. Cu mai multa rabdare ar fi avut rezultate majore. Cel care a facut falsurile dupa Pallady este insa un nefericit. Oricum, cei trei falsificatori sint oameni cu studii artistice, insa, in general, falsurile sint grosolane", ne-a spus Henri Mavrodin. Cit despre expertii Casei de licitatii "Alis", sub obladuirea carora au fost scoase la licitatie falsurile din Colectia Weinberg, Henri Mavrodin ne-a declarat ca exista doar doua posibilitati: "Ori sint hoti, ceea ce in nici un caz nu poate fi vorba, ori sint incompetenti". Henri Mavrodin ne-a mai declarat ca "falsurile din Colectia Weinberg, facute dupa Petrascu, seamana uimitor de bine cu pictura lui Parizescu. Asta poate sa nu insemne nimic, dar asemanarea este uluitoare. Contine aceeasi vulgaritate." PAUL CRISTIAN RADU STEFAN CANDEA Dupa ce s-au plictisit de masini si apartamente, Hotii din Timisoara au inceput sa fure statii de autobuz La Politia din Timisoara au fost inregistrate ieri peste zece reclamatii de furt. Mai multi timisoreni au ramas fara bani, fara acte, fara roti la masini sau fara televizoare, dar cel mai spectaculos furt a fost cel al unei statii de autobuz. Reprezentantul firmei Dokview Media a depus la politia din Timisoara o plingere in care reclama faptul ca refugiul pentru calatori din statia autobuzului 33 de pe B-dul 16 Decembrie 1989 a disparut. Reclamantul a spus ca statia construita din stilpi metalici si material plastic a fost facuta bucati si transportata apoi spre o destinatie necunoscuta. O astfel de statie costa citeva mii de dolari. Este posibil ca hotii sa foloseasca bucatile de plastic pentru a acoperi diferite magazii sau anexe gospodaresti. Pina cind politistii vor da de urma statiei furate, calatorii de pe linia 33 vor fi nevoiti sa astepte autobuzul sub cerul liber. TUDOR FLUERAS Politistul Valentin Catalin Chirita a murit lovit de tren Un sergent de la Politia de Frontiera Teleorman a murit vineri noaptea, in jurul orei 1.00, in timp ce traversa o trecere de cale ferata, la volanul autoturismului sau. Valentin Catalin Chirita, sergent angajat pe baza de contract la Inspectoratul Judetean al Politiei de Frontiera Teleorman, conducea masina proprietate personala pe soseaua Turnu Magurele-Alexandria. In autoturism se afla si o pasagera, Claudia Chirigiu, 20 de ani. In jurul orei 1.00, autoturismul in care se aflau cei doi a fost lovit de o locomotiva, in timp ce traversa o trecere de cale ferata. In urma coliziunii, Chirita a murit pe loc, iar femeia a fost ranita. Claudia Chirigiu a fost internata la Spitalul Judetean din Turnu Magurele. Potrivit primelor cercetari, sergentul a murit din cauza neglijentei unui lucrator CFR care lipsea de la punctul de trecere, iar bariera nu era coborita. DANIEL NEAMU PETRISOR CANA Victima a unei atractii irezistibile fata de golul ferestrei de la etajul noua, O batrina-kamikaze a facut praf o Dacie parcata regulamentar Marina Dogaru, 85 de ani, a murit, simbata dimineata, dupa ce s-a aruncat de la etajul al noualea, din blocul 12 situat pe bulevardul Nicolae Titulescu, din Bucuresti. Femeia s-a prabusit peste un autoturism Dacia, parcat pe trotuarul din fata blocului. Batrina suferea de afectiuni psihice si locuia de mai multa vreme impreuna cu familia fiicei sale. Fiica batrinei a aflat de la vecini ca mama sa a murit Fosta profesoara de matematica, Gabriela Dogaru, fiica batrinei, s-a mutat de doi ani in Bucuresti. Apartamentul din bulevardul Nicolae Titulescu este al fiului ei, plecat in strainatate, la studii. Divortata, cu doi copii, Gabriela trebuia sa o intretina si pe mama sa, bolnava psihic. Familia Dogaru s-a mutat din Braila in Capitala, dupa ce Gabriela s-a pensionat. In apartamentul din bulevardul Titulescu, fosta profesoara de matematica statea impreuna cu fiul mai mic, in virsta de 16 ani, si cu mama ei. Dupa cum ne-au relatat martorii acestei tragedii, batrina avea deseori momente in care se apleca pe fereastra strigind dupa ajutor. Tragedia a avut loc simbata, in jurul orei 9.30, in timp ce Gabriela facea curatenie in bucatarie. Ea a aflat despre moartea mamei sale abia dupa aproximativ 20 de minute. Femeia a ramas inmarmurita atunci cind a aflat de la vecini ca mama ei a cazut de la etaj. Salvarea chemata la fata locului pentru Marina Dogaru i-a acordat fiicei sale ingrijiri medicale, deoarece aceasta a suferit un soc atunci cind a aflat vestea. Vecinii din bloc spun ca batrina nu avea ginduri sinucigase, ci mai degraba se apleca prea mult peste pervazul ferestrei. "Fata ei a gasit-o o data aplecata peste geamul de la holul blocului, strigind dupa ajutor", ne-a povestit o vecina. Proprietarul masinii pe care a cazut batrina, Sergiu Voicila, 61 de ani, ne-a declarat ca este pentru prima si ultima data cind isi parcheaza masina in acel loc. "Locuiesc la etajul doi si eram pe balcon cind am vazut-o pe batrina cazind peste masina mea. Este prima oara, de 20 de ani de cind locuiesc in acest bloc, cind parchez masina acolo. Si uite ce s-a intimplat", a spus Voicila. Dacia a fost serios avariata: parbrizul s-a spart, iar capota a fost indoita. ROXANA MATEUT PETRISOR CANA 