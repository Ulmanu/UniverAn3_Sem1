 Unde mergem Un adevarat eveniment muzical se intimpla, simbata, de la ora 21.30, la CLUB INDIGO (Eforie 2), cind SORIN CHIFIRIUC sustine un recital extraordinar alaturi de ROATA, adica ELENA PERIANU, Mihai Popovici si Mihai Dumitrescu ; Duminica, de la ora 21.30, la PUB 18 (Regie) un recital de blues si rhythm & blues cu grupul BLUE SPIRIT ; In gradina clubului GREEN HOURS 22 (Calea Victoriei 120), asta-seara, de la ora 22.00, concert extraordinar al trio-ului elvetian VELMA, compus din Cristophe Jaquet (vocal), Christian Garcia (chitara & electronic) si Stephane Vecchone (percutie) ; CLUB A (Blanari 14) organizeaza, tot in aceasta seara, Seara Studentilor Arhitecti. Simbata se intimpla Nopti Albe, iar duminica - Mare Petrecere, incepind cu ora 21.00. Toti cei care vor face dovada faptului ca au votat - prezentind buletinul de identitate - vor primi, din partea casei, o sticla cu bere rece ; La CAFENEAUA LITERARA DINES (Parcul Carol I), simbata, de la ora 14.00 - folclor si muzica de petrecere cu TARAFUL ALUNELUL. Duminica, la ora 15.00, pop & rock cu formatia RECE CA GHEATA, iar de la ora 18.00, muzica usoara si de dans cu formatia ATLAS ; Simbata, incepind cu ora 12.00, la MUZEUL SATULUI (Kiseleff 28-30) are loc un spectacol de cintece si dansuri populare din toate zonele folclorice ale tarii, sustinut de ansamblul CUNUNA CARPATILOR al Centrului cultural Tinerimea Romana ; La PUCIOASA, in gradinile manastirii din localitate, se desfasoara vineri, simbata si duminica editia a IV-a a festivalului SARBATOAREA CRESTINATATII ROMÂNESTI. Participa :OVIDIU LIPAN - TANDARICA, TUDOR GHEORGHE, MARIA CARNECI, printre altii ; LA FAETE DE LA MUSIQUE, organizat de Institutul Francez din Bucuresti si Ambasada Frantei, debuteaza luni, 19 iunie, ora 20.00, in parcarea de la MALL, cu un concert extraordinar de dance & hip-hop al trupei SAIAN SUPRA CREW; in deschidere - trupele romanesti EVRIKA si VERDIKT. Miercuri, 21 iunie, in PARCUL CISMIGIU, la CHIOSC, de la ora 20.00, recital al interpretului de origine senegaleza CHERIF M'BAW, care va fi acompaniat de o sectie ritmica compusa din CEDRIC LESOUQUET - bass si SYLVAIN PETITE - baterie. ALEX REVENCO Ghetoul tiganesc din Geoagiu - locul in care nimeni nu indrazneste sa intre Comuna Geoagiu este una dintre cele mai mari din judetul Hunedoara. Comuna este cunoscuta in intreaga tara prin statiunea balneoclimaterica pe care o inglobeaza, Geoagiu-Bai. Locuitorilor judetului le mai este cunoscuta si prin ghetoul tiganesc din Geoagiu, cea mai mare aglomerare de tigani din judet. Din totalul de 7.500 de locuitori cit are comuna, 650 de tigani traiesc in ghetoul din Geoagiu. "Tiganimea, cu legile ei, este un spatiu inchis" Intins pe o suprafata destul de mare, ghetoul tiganilor din Geoagiu este un spatiu inchis. Dintre locuitorii din sat, putini sint cei care au calcat ulitele ghetoului. In acel perimetru guverneaza legea tiganilor. Incursiunea reporterului "Evenimentului zilei" in ghetou a fost posibila datorita unei "razii profilactice", dupa cum o numeste comandantul politiei din Orastie. Periodic, politia face cite o razie, mai mult pentru a aminti tiganilor ca nu sint lasati chiar de capul lor. Viata la limita de jos a mizeriei Cind intri in tiganimea de la Geoagiu ramii consternat! Daca in partea dinspre sat casele mai par locuite de oameni, cind te afunzi pe strada lautarilor parca treci intr-un spatiu uitat de timp si civilizatie. Cocioabe, pe linga care grajdurile par vile de lux, adapostesc familii cu cite 10-12, sau chiar mai multi, membri. In case de 2/2 m traiesc de-a valma bunicii, copiii, nepotii, stranepotii si stra-stranepotii. Mirosul din case este insuportabil. Vara, tiganii mai au paturi scoase afara, dar iarna e cumplit, cind pe 4 mp se inghesuie 10-15 oameni si o soba facuta din butoaie de metal. Cei mai instariti au magar sau cite o gaina. In timpul iernii, si acestea dorm tot in "casa". Din aceasta cauza, purecii, paduchii sau bolile de piele sint la ele acasa, in acest loc unde sapunul aproape nu a fost inventat. Autoritatile din Geoagiu spun ca au multe familii in evidentele pentru asistenta sociala. Familiile sint formate, in general, din mama si 10-12 copii, tiganii nefacind acte cind se casatoresc. In tiganime sint frecvente furturile de curent electric. De la Renel nu se incumeta nimeni sa vina pe aici, asa ca tiganii trag fire de curent dupa bunul plac. Nici Politia Sanitara nu trece pe aici, ca sa nu mai vorbim de medicii de familie, care oricum sint in numar foarte mic pentru comuna. Dardanica, cel mai celebru tigan Cel mai celebru personaj al ghetoului este Dardanica. Nimeni nu-i stie virsta, dar cert este ca el continua sa faca copii. Oamenii din sat spun ca-l stiu pe Dardanica dintotdeauna. Mic si girbovit, vesnic cu un par pe spate, de care poarta agatata o boccea, Dardanica bate comuna si Orastia la cersit. Seara vine cu ce a strins acasa si pe soba din curte incropeste cite ceva de mincare. Daradanica este personaj de legenda in sat. Dotarea lui sexuala se pare ca-l pune in umbra pe Terente. Cu mindrie recunoaste ca acum citiva ani s-a dus sa le vada pe fetele de la internatul liceului din sat. Placindu-i de ele, a vrut sa le arate ce dotat e si si-a bagat penisul prin ochiurile gardului de sirma. Numai ca vinzoleala fetelor din curte l-a facut sa se excite si a ramas blocat in gard. A fost necesara interventia lacatusilor de la liceu pentru a-l elibera din capcana. Tot Dardanica este "omul negru" din sat. Copiii care nu sint cuminti sint amenintati de mamele lor ca vor fi dati lui Dardanica, sa-i bage in straita. Radu, ultimul lautar Radu si atit. Pe el nu-l mai cheama altfel. Radu este cel mai celebru si, totodata, ultimul lautar adevarat din tiganimea de la Geoagiu. Radu are o vioara, mindria vietii lui si principala sursa de cistig. Cu ea bate judetul, putind fi intilnit la Deva, in Orastie, la Hunedoara sau in Valea Jiului. Intra in localuri si cinta. Clientii generosi il cinstesc cu ceva de baut sau cu o bancnota. Radu e mindru pentru ca a reusit sa-si cumpere un magar. In schimb, are probleme ca magarul nu iubeste muzica pe care o cinta Radu si cind il aude vrea sa o ia la fuga. Cind Radu a vazut ca politia a venit in razie, a trimis un plod dupa chitara, l-a chemat pe Parbris, acordeonistul, si au pus de-o cintare pentru domnii politai, ca au fost blinzi, de data asta. Oamenii cu sase degete Mindria ghetoului este "si mic, cu sase degete". "Tiganii l-au chemat rapid sa-l fotografiem. Este un copil de sase ani, care la un picior are sase degete. "Tiganii povestesc ca nu e singurul, existind si adulti cu sase degete, la ambele picioare. Pentru ei e greu sa gaseasca incaltaminte adecvata. Medicii de la Spitalul Judetean Deva ne-au spus ca aceste mutatii sint urmarea procrearii intre rude. Pe linga cei cu sase degete, in ghetou mai exista si persoanele care nu au acte de nastere sau de identitate si nu sint trecuti in nici o statistica. De aceea, nimeni nu stie citi traiesc in total in ghetou. LUCIAN STANCIU Homosexualii din Romania se pling, pe Internet, ca sint discriminati Din toamna acestui an, Romania risca sa intre din nou in vizorul organismelor internationale pentru ca nu s-a achitat in totalitate de obligatiile asumate. Una dintre cereri a fost modificarea Codului penal, in sensul abrogarii articolului 200 care incrimineaza relatiile sexuale intre persoane de acelasi sex. Aceasta modificare, desi a intrat in atentia parlamentarilor romani de mai multe ori, nu s-a finalizat inca. Minoritatile sexuale din Romania sint reprezentate de o organizatie nonguvernamentala, "Accept", care a solicitat in repetate rinduri eliminarea discriminarilor fata de minoritatile sexuale. "Accept" are legaturi cu International Gay and Lesbian Human Rights Comission si Human Rights Watch, doua organizatii internationale care apara drepturile minoritatilor sexuale. Reprezentanti ai organismelor externe au vizitat in mai multe rinduri Romania, au discutat cu numerosi membri ai minoritatilor sexuale de la noi si au intocmit rapoarte. Extrase din concluziile investigatiilor au fost prezentate de conducerea organizatiei "Accept" pe site-ul sau de pe Internet. In ciuda faptului ca autoritatile romane declara ca articolul 200 CP nu mai este aplicat, ca lesbienele si homosexualii din Romania nu mai sint acuzati in instanta si condamnati, in rapoartele intocmite de cele doua organizatii internationale scrie negru pe alb: discriminarea persoanelor de alta orientare sexuala decit majoritatea ia forme noi. Pe site-ul de pe Internet al organizatiei "Accept", o lesbiana isi incepe prezentarea astfel: "Daca vrei sa faci cinci ani de inchisoare pentru ca esti homosexual, atunci esti bine venit in Romania". Un alt membru al comunitatii de homosexuali viseaza la momentul cind nu doar finantele, ci si legislatia ii vor permite sa deschida prima cafenea adevarata pentru gay in Romania. Pina atunci, el se multumeste cu prima cafenea pentru gay deschisa pe Internet. Homosexuali, "umflati" din Cismigiu si dusi la politie "Accept" prezinta, pe Internet, citeva cazuri relevante pentru tratamentul aplicat de autoritati minoritatilor sexuale. Este vorba despre cazuri depistate in ultimele luni, cu precizarea ca nu este exclus ca numarul celor care au trecut prin situatii similare sa fie mai mare. In august anul trecut, doi barbati gay, unul roman si celalalt american, stateau pe o banca in Cismigiu, la o ora cind parcul era pustiu. Pentru ca cei doi erau aproape imbratisati, o patrula a politiei care a trecut prin zona s-a oprit, i-a legitimat si i-a intrebat daca sint homosexuali. Cei doi au recunoscut si i-au intrebat pe politisti daca este ceva in neregula, convinsi fiind ca articolul 200 a fost abrogat. Ei au fost dusi de politisti la sectie si pusi toata noaptea sa spele pe jos, fiind amenintati ca ar putea fi arestati daca politistii fac un raport oficial catre procuratura. Un alt caz s-a petrecut in septembrie '99, in Arad si Cluj Napoca. Doi barbati, unul din Arad si celalalt din Cluj, erau de mai multa vreme impreuna. Se intilneau cu regularitate, desi locuiau in orase diferite. Barbatul din Cluj i-a povestit mamei sale, la un moment dat, ca iubeste un barbat. Aceasta a apelat la un prieten politist pentru a-l determina pe fiul sau sa nu se mai vada cu celalalt. Politistul l-a amenintat pe iubit ca ii aresteaza pe amindoi daca nu termina. Doua saptamini mai tirziu, barbatul din Arad a primit o somatie de la un politist din oras, redactata de mina si nestampilata. Barbatul s-a prezentat totusi la politie, unde a fost amenintat cu arestul. Conducerea organizatiei nonguvernamentale concluzioneaza sec: persecutia gay-ilor si a lesbienelor a trecut de la urmarirea si condamnarea oficiala la hartuirea informala, mult mai greu de monitorizat, dar cu efecte extrem de grave. In acest context, "Accept" a demarat, incepind din septembrie anul trecut, doua programe de asistenta pentru membrii sai. Unul dintre acestea presupune consilierea psihologica, la sediul asociatiei sau telefonic, asistenta acordata in special persoanelor de orientare homosexuala, transsexuala sau bisexuala care nu au curajul sa-si exprime liber orientarea, sint nevoiti sa duca o viata duplicitara care poate conduce la caderi psihice, a declarat recent, pentru Mediafax, Elena Mititelu, coordonator de servicii si activitati sociale in cadrul "Accept". Potrivit coordonatorului "Accept", pina acum au solicitat consilierea 43 de persoane. Cel de-al doilea program face parte dintr-o campanie derulata pe plan mondial pentru prevenirea infectiei cu virusul HIV si a altor boli cu transmitere sexuala. MIHAELA BALEA, IULIANA ANGHEL Gluma turneului Vama Veche: Sex in direct cu Traian Balanescu, la Iasi Conferinta de presa organizata ieri de Connex, Antena1 si Radio Total cu ocazia incheierii turneului "Povestea merge mai departe" al formatiei Vama Veche le-a permis ziaristilor prezenti sa-i traga de limba pe artisti. Am aflat ca la cele 14 concerte au asistat 170.000 de persoane, ca s-au legat multe prietenii, ca cele 40 de zile au trecut foarte repede, ca a fost un succes deosebit etc., chestiuni normale pentru o trupa rock cu mare priza la public. Insa am putut afla si care este gluma turneului. Iata povestea, pe scurt: La Iasi, unde, pe 2 iunie, Vama Veche a sustinut un concert in fata Hotelului Unirea, cineva a avut ideea sa monteze un microfon in camera "claparului" Traian Balanescu. Cu ceva timp inainte de inceperea spectacolului gratuit, microfonul a fost activat si conectat la instalatia de sunet (30.000 de wati) destinata concertelor. Intimplator sau nu, Traian se afla in mijlocul unei partide de sex, impreuna cu o tinara a carei identitate nu a fost dezvaluita. Asa ca toti cei aflati in zona au ascultat consternati, timp de citeva minute, zgomotele specifice unui act sexual. Dupa ce a povestit jurnalistilor ce a patit, subiectul glumei a adaugat: "Ii rog pe cei prezenti ca, daca se intimpla sa intilneasca vreun coleg de-al meu beat, sa-mi afle si mie a cui a fost ideea. Eu sint convins ca ei au facut-o, chiar daca nici unul nu-si asuma raspunderea". LIVIU SERBANESCU Vremea se va raci brusc Institutul National de Meteorologie si Hidrologie a avertizat ieri autoritatile ca in mai putin de 36 de ore vremea se va raci brusc, iar vintul se va intensifica. Cele mai afectate regiuni vor fi nordul, centrul si estul tarii, precum si zonele de munte. Prin urmare, din aceasta seara, vremea se va raci accentuat incepind din nordul tarii. Temperaturile minime vor cobori, in nordul si centrul tarii, pina la 4-6 grade Celsius. In zona de munte, la peste 1.500 de metri, se vor semnala precipitatii sub forma de lapovita si ninsoare, iar temperaturile vor cobori dimineata sub 0 grade C. Vintul se va intensifica in majoritatea regiunilor, existind posibilitatea ca, local, sa se transforme in vijelie. La munte, vintul va sufla tare, ajungind chiar si la 100 de km/h. Si bucurestenii vor avea parte de o vreme asemanatoare. In cursul acestei nopti vor cadea averse de ploaie insotite de descarcari electrice si intensificari ale vintului. EUGENIA MIRCESCU In urma controlului efectuat de Ministerul Mediului s-a constatat ca Plajele litoralului sint pregatite "de ochii soacrei" Plajele litoralului sint destul de bine pregatite sa primeasca turistii, este concluzia controlului efectuat de Ministerul Mediului si Compania "Apele Romane". Desi controlul a fost anuntat din vreme, inspectorii de mediu au constatat totusi ca nu toti cei care au inchiriat plajele s-au si ocupat sa le pregateasca pentru turistii care isi vor petrece vacanta la mare. Din 18 de plaje de pe litoral, doar sase sint incadrate la categoria 1, 2 sau 3 Delfini Situatia salubrizarii si igienizarii plajelor si falezelor arata, la inceputul sezonului estival, astfel: Zona Navodari - plaja era curata si exista zone amenajate pentru desfasurarea activitatii turistice in mod organizat, precum si echipe specializate pentru intretinere si igienizare. Exista dotarile necesare activitatii de turism. Zona Mamaia - plaja este curata si s-au efectuat lucrarile de igienizare si pregatire. Plaja este incadrata la categoria 1 Delfin si este dotata cu grupuri sanitare, dusuri, punct de prim-ajutor si punct salvamar. Zona Constanta - plaja Modern este curata, intretinuta si pregatita pentru sezonul estival. Este incadrata la categoria 1 Delfin si exista dotarile corespunzatoare. Pe faleza si pe plaja neamenajata insa existau depozite de deseuri menajere. Zona Eforie Nord - plajele din aceasta statiune sint curate, fiind executate lucrarile de igienizare, intretinere si pregatire. Zona Eforie Sud - nu erau executate lucrarile de igienizare, intretinere si pregatire a plajei. S-au constatat depuneri de alge si scoici in extremitatea sudica si in zona centrala. Zona Costinesti - plaja era curata si existau dotarile corespunzatoare desfasurarii activitatii de turism in mod organizat, dar plaja nu era clasificata inca. Zona cordon Costinesti-Olimp - nu este amenajata pentru turismul organizat. Zona Olimp-Neptun - plaja este curata si este dotata cu tot ce trebuie pentru turism. Plaja era clasificata la categoriile 1, 2 si 3 Delfini. Zona Cap Aurora-Jupiter - pe plaja erau depuneri de alge si scoici la limita apei. Exista dotari corespunzatoare (grupuri sanitare, dusuri, punct de prim-ajutor si punct salvamar), dar plaja nu este clasificata inca. Zona Venus - plaja era curata si dotata pentru activitatea de turism. Era incadrata la categoria 2 Delfini doar portiunea de plaja inchiriata de SC Bufet Polar. Zona cordon Venus-Saturn - zona nu este amenajata. In aceasta zona exista un izvor artezian de ape sulfuroase care curge liber, precum si o conducta de desecare a Baltii Mangalia. Zona Saturn - plaja este curata, are dotari corespunzatoare si este incadrata la categoria 1 Delfin. Zona Mangalia - plaja este curata si are dotari corespunzatoare, fiind incadrata la categoria 1 Delfin. Zona 2 Mai - plaja este curata, exista dotari corespunzatoare, dar nu este incadrata la nici o categorie. Zona cordon 2 Mai-Vama Veche - nu este amenajata pentru desfasurarea activitatii turistice in mod organizat. Zona Vama Veche - plaja este curata, are dotari corespunzatoare, dar nu este incadrata in nici o categorie. Patronii si-au facut buticuri fara a avea autorizatii de constructie, de mediu si de gospodarire a apelor Pe linga aspectul plajelor, inspectorii au controlat si constructiile, daca au sau nu autorizatii de constructie, de mediu si de gospodarire a apelor. Inspectorii au descoperit cu surprindere ca au crescut, ca ciupercile dupa ploaie, o multime de constructii care nu aveau nici un fel de autorizatie. Astfel, in statiunea Mamaia au fost depistate fara autorizatii: spatiul comercial terasa din zona Cazino-Hotel Albatros; modernizarile la Hotelul Rodna; amenajarile anexe si parcarea auto la Hotelul Doina. In Eforie Nord se ridicasera doua spatii comerciale pe Bulevardul Republicii si un bazar care nu aveau nici un fel de autorizatii. In Costinesti nu aveau autorizatii extinderile de vile de la Delfinul, amenajarile si reparatiile de la Disco Max, precum si o constructie parter plus un nivel pentru spatii comerciale si cazare turisti. In Venus, aparuse un fast-food parter plus un nivel care, la fel ca celelalte constructii din alte statiuni, nu avea autorizatie nici macar de constructie. Gabriel Dumitrascu, director general in Ministerul Mediului, ne-a precizat ca vinovati de aparitia constructiilor fara autorizatii sint, in primul rind, primarii, cei care sint in masura sa elibereze documentele respective, dar care au si obligatia sa-si inspecteze teritoriul pentru a-i depista pe cei care nu se supun legii. Plajele ar putea disparea curind din cauza fenomenului eroziunii marine Gabriel Dumitrascu atrage atentia ca exista pericolul ca litoralul romanesc sa dispara in timp daca nu se iau masuri urgente de stopare a fenomenului de eroziune, din cauza poluarii sau alunecarilor de teren. In ultimii 30 de ani s-a inregistrat o degradare progresiva a liniei tarmului marii ca urmare a eroziunii marine, acest fenomen extinzindu-se pe o lungime de peste 80% din lungimea litoralului. Prin urmare, Ministerul Mediului va propune guvernului sa aloce fonduri pentru monitorizarea evolutiei eroziunii marine cu scopul de a se lua masurile necesare rezolvarii problemei. De asemenea, unele zone declarate prin lege rezervatii stiintifice sau arii strict protejate sint pe cale de a-si pierde acest statut din cauza autoritatilor locale care n-au luat nici un fel de masuri. Este cazul rezervatiei stiintifice 2 Mai-Vama Veche, unde si-a gasit "culcus" crabul albastru, un element nou pentru fauna marina a Romaniei. In prezent, deoarece in zona se pescuieste fara restrictii, este posibil sa i se strice habitatul acestui crustaceu. De aceea, Institutul National de Cercetare-Dezvoltare Marina "Grigore Antipa" va trebui sa decida daca este oportun sa se reinfiinteze rezervatia din zona 2 Mai-Vama Veche. EUGENIA MIRCESCU Distractie cu tigrii si ponei Dupa cinci zile de munca, de greva, de proteste de strada, sau alte activitati curente, bucuresteanul ar vrea sa evadeze in sinul naturii. Nu avem pretentia de a fi epuizat locurile de agrement in care se poate merge. Dar in cele in care am fost, ne-am simtit bine. Iarba verde, caii, animalele exotice, barcile, yachturile, terasele, toate asteapta ziua libera a bucuresteanului. Tigrii nostri sint mai inghesuiti decit ai lor Iubitorii de animale pot petrece doua-trei ore la Gradina Zoologica din Padurea Baneasa. Biletul de intrare costa 15.000 pentru adulti si 8.000 pentru copii. Poneii gradinii asteapta cuminti sa fie incalecati, pentru 15.000 lei, trei ture de tarc. "Cuminti sint toate animalele", spune directorul de la Zoo, biologul Adrian Palade. "Ferocitatea este specifica speciei umane, nu animalelor, dar totusi nu recomand nimanui sa se apropie de custi pentru ca, in joaca, animalele musca, si am avut destui vizitatori care au plecat cu degete lipsa." Directorul Zoo spune ca nu mai aduce animale din alte zone climatice, cum ar fi ursul polar, pentru ca "parcul zoologic nu e un loc de chinuit animale". Prin custile tigrilor e cam inghesuiala, din lipsa de spatiu, cea mai mare problema a parcului zoologic. "Spatiul pe care noi il alocam pentru zece tigri si doi lei este echivalent cu cel prevazut in normele internationale pentru doar doi tigri. Cu 5,85 hectare, sintem pe locul cinci in tara ca suprafata. Din pacate, nu putem expropria terenurile din jur, care sint ocupate de oameni, pentru animale", incheie directorul Palade. La iarba verde si apa verde Bucuresteanul fara prea mari pretentii poate merge si la baza de agrement Radet (fosta Glucoza), o baza construita in 1938 pentru Clubul Inginerilor din Uzinele Comunale Bucuresti. Adultii platesc la intrare 15.000 de lei, iar copiii nimic. Exista aici doua terenuri de tenis, care se inchiriaza cu 50.000 ora, un teren de volei folosit si pentru tenis cu piciorul, unul de baschet precum si un teren de zgura pentru fotbal. Verdele caracterizeaza in intregime baza de agrement. Iarba verde, apa verde. Lacul din interiorul bazei nu are nevoie de placutele cu "Scaldatul interzis" pentru ca se vede cu ochiul liber ca nu e cazul sa intri in apa. Plante acvatice si matasea broastei plutesc printre gunoaie. Administratorul bazei, Mihai Bicu, arunca pisica la Regia Apelor, care gestioneaza toate lacurile de pe riul Colentina. "Mizeria de pe lac s-ar curata in zece minute daca s-ar da drumul la stavilarul Floreasca, dar nu se poate face acum, din cauza secetei." Asa ca, fara pretentia de a face o baie in lac, baza ofera bucuresteanului liniste, umbrelute, mititei, bere, toate la preturi rezonabile. Calare cu o printesa austriaca Pentru cei cu porniri aristocratice, Clubul de Echitatie Bucuresti este locul ideal. Departe de lumea dezlantuita, in padurea Baneasa (linga unitatea de jandarmerie), bucuresteanul poate lua lectii de calarie, cu 180.000 de lei sedinta, sau poate traversa padurea calare, pe traseele special amenajate. Clubul este membru al Federatiei Romane Ecvestre si dintre copiii veniti sa invete sa calareasca, au fost selectionati si sponsorizati pina acum peste 40 de copii, cu care clubul a cistigat locuri fruntase la concursuri nationale. "Ion Ratiu era un obisnuit al locului", povesteste Dan Filimon, patronul Clubului. "Avem trei instructori si doi antrenori emeriti pentru echitatie. Locul este frecventat si de aristocrati. Isabel Sachsen Coubourg Gotha, printesa a Casei Imperiale a Austriei, are un cal aici, la noi, si vine sa calareasca des." Clubul ofera si serviciul pensiunii pentru cai, pentru 200 $ pe luna. Locul este pus la punct pina in cele mai mici amanunte, exista un bar cu terasa, cu apa minerala, bere, gustari de vara. Yachturi si catamarane pe Herastrau Pentru bucuresteni, Herastraul ramine insa regele locurilor de petrecere a timpului liber de la sfirsitul saptaminii. Se poate juca tenis. La Tenis Club Herastrau sint 21 terenuri, dintre care 10 cu instalatie de iluminare nocturna. Se pot lua lectii de tenis, pentru toate virstele, 200.000 de lei pe sedinta sau 1.200.000 de lei pe luna, iar copiii talentati care, sa spunem, nimeresc acolo cu parintii intr-o duminica, sint luati de club si sponsorizati pentru sport de performanta. Clubul de tenis mai ofera ore de gimnastica aerobica, sala de forta, masaj si sauna. Membrii clubului platesc o taxa anuala de 100 $ si au asigurate toate serviciile la jumatate de pret. Pentru sporturile de apa, exista pe malul lacului puzderie de cluburi nautice, care inchiriaza windsurf-uri (160.000 lei/ora), schiuri nautice (100.000 lei /10 minute), yachturi cu vela (100.000 lei/ora), yachturi cu motor (160.000 lei/ora), catamarane (95.000 lei/ora), scutere nautice (15.000 lei/minutul). Unele cluburi organizeaza si cursuri intensive pentru initiere in diverse sporturi nautice. Cursurile dureaza 6 ore, costa 500.000 de lei si elibereaza la sfirsit un brevet recunoscut in toate apele teritoriale romane. Oferta este scumpa, dar tentanta, insa administratorii cluburilor spun ca merg prost afacerile. Cei mai multi romani vin la terase, isi iau o bere si privesc filosofic apa. Cu 100 de mii de lei poti juca popice timp de o ora In Parcul Herastrau, cetateanul Capitalei are de unde alege, dupa posibilitati. Barcile cu rame si vaporasul cu care poti traversa lacul ori sa te plimbi pur si simplu constituie o atractie veche. Chiar daca acum platesti 25 de mii de lei pentru o ora cu barca sau 18 mii pentru o plimbare cu vaporasul, e mai ieftin decit sa mergi la mare. Dupa o astfel de plimbare, weekend-ul in Herastrau poate fi completat cu o partida de bowling sau de biliard. Chiar in apropierea debarcaderului, vis-a-vis de Pavilionul H, se afla Clubul Champion, cu jocuri electronice, 35 mese de biliard si patru piste de bowling. O ora la masa de biliard costa in weekend intre 65-75 de mii de lei. In cursul saptaminii, preturile scad la 30 de mii pentru o masa mica si 40 pentru o masa mare. La bowling e mai scump: intre 100 de mii de lei, in cursul saptaminii, si 180 de mii de lei in weekend, pentru o ora de distractie. SORIN CEHAN PETRISOR CANA Daca nu indeplinesc conditiile puse de CEAIP, Liceele de stat vor fi desfiintate Intr-un an de activitate, Consiliul de Evaluare si Acreditare a Invatamintului Preuniversitar din MEN (CEAIP) a autorizat 161 de gradinite, scoli si licee private. Ministrul Andrei Marga a declarat ieri ca din aceasta toamna se va trece la evaluarea scolilor de stat. "Scolile primare si gimnaziale care asigura invatamintul obligatoriu, dar care nu indeplinesc conditiile impuse de CEAIP, vor fi ajutate de minister sa-si revina. Daca insa vor exista licee de stat care nu se ridica la nivelul prevederilor consiliului, acestea vor iesi pur si simplu din sistemul invatamintului de stat si vor fi desfiintate", a spus Marga. Totalul unitatilor de invatamint particulare care vor fi supuse autorizarii in acest an este de 373. VALENTINA FRASINEANU Elevilor li se permite sa vina cu sucuri la examenul de capacitate Reprezentantii Ministerului Educatiei Nationale au hotarit ca elevii care sustin examenul de capacitate sa-si aduca de acasa bauturi racoritoare, pentru a face fata caniculei. Mai mult, pentru a fi evitate eventualele cazuri de imbolnavire in timpul examenului, in fiecare centru de testare va fi prezent un cadru medical, care va acorda in timp util primul ajutor candidatilor afectati de caldura. In acelasi timp, elevii care vor avea astfel de probleme vor fi dusi intr-o alta sala, sub supravegherea unui profesor, pina isi vor reveni, dupa care isi vor putea relua locul in sala de concurs. Elevul care se va afla in aceasta situatie nu va parasi sub nici un motiv centrul de examen pentru ca in acest caz, teza va fi anulata. Liliana Preoteasa, directorul Directiei Invatamint Preuniversitar, a declarat ca MEN a transmis o Nota catre toate inspectoratele scolare judetene pentru a fi luate masuri de protectie a candidatilor la capacitate, in contextul in care temperaturile vor fi foarte ridicate si saptamina viitoare. In acest sens, inspectoratele scolare vor lua legatura cu Directiile de sanatate publica, pentru asigurarea asistentei medicale in fiecare centru de testare. Examenul de capacitate va debuta luni, 19 iunie. La acest concurs sint asteptati 180.000 de candidati. Ei trebuie sa fie prezenti in centrele de testare inca de la ora 9.00, urmind ca la ora 10.00 sa debuteze proba de concurs, care va dura doua ore. VALENTINA FRASINEANU La universitatile din Alba Iulia si Arad, admiterea se face pe baza mediei de la bac Universitatea "1 Decembrie 1918" va organiza examen de admitere pe baza mediei de la bacalaureat. Astfel, candidatii care opteaza pentru una dintre facultatile de aici vor depune dosarul de inscriere in perioada 17-28 iulie, iar pe 31 iulie vor afla, in functie de ierarhizarea facuta in raport cu media de la bac, daca sint studenti sau nu. Singura facultate unde se sustin probe eliminatorii si probe scrise este Teologia, unde inscrierile se desfasoara intre 17 si 23 iulie. Taxa de inscriere este de 15 dolari si se va achita in lei, la cursul zilei. Universitatea a stabilit si un numar de locuri cu taxa. Pentru facultati, cuantumul anual al taxei de scolarizare este de 300 de dolari, iar pentru colegii, 270 de dolari, banii urmind a fi platiti si in patru transe egale, prima transa pina cel tirziu pe 10 august. La Universitatea "Aurel Vlaicu" din Arad, examenul de admitere se va desfasura in doua sesiuni. Prima sesiune va debuta pe 18 iulie, cind este si prima zi de inscrieri, ultima zi fiind 25 iulie. Aici admiterea se desfasoara tot pe baza mediei de la bacalaureat, rezultatele urmind a fi afisate pe 27 iulie. A doua sesiune va fi organizata, daca vor mai fi locuri neocupate, intre 1 si 8 septembrie. Taxa de inscriere este de 300.000 de lei. Universitatea a stabilit si locuri cu taxa. Pentru Stiinte economice, taxa anuala de scolarizare este de 6 milioane, iar pentru Inginerie, 8,5 milioane de lei. ROBERTA VORNICU Funeraliile taximetristului Bogdan Astefanei au paralizat Iasiul Sute de masini l-au petrecut pe tinar pe ultimul drum Mediatizarea enorma a cazului taximetristului iesean disparut si apoi gasit mort linga Bicaz a facut mare vilva in orasul sau natal. Corpul neinsufletit al lui Bogdan Astefanei a fost adus marti seara, cu un alai impresionant de masini, in marea lor majoritate Cielo, Tico si Matiz. Ieri, la ora 11.00, la Cimitirul Buna Vestire a avut loc inhumarea tinarului, care a smuls lacrimi sutelor de ieseni care au participat la funeralii. Convoaiele de masini care au traversat orasul si multimea celor care au vrut sa-l conduca pe ultimul drum au paralizat intreg orasul. Toti care au insotit catafalcul comentau cu glas soptit toate fazele atacului mafiot si ale mortii ingrozitoare a lui Bogdan Astefanei. "Ar fi foarte bine daca s-ar reintroduce pedeapsa cu moartea. Cei care au facut acesta grozavie asupra lui Bogdan sau a lui Daniel Tudose, celalalt taximetrist impuscat in cap, nu merita sa traiasca. Ei au luat vieti, si a lor trebuie luata", ne-a declarat foarte furios un coleg de la taxi "For You". Sicriul lui Bogdan Astefanei a fost acoperit de pamint in jurul prinzului, dupa care intreg convoiul s-a risipit. CATALIN DUMITRESCU Necuratat din anul 1970, Lacul din Cristesti a intrat in fermentatie Toti locuitorii de pe Strada Combinatului, din comuna mureseana Cristesti, au semnat un memoriu catre Prefectura Mures, disperati ca se vor imbolnavi respirind. In urma devierii riului Mures, in 1970, la capatul strazii s-a format un loc, unde, pe parcursul anilor s-au deversat toate reziduurile menajere de la statia de epurare. Din cauza caldurii, dar si a faptului ca locul nu a fost niciodata curatat, apa s-a inrosit si a inceput sa fermenteze, degajind mirosuri insuportabile. Deoarece Primaria Cristesti nu a raspuns numeroaselor apeluri ale localnicilor, acestia au sesizat prefectura. CORA MUNTEAN Doua femei si un copil s-au inecat in riul Siret Doua femei si un copil din comuna vrinceana Pufesti s-au inecat miercuri dupa-amiaza in riul Siret. Frasina Cimbola, de 43 de ani, Mariana Feraru, de 22 de ani, si un copil a carui identitate nu este cunoscuta au fost luati de apele riului Siret cind voiau sa-l traverseze inot spre judetul Galati. Desi satenii au fost alarmati de martorii oculari, cadavrele nu au putut fi scoase la suprafata pentru ca au fost luate de ape. Oamenii din sat nu stiu prea multe despre cele doua femei. Ele locuiau intr-o baraca de metal care a apartinut fostului CAP Domnesti, din comuna Pufesti. Politia a apelat la broscari pentru a scoate cadavrele la mal. SILVIA VRINCEANU La Galati, Tuberculoza a intrat in scoli O profesoara de la o scoala generala din Galati a fost depistata ca fiind purtatoare a bacilului Koch, bacilul care declanseaza tuberculoza. Larisa Sterpu, profesoara de limba romana a acuzat probleme respiratorii. Ea s-a prezentat la un control la Spitalul TBC, din Galati, in urma controlului confirmindu-se faptul ca Larisa Sterpu este purtatoare a bacilului Koch. Inspectoratul de Sanatate Publica Galati a dispus ca toti elevii din clasele in care profesoara a predat sa fie vaccinati, ca si toate cadrele didactice cu care profesoara a intrat in contact. Galatiul se afla in topul primelor judete, in ceea ce priveste numarul crescut al cazurilor de tuberculoza. In anul 1999 s-au inregistrat 626 de noi cazuri de tuberculoza la Galati. La momentul actual, din 100.000 de galateni, 131 au tuberculoza. Medicii galateni sint ingrijorati de fapul ca a crescut numarul imbolnavirilor de tuberculoza la copii. Cei mai multi bolnavi provin din mediul urban. ALINA COMSA-DURBACA Arsita arunca preturile in aer si provoaca psihoza stocurilor Seceta umple camarile Mai bine de 100.000 de hectare de teren agricol cultivate in judetul Botosani reprezinta suprafete calamitate in proportii mai mici sau mai mari, variind in jurul a 50%. Pirjolul pogorit din cer de mai bine de o luna a distrus deja majoritatea suprafetelor cultivate cu griu in judet. Directorul Directiei Agricole Botosani, Constantin Ilisescu, declara ca din cele peste 27.000 de hectare cultivate cu griu in toamna anului trecut, aproximativ 21.000 sint calamitate in proportie de 40%. Teama ca seceta va duce la o penurie de produse alimentare in perioada urmatoare a anului s-a transformat intr-o veritabila psihoza in rindul populatiei botosanene. Oamenii incearca sa-si fac stocuri cit mai mari de faina de griu si de porumb de la magazinele si pietele agricole din judet, aprovizionindu-se in acelasi timp si cu zahar, ulei si orez. Cantitatile de faina de griu existente pe piata au scazut considerabil, in timp ce pretul acestui produs a crescut subit, in doar doua saptamini, de la 7.500 de lei pe kilogram, la 11-12.000 de lei. Chiar si la acest pret urias, botosanenii epuizeaza inca de la primele ore ale diminetii stocurile de faina de griu cu care se aprovizioneaza comerciantii. Un vinzator de produse alimentare ambalate din Piata Centrala a municipiului resedinta de judet ne-a povestit cam cum decurg vinzarile in aceste zile: "Intr-un sfert de ora, dimineata, am vindut 500 de kilograme de faina. De la prima ora, oamenii cauta din priviri tarabele pe care exista faina si cumpara cu baxurile. De obicei, cumparatorii iau cite patru-cinci baxuri de faina si nu comenteaza la pret". In aceste conditii nu este de mirare ca producatorii de piine din judet se pling ca nu mai gasesc pe piata materie prima. Ei anticipeaza ca actuala criza de faina de griu va duce cu siguranta la cresterea pretului piinii cu aproximativ 50% in urmatoarele saptamini. O piine ar putea ajunge in curind la pretul de 6.500 -7.000 de lei, urias in comparatie cu pretul actual de 3.500-4.000 de lei. Angrosistii botosaneni sint, de asemenea, coplesiti de cererea imensa de faina de pe piata. Ei spun ca au mari dificultati in aprovizionare deoarece "nici furnizorii nostri interni traditionali nu mai au faina, iar in Republica Moldova, unde avem de asemenea relatii, este interzis exportul acestui produs, pentru ca si la ei este seceta". In depozitele SC Comcereal Botosani nu mai exista la aceasta data griu panificabil, cu exceptia cantitatilor ce apartin rezervei de stat, care nu pot fi livrate decit cu aprobari speciale de la guvern. Principalul producator de piine din judet, SC Moldopan SA, a achizitionat la sfirsitul saptaminii trecute ultimele 70 de tone de griu de la Comcereal. Producatorii de piine vor fi nevoiti, in opinia Ginei Chisalita, directorul comercial al SC Comcereal Botosani, sa obtina aprobarile necesare de la Bucuresti pentru a se recurge la aprovizionarea din rezervele statului. Scumpirea porumbului ii arde pe fabricantii de alcool O situatie asemanatoare se inregistreaza si pe piata porumbului, desi aceasta cultura ar mai putea fi salvata prin recurgerea la irigatii. Pretul boabelor de porumb a ajuns deocamdata la 4.000 de lei pe kilogram, dar este anticipat un pret de peste 5.000 de lei pentru saptaminile care urmeaza. Principalii achizitori ai porumbului, producatorii de alcool, sustin ca la un asemenea pret activitatea lor va deveni nerentabila din punct de vedere economic. "Producatorii de alcool vor fi nevoiti sa-si inchida fabricile si, eventual, sa vinda ce mai au in stoc", declara si Radu Turcanu, directorul general al Finantelor Publice Botosani. In alta ordine de idei, efectele secetei sint resimtite din plin si de apicultorii din Botosani, care se pling ca albinele nu mai au ce poleniza, de crescatorii de animale de carne si lapte, care au ajuns sa taie efective importante pe care nu mai au cu ce le hrani, dar si de societati comerciale de profil industrial. SC Forma SA Botosani, unitate specializata in productia de utilaje agricole, a inregistrat in aceasta luna scaderi de 2 miliarde de lei la vinzarile propriilor produse, reducindu-si practic productia la jumatate. "In acest sezon erau foarte cautate piesele de schimb pentru combine si tractoare. Acum cererea a scazut substantial. Scaderea vinzarilor se reflecta si in plata salariilor pentru angajati, pe care sintem nevoiti sa le acordam cu intirziere", declara Iulian Macovei, directorul societatii. Dificultati mari intimpina si Prolacom SA, principala societate de prelucrare a laptelui din judet, care se confrunta cu o criza acuta de materie prima. Liviu Todoran, directorul unitatii, spune ca "crescatorii de animale prefera sa-si pastreze laptele, mai putin in acest sezon, pentru consumul propriu. In ultima saptamina de exemplu, achizitiile noastre au scazut cu 5%". In fine, seceta afecteaza chiar si activitatea SNP Petrom Botosani, societate care furnizeaza combustibil celor care lucreaza in agricultura sau producatorilor de alcool. Cum acestia se afla intr-o situatie disperata, livrarile de combustibil s-au redus substantial in aceasta luna. DORIN BEJENARU Prahovenii isi coc piinea acasa La Urlati, pretul piinii de 250 de grame a sarit considerabil, in ultima saptamina, fara nici o justificare, pentru ca, deocamdata, pretul de achizitionare a griului a ramas la acelasi nivel. Pentru ca, la Urlati, o biata franzela a ajuns la pretul de 2.400 de lei de la 1.500, locuitorii opteaza pentru metoda traditionala a coacerii piinilor in cuptoarele proprii, de acasa. Si la Busteni seceta face ravagii, pentru ca nivelul apei din bazinele de aprovizionare a scazut cu trei sferturi din capacitate. Deoarece in weekend consumul de apa potabila creste considerabil in zona din cauza afluentei de turisti, exista riscul ca, in curind, orasul Busteni sa ramina fara apa, in ciuda ploilor de scurta durata care uda zona montana. (Violeta Stoica) Focsani: Mamaliga s-a scumpit In ultimele doua saptamini, pretul malaiului s-a dublat. Daca inainte kilogramul de malai se vindea la tarani cu 3.000 de lei, de cind cu seceta pretul a urcat la 7.000 de lei. Banita de porumb (15 kg) s-a scumpit de la 30.000 de lei la 45.000 - 50.000 de lei, iar pretul kilogramului de griu s-a ridicat la 6.000 de lei. (Silvia Vrinceanu) SIBIU: Morarii isi inchid brutariile Intrucit in ultimele zile, pretul fainii a crescut cu aproape 1.000 de lei la kilogram, Asociatia Patiserilor si Brutarilor din Sibiu a luat ieri decizia ca toate cele 103 brutarii din oras care reprezinta 95% din producatorii sibieni de piine, sa sisteze, pentru urmatoarele 48 de ore, aceasta productie. Vasile Presecan, purtatorul de cuvint al asociatiei mentionate, ne-a declarat ieri: "Am luat aceasta hotarire in semn de protest impotriva cresterii nejustificate si irationale a pretului la griu si faina". (Ion Girnod) 