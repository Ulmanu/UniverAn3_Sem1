 Anul trecut, 95% din veniturile bugetului de stat au provenit din fiscalitate Ministerul Finantelor Publice (MFP) a comunicat ieri ca deficitul bugetului de stat pe anul 2000 a fost de 28.827,1 miliarde lei, acesta in ciuda faptului ca fata de prevederile anuale veniturile colectate au fost depasite cu 0,4%, iar cheltuielile au fost mai mici cu 3% fata de preconizari. Conform MFP, peste 95% din veniturile incasate la bugetul de stat (120.342,2 miliarde lei), au provenit din veniturile fiscale (114.394,5 miliarde lei). Cheltuielilor bugetare, s-au ridicat, anul trecut, la 149,169 miliarde lei, o mare parte a acestora (29%) reprezentind-o dobinzile si alte cheltuieli aferente datoriei publice. Trebuie remarcat faptul ca anul trecut MFP a reusit "performanta" sa incaseze la bugetul de stat peste prevederi la capitolele TVA (+0,4%), impozit pe venit (+13,4%), si taxe vamale (+0,9%). In ceea ce priveste bugetul consolidat si acesta a inregistrat o gaura de 29.090 miliarde lei, cauza principala constituind-o nerealizarile de la bugetul de stat, bugetul asigurarilor sociale de stat si fondul pentru plata ajutorului de somaj. OVIDIU ZARA Nastase umbla la salarizarea bugetarilor Guvernul intentioneaza sa elaboreze, pina la sfirsitul lunii martie, un proiect de lege privind salarizarea personalului din sectorul bugetar, precum si a personalului din regiile autonome si companiile nationale, a anuntat, ieri, premierul Adrian Nastase. El a aratat ca guvernul a decis sa abroge hotarirea emisa de cabinetul Isarescu potrivit careia salariile bugetarilor ar fi urmat sa creasca cu 80% incepind de la 1 martie 2001, aceasta urmind sa fie inlocuita cu noua lege a salarizarii. Potrivit actualului premier, respectiva hotarire a fostului guvern nu a avut acoperire in economie, ea fiind doar un "cadou" de campanie electorala care ar fi putut genera o noua crestere a inflatiei. In ceea ce priveste actualul sistem de salarizare in sectorul bugetar, primul-ministru a apreciat ca exista "un haos" creat prin faptul ca "fiecare ministru se arata bun si valoros si ingrasa salariile". (O.P.) Premierul semnaleaza riscul "emigrarii" bovinelor romanesti Nu ne vindem vaca! Premierul Adrian Nastase a avertizat, ieri, asupra riscului ca, in urma maladiei vacii nebune izbucnite in tarile Uniunii Europene, cererea de bovine din Romania sa fie atit de mare incit sa se ajunga in scurt timp la decimarea septelului national de bovine si taurine. "Samsarii straini umbla prin tara pentru a cumpara masiv taurine" in vederea refacerii septelului din tarile afectate de boala vacii nebune, ceea ce poate crea "probleme foarte serioase" in ceea ce priveste asigurarea unor rase valoroase de animale existente in Romania, a afirmat primul-ministru. El a aratat ca aceeasi situatie este valabila si in cazul berbecutilor, dind ca exemplu un control efectuat recent asupra unui transport inregistrat ca find de 2000 de berbeci si care s-au dovedit a fi, de fapt, oi gestante. In acest context, primul-ministru a anuntat ca guvernul intentioneaza sa revigoreze sectorul zootehnic prin reorientarea catre exportul de carne si produse din carne, in locul cerealelor. "A existat un interes al competitorilor, cu sprijinul masiv al vechii puteri, ca Romania sa nu mai exporte carne", a spus Nastase. OANA PATRAULESCU Trimise la spartu' tirgului, Cupoanele agricole nu au cautare La inceputul acestui an, judetului Botosani i-au fost repartizate bonuri valorice pentru motorina in valoare de 27,65 miliarde de lei, cu cinci miliarde mai putin decit au solicitat initial producatorii agricoli. Pe linga faptul ca au venit cu o intirziere de mai bine de o luna fata de termenul fixat prin hotarire de guvern, cupoanele agricole nu au ajuns nici pina la aceasta data in posesia producatorilor agricoli deoarece acestia au refuzat sa le ridice de la centrele agricole din comunele judetului. Asa se face ca, in prezent, mai mult de 15% din cupoanele pentru motorina alocate judetului Botosani, in valoare nominala de 50.000 si 100.000 de lei, nu au fost inca impartite producatorilor. Termenul fixat pentru utilizarea cupoanelor pentru motorina va expira in mai putin de doua luni, astfel incit orice intirziere in preluarea acestora va duce automat la anularea lor. Ioan Toma, directorul general al Directiei Agricole Botosani, declara ca nu este vina institutiei pe care o conduce pentru aceasta situatie: "Noi am trimis bonurile la centrele agricole din comune, impreuna cu listele celor care le-au solicitat. Daca oamenii nu se prezinta sa le ridice, nu mai este vina noastra". DORIN BEJENARU La intilnirea cu oamenii de afaceri, Mates a batut inflatia sa priceapa guvernul In cadrul intilnirii avuta ieri cu membrii Asociatiei pentru Dezvoltarea Economica a Romaniei (ADER), Neven Mates, negociatorul sef al FMI pentru Romania, a aratat ca, din 1989 pina in prezent PIB tarii noastre a scazut cu aproximativ 50% iar caderea productiei industriale a fost si mai dramatica. Una dintre cauzele identificate de reprezentantul FMI vizeaza intirzierea punerii in aplicare a reformelor pe care guvernele anterioare le-au propus intr-o anumita faza. Anul 2000 a fost un an ceva mai bun, in opinia lui Mates, deoarece s-a inregistrat pentru prima data din ultimii trei ani o usoara crestere a PIB-ului, a investitiilor si chiar a salariilor reale, chiar daca numai in a doua jumatate a anului. Pe de alta parte, Neven Mates a explicat oamenilor de afaceri din Romania ca, printre multele probleme pe care le are de rezolvat tara noastra, este si cea a reducerii inflatiei, deoarece cresterea economica este in strinsa legatura cu rata inflatiei, iar o inflatie ridicata este o piedica in calea investitiilor si a obtinerii de credite externe. "Unul dintre scopurile vizitei noastre in Romania este tocmai acela de a identifica solutii impreuna cu Guvernul actual pentru reducerea inflatiei", a declarat Mates. In scurtul sau discurs, negociatorul sef a precizat ca in Romania ponderea proprietatii statului este cea mai mare aici in comparatie cu celelalte tari din Europa Centrala, aratind totodata ca la o evaluare a investitiei straine si a capitalizarii in general, Romania este destul de in urma fata de tarile din zona. In concluzie, Neven Mates a spus ca mediul de afaceri poate fi imbunatatit, sa se ocupe de asigurarea infrastructurii, a cadrului legislativ si mai ales sa practice o descentralizare mai rapida, chiar daca acest lucru ar conduce intr-o prima etapa la o crestere a somajului. "Disponibilizatii vor trebui recalificati, si aici Guvernul joaca un rol important", a declarat Mates. Printre problemele expuse de membrii ADER se numara si cea ridicata de presedintele Asociatiei Investitorilor Straini din Romania, Georges Seroussi, potrivit caruia volumul taxelor si impozitelor de la noi au ajuns pina la 160, in timp ce Franta, recunoscuta ca fiind cea mai birocratica tara din Europa are doar 92 de impozite. GABRIELA TINTEANU Privatizare pe principiul "primesti cit platesti" Proprietatea asupra societatilor comerciale de stat scoase la privatizare va fi transferata gradual catre noul proprietar daca statul va acorda facilitati societatii pentru plata datoriilor restante ori investitorului, pentru plata sumei necesare cumpararii respectivei societati, a anuntat, ieri, premierul Adrian Nastase. El a precizat ca dreptul exclusiv de decizie al cumparatorului va exista doar dupa ce acesta va plati intefral sumele datorate statului roman, apreciind ca altfel exista riscul ca investitorul sa vinda o parte din activele societatii si sa plece din Romania. Noua masura pe care intentioneaza sa o aplice premierul va completa setul de prevederi referitoare la posibilitatea statului de a monitoriza si a interveni in deciziile post-privatizare in cazul; marilor societati comerciale.(O.P.) Au, n-au profit, Intreprinderile foarte mici vor plati impozit fix Premierul Adrian Nastase a anuntat, ieri, ca intentioneaza sa introduca un sistem diferentiat de impozitare a profitului pentru intreprinderile foarte mici, astfel incit societatile cu un numar restrins de angajati sa nu mai fie obligate sa-si angajeze un contabil pentru a calcula aceasta indatorire catre stat. Noul impozit va fi, asadar, o suma fixa, calculata in functie de profitul intreprinderii pe anul anterior (n.r. - ca valoare de referinta), corectata cu rata inflatiei, indiferent de profitul obtinut in anul fiscal pentru care se va calcula. Din aceasta noua forma de impozitare a micilor afaceri, in sistem "pauschal", bugetul de stat va avea de cistigat, intrucit proprietarii lor "nu vor mai fi tentati sa fuga in subteran", a afirmat primul-ministru, facind referire la economia "neagra", precum si la afacerile desfasurate la limita legalitatii. In plus, guvernul intentioneaza ca, in termen de doua saptamini, sa simplifice forma de inregistrare si procedura de functionare a IMM-urilor, reducind numarul de avize necesare pentru inceperea unei astfel de afaceri. "Ideea noastra fixa este sa sprijinim intreprinderile mici si mijlocii", a declarat ieri primul-ministru. OANA PATRAULESCU [19][pl.dll?rid=expresro] 