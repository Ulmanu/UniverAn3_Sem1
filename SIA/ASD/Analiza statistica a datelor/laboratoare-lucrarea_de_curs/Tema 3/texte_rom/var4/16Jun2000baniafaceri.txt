 Angajamentul Guvernului in fata FMI Vom face ordine pe piata de capital si la bancile populare! Autoritatile de la Bucuresti au dat un examen dur in negocierile cu FMI pentru a obtine prelungirea acordului de imprumut stand-by, a carui valoare integrala fusese stabilita la 400 milioane DST (circa 535 milioane dolari). Initial, textul Memorandumului a prezentat obiectivele si politicile economice stabilite pentru anul 2000, deja incluse intr-un cadru pe termen mediu, in scopul aderarii Romaniei la Uniunea Europeana. Pentru a motiva decizia favorabila a boardul-ui FMI, in urma tensiunilor recente din piata financiara, autoritatile de la Bucuresti au prezentat o scrisoare de intentie care descrie situatia macroeconomica, masurile luate pentru rezolvarea crizei si schimbarile ulterioare care vor corecta legislatia in vigoare, considerata imperfecta. Economia romaneasca da semne sigure de stabilizare Statisticile primului trimestru din acest an arata ca pozitia externa a Romaniei s-a consolidat, astfel incit operatiunile de comert exterior au produs un deficit al contului curent de numai 38 milioane dolari, obtinut ca efect al cresterii exportului cu 26,9% fata de perioada similara a anului trecut, care a compensat o usoara crestere, cu 14,5%, a valorii importurilor. Aceste cifre indica o pozitie externa extrem de confortabila, daca ne reamintim uriasele deficite ale contului curent, cind diferenta dintre banii incasati din exporturi si cei platiti pe importuri depasea, la finalul anului trecut, un miliard de dolari. In acelasi timp, deficitul bugetului de stat pe ultimele patru luni a fost estimat la 6.751,6 miliarde lei, cifra care reprezinta doar 0,9% din PIB-ul acestui an. In conditiile mentinerii cheltuielilor bugetare in limitele stabilite de memorandum, pastrarea actualului ritm de acumulare a deficitului bugetar ar putea duce la un nivel anual de 2,7%, sensibil mai mic decit deficitul bugetar proiectat (3,5% din PIB). In plus, guvernul nu intentioneaza sa reduca nivelul fiscalitatii, nici al TVA, se arata in scrisoarea de intentie. Evolutia pietei monetare in primele luni ale anului se incadreaza perfect in programul convenit in memorandum. Acesti indicatori fundamentali au avut forta de a convinge FMI ca exista o stabilizare macroeconomica, rezultat al politicilor economice aplicate de autoritati. Criza pietei financiare a trecut, urmeaza masurile Guvernul a insistat asupra faptului ca nu intentioneaza sa cheltuiasca fonduri publice pentru a compensa pierderile investitorilor de la FNI. Scrisoarea de intentie descrie atmosfera incinsa din piata financiara, ca efect al caderii FNI, al zvonurilor care au adus deponentii BCR in situatia de a asalta ghiseele bancii pentru a-si retrage banii si transferul ingrijorarii populatiei catre cooperativele de credit-banci populare. Presiunea sistemului bancar - risipita de interventia prompta a BNR si de rezistenta celei mai mari banci din sistem, BCR - s-a transferat spre sectorul financiar nebancar. Leul s-a devalorizat puternic pe piata valutara a caselor de schimb, dar, dupa ce a atins un curs de peste 25.000 lei pentru un dolar timp de o singura zi, cursul s-a calmat si a revenit la sub 21.000 lei/dolar. In schimb, piata interbancara nu a fost afectata de criza si rata dobinzii pe o noapte - extrem de sensibila - a ramas stabila, la un nivel de aproximativ 35%, reflectind astfel increderea in sistemul bancar. Cu asistenta Bancii Mondiale, incepind din a doua jumatate a lunii iunie, guvernul va lua masuri cu scopul de a elimina slabiciunile sistemului nebancar, prin elaborarea unor noi reglementari si a clarificarilor necesare in supravegherea acestuia. In urmatoarele trei luni, "intentionam sa cadem de acord cu Banca Mondiala asupra diagnosticului cadrului legal si a reglementarilor intermedierii financiare din Romania, inclusiv a cooperativelor de credit si sa initiem implementarea unui plan de actiuni". Astfel, guvernul va analiza in profunzime activitatea financiara si legalitatea activitatilor altor fonduri mutuale si a expunerii sistemului bancar, astfel incit sa descopere orice posibila supraevaluare a activelor nete. Guvernul va analiza cadrul legal si reglementarile ce guverneaza piata financiara, inclusiv impartirea responsabilitatilor intre BNR si CNVM. Rolul de supraveghere al CNVM va fi intarit, dupa ce se vor clarifica regulile de comportament in piata, in sensul asimilarii practicilor internationale. Pina la sfirsitul lunii iunie, guvernul va introduce un cadru legal, reglementari pentru cooperativele de credit-banci populare si va rezolva problema supravegherii acestora. Mai mult, guvernul va clarifica statutul legal al tuturor fondurilor de investitii, inclusiv al celor care opereaza in valute. Si investitiile bancilor in institutii financiare nebancare vor fi atent supravegheate de BNR. Pentru a rezolva problema managementului CEC, ca prim pas, guvernul va angaja, la sfirsitul lunii iunie o firma de audit pentru a executa un audit multiplu, financiar, operational si al managementului, bazat pe Standardele Internationale de Contabilitate. Ulterior acestui audit, in cooperare cu Banca Mondiala, va fi elaborata o reforma ampla a CEC, inclusiv modificarea statutului acestei institutii. (Lidia Moise) Contul de la BCR al Mariei Vlas a fost blocat Politistii din cadrul Directiei de Combatere a Criminalitatii Economico-Financiare au dispus blocarea contului Mariei Vlas, fosta presedinta SOV Invest, deschis la BCR. Contul, alimentat cu un card Visa, era, initial, de 5.100 de dolari. In momentul cind a fost blocat, in cont nu mai erau decit 3.700 de dolari. Totodata, s-au luat masuri asiguratorii asupra bunurilor persoanelor implicate in "Afacerea FNI", suma ridicindu-se la aproximativ 5 miliarde de lei. Politistii cerceteaza acum modalitatea prin care titularul a doua carnete de investitor FNI - din '96 si '98 - Gheorghe Toader Irimescu, administrator al SC "Asia Dona", firma prin care s-a realizat o parte din cresterea artificiala a actiunilor FNI, a rascumparat carnetele cu 75 miliarde de lei. Politistii au constatat ca semnatura nu-i apartine lui Irimescu. Potrivit anchetatorilor, Maria Vlas ar fi falsificat semnatura acestuia, pentru a-si insusi cele 75 miliarde de lei. ALINA GRIGORE Administratorii se feresc de FNI ca de dracu'! Consiliul de Incredere al investitorilor a prezentat CNVM doar doua oferte Consiliul de Incredere al investitorilor de la FNI nu a reusit ieri sa prezinte Comisiei Nationale a Valorilor Mobiliare (CNVM) trei oferte de preluare a gestionarii fondului, dar a pus pe masa comisarilor o analiza comparativa asupra celor doua companii de administrare, SAFI si Pact Invest, care au raspuns pozitiv semnalului trimis saptamina trecuta, ne-a declarat Mirel Tariuc, presedintele comisiei. Astfel, criza se extinde si asupra gestionarii a ceea ce a mai ramas din activele FNI, deoarece textul legii cere prezentarea simultana a trei oferte trimise de companii de administrare de fonduri mutuale. Cele doua oferte vor fi atent analizate de comisie, care va trebui sa gaseasca o solutie de iesire din impas. Cum nici o alta companie de administrare nu a dorit sa-si asume, oricare ar fi fost cistigul sosit din comisionul cuvenit, dificila sarcina de a prelua gestiunea FNI, CNVM ar putea lua decizia de a emite un regulament pentru o situatie speciala, prin care sa aleaga una dintre cele doua oferte, dupa consultarea prealabila a investitorilor. SAFI are un istoric cu probleme, iar Pact Invest n-are logistica Decizia ar putea fi alterata de faptul ca SAFI are o istorie personala de criza, reusind discutabila transformare a FMOA in fond inchis, cu capital de risc, iar Pact Invest nu dispune de logistica necesara administrarii FNI, un fond a carui "popularitate" s-a extins in toata tara. In urma consultarilor cu managerii companiilor de administrare din UNOPC, Tariuc a decis ca, oricare ar fi compania care va prelua gestiunea FNI, aceasta va fi atent supravegheata de o echipa mixta de specialisti de la CNVM si UNOPC. "De altfel, posibilitatile de gestionare a FNI se reduc fie la administrarea in continuare a activelor, cu eventuala transformare in fond inchis, fie lichidarea fondului", ne-a declarat Dragos Simion, presedintele UNOPC. Eventuala revocare a suspendarii SOV Invest pina dupa consultarea investitorilor iese din discutie, deoarece exista pericolul in acest moment ca investigatiile sa sugereze gestionare frauduloasa a FNI, au observat surse din interiorul comunitatii administratorilor fondurilor mutuale. Pe de alta parte, Consiliul de Incredere al investitorilor FNI este contestat in acest moment de o parte din investitori. Astfel, Asociatia Nationala pentru Protectia Investitorilor (ANPI), creata cu scopul de a apara interesele investitorilor de la FMOA, a reprosat membrilor Consiliului de Incredere faptul ca, fiind alesi la inceputurile FNI, in acest moment este posibil ca acestia sa nu mai reprezinte actualii investitori. Solutia avansata de ANPI este convocarea de urgenta a Adunarii Generale a Investitorilor, cu sprijinul CNVM, care ar putea fi practic realizata prin reprezentantii din teritoriu ai acestora. In viziunea ANPI, singurii in masura sa decida asupra viitorului imediat al FNI sint numai investitorii. LIDIA MOISE Dolarul a sarit de 21.000 de lei Leul continua sa se deprecieze in raport cu dolarul , pierzind alte 48 de unitati, moneda americana fiind cotata astazi la 21.024 de lei. In schimb, leul a cistigat 206 unitati comparativ cu cotatia anterioara in raport cu moneda europeana, cursul de referinta calculat de BNR pentru un euro fiind de 20.001 lei. De asemenea, moneda nationala s-a apreciat si in raport cu marca germana care este cotata la 10.226 lei, cu 106 unitati sub cotatia precenta. Banii vin acasa Posta Romana lucreaza cu Western Union Posta Romana a introdus de ieri serviciul de achitare la domiciliu a sumelor transferate din intreaga lume prin reteaua Western Union. Potrivit Mediafax, deocamdata serviciul este operational doar in Bucuresti si judetele Ilfov, Bacau si Brasov, urmind ca in cursul acestui an sa se extinda in toata tara. Noul serviciu prezinta avantaje precum timpul foarte scurt intre depunerea si achitarea la domiciliu a sumei expediate (maximum 24 de ore), ca si posibilitatea de a opta intre incasarea sumei transferate in dolari sau lei. Mentionam ca serviciul de achitare a sumelor transferate prin reteaua Western Union este disponibil in Romania inca din iarna anului trecut, insa platile se puteau face numai la ghiseele oficiilor postale din Capitala sau din cele 40 municipii resedinta de judet. (I.A.) Recolta de griu nu va depasi 3 milioane de tone Conform evaluarilor specialistilor, in acest an se poate conta pe recolta de griu de pe 1,5 milioane de hectare de pe care se vor obtine, in medie, 2.000 de kilograme la hectar, asadar o productie totala de circa 3 milioane de tone. In aceste conditii rezulta un deficit cuprins de cel putin 1 milion de tone de griu. Gheorghe Sin, directorul Statiunii de Cercetari Agricole de la Fundulea, a aratat ca, din cauza secetei, recoltarea griului si orzului se va declansa in citeva zile deoarece pentru aceste culturi nu se mai poate face absolut nimic. Producatorii cer guvernului masuri urgente pentru a preveni o scumpire a piinii si a asigura necesarul de griu pentru consum Pretul piinii ar ramine acelasi, in conditiile in care panificatorii ar beneficia de o prima de 500 de lei pe kilogramul de griu achizitionat de la producatori, se arata intr-o nota elaborata de Traian Lazar, directorul Institutului de Economie Agrara al Academiei de Stiinte Agricole si Silvice. El a pornit de la un pret de cumparare estimat al griului din aceasta recolta cuprins intre 2.700 si 3.000 de lei pe kilogram, la un cost de productie de 2.300- 2.500 de lei/kilogramul de griu. Pentru a reglementa cit de cit situatia dezastruoasa din agricultura, asociatiile producatorilor agricoli, fermierilor si panificatorilor au incheiat un protocol prin care solicita executivului ca, pina la 1 iulie a.c., sa aprobe un pachet de acte normative care vizeaza urmatoarele masuri l asigurarea creditelor necesare efectuarii lucrarilor agricole de recoltare a culturilor de vara si, cel tirziu pina la 15 iulie, a celor pentru lucrarile din campania de toamna l scutirea producatorilor de cheltuieli de receptionare si pastrare a griului l compensatii financiare pentru griul vindut panificatorilor, in cinci zile de la receptionarea productiei l crearea unui fond de plata pentru cel putin un milion de tone de griu. Romania risca la iarna o criza a laptelui sau a carnii pentru ca, in lipsa furajelor, animalele sint sacrificate Pe de alta parte, producatorii agricoli avertizeaza asupra unei acute crize a furajelor, aratind ca oamenii au inceput sa-si sacrifice animalele pentru ca nu mai au cu ce sa le hraneasca. In aceste conditii, catre iarna se poate prefigura o criza a laptelui si a carnii, care, in opinia agentilor economici din domeniu, poate periclita siguranta alimentara a tarii. NICOLETA BURTAN Grecii sint dispusi sa ne arate cum e cu integrarea Peste 150 de membri ai comunitatii oamenilor de afaceri din Grecia si Romania s-au intilnit recent la Atena pentru a identifica oportunitatile de afaceri comune. Lucrarile Forumului Economic Romano-Elen, derulate in prezenta reprezentantului Uniunii Europene la Bucuresti, Fokion Fotiadis, au evidentiat intentia companiilor elene de a fructifica oportunitatile oferite de privatizarea firmelor romanesti si de asteptata integrare in UE. Marile companii elene Alpha Bank, OTE, Alma Group, Intracom, Altec Group, ETEBA si DIECAT au prezentat participantilor la forum modul in care au transformat proiecte de investitii in Romania, in momente de incertitudine economica, in afaceri de succes pe termen lung. Argumentele oferite de aceste companii se pot extinde optimist asupra cooperarilor viitoare, in conditiile in care Grecia a parcurs experienta dura a integrarii in Uniunea Europeana. (L.M.) Banca Agricola trebuie musai privatizata pina pe 26 iunie Omologii greci sint la un pas de a perfecta afacerea Data limita pentru depunerea ofertelor finale in vederea cumpararii pachetului de actiuni detinut de FPS la Banca Agricola este 26 iunie 2000. Cea mai avansata oferta lansata pina in prezent este cea prezentata de un consortiu de banci din care la loc de frunte se situeaza Banca Agricola a Greciei, dupa cum a fost mentionata in timpul negocierilor. Pina la sfirsitul acestei saptamini, cele cinci SIF-uri actionare la Banca Agricola vor avea o ultima runda de negocieri cu FPS si BNR pentru a se alege intre cele doua variante de negocieri pentru actiunile detinute de SIF-uri la Banca Agricola. Cele doua variante vizeaza fie preluarea actiunilor FPS de catre SIF-uri si detinerea controlului asupra bancii, fie compensarea actiunilor detinute de SIF-uri la Banca Agricola prin acordarea de actiuni detinute de FPS la alte societati. Cea mai probabila este cea de-a doua varianta deoarece discutiile cu Banca Agricola a Greciei sint foarte avansate, detaliile care au mai ramas de perfectat fiind cele referitoare la pretul final de vinzare. GABRIELA TINTEANU BNR si CEC au cerut lichidarea Bancii Dacia Felix La Tribunalul Cluj s-a desfasurat ieri, un nou termen de judecata privind cererea de reesalonare a datoriilor pe care Banca Dacia Felix (BDF) le are la Banca Nationala a Romaniei (BNR) si la CEC. Banca din Cluj a anuntat ca nu a finalizat discutiile cu BNR pentru stingerea datoriei si, ca atare, solicita un nou termen. Banca Nationala a facut cunoscut insa faptul ca nu si-a modificat pozitia, ca nu accepta un nou termen de judecata si ca cere declansarea procedurii de lichidare a BDF, deoarece rata scadenta pe luna iunie nu a fost platita. De aceeasi parere a fost si CEC. Judecatorul sindic, Ioan Georgiu a cerut celor doi creditori sa-i inainteze in scris solicitarile pentru declansarea procedurii de lichidare. Cert este ca de la un termen de judecata la altul, BDF este golita de resurse lichide chiar de catre actualii administratori. O noua infatisare in acest proces va avea loc luna viitoare. BOGDAN STANCIU 