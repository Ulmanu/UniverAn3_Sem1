 Potrivit sefului Directiei de Combatere a Criminalitatii Economico-Financiare din IGP Presedintele Bancii Populare va fi urmarit penal Emil Ioan Botea si-a inchiriat casa bancii, cu 5.000 de lei pe luna Col. Dumitru Strava, seful Directiei de Combatere a Criminalitatii Economico-Financiare din IGP, a declarat la briefingul MI de ieri ca verificarile facute la Banca Populara Romana au scos la iveala o serie de ilegalitati comise atit de presedintele bancii, precum si de un membru al Consiliului de Administratie. Astfel, din 20 februarie 1997 si pina la inceputul acestui an, presedintele BPR, Emil Ioan Botea, avea la banca respectiva un debit de 8 miliarde lei, pentru care nu a incheiat documente legale (contracte, garantii etc.). Emil Botea a beneficiat de o linie de credit de 8 miliarde de lei, din 20 februarie 1997 si pina in 2000. La 14 mai 1999, debitul lui Botea la BPR era de 4,5 miliarde lei. Ultima rata a fost achitata de presedinte luna aceasta. In data de 8 iunie, soldul liniei de credit era zero. Cu privire la aceasta tranzactie, politistii au depistat ca inscrisul de pe aprobarea Consiliului de Administratie pentru credit era alterat, existind suspiciunea de falsificare. In aceste conditii, s-a dispus o expertiza grafoscopica si traseologica, pentru a se stabili daca este adevarata sau falsa aprobarea data lui Botea de catre Consiliul de Administratie, pentru deschiderea respectivei linii. Intre timp, Emil Botea a cumparat un pachet important de actiuni la SC "Gastro Serv" SRL din Brasov, devenind astfel actionar majoritar. Politistii au descoperit ca presedintele a inchiriat BPR propria casa, situata pe Strada Pietei nr. 80, zona Bucurestii Noi, unde locuieste cu familia. Vila nu a fost folosita niciodata ca sediu al bancii sau locuinta de serviciu. Politistii spun ca imobilul nu are spatii operative de lucru, cum scrie in contract, si ca acel contract incheiat intre Botea si BPR este fictiv. Mai mult, perioada de inchiriere era pina la 8 iunie a.c., plata fiind facuta in avans, totalizind 117.000 de dolari, adica aproximativ 5.000 de dolari pe luna. O alta persoana din staff-ul BPR aflat in atentia politistilor este Mihai Gabriel Chicioreanu, membru in Consiliul de Administratie. Potrivit primelor cercetari, si el si-a inchiriat apartamentul cu 500 de dolari pe luna. Imobilul este situat in zona Militari (Strada Apusului nr. 67, bl. 50, ap. 59) si a fost cumparat de la seful Botea. Chicioreanu a primit 30.000 de dolari in avans de la BPR pentru acest contract, valabil pina la 1 februarie 2004. Afaceri cu masini, pe banii bancii Politia a descoperit si alte afaceri ale presedintelui BPR. In calitate de intermediar, Emil Botea a vindut bancii mai multe autoturisme, incasind comisioane substantiale. In 1998, el a cumparat de la SIF Muntenia, cu 300 milioane lei, opt autoturisme - sase Honda Civic si doua Daewoo Espero. Pe doua dintre acestea le-a revindut BPR. O masina Honda, achizitionata cu 35 milioane, a fost revinduta BPR cu 80 de milioane lei. Un Daewoo, cumparat cu 48 milioane lei, a fost revindut cu 100 milioane lei. De asemenea, potrivit anchetei, in aprilie 2000 Botea a intermediat cumpararea de catre BPR a 17 autoturisme marca Crysler, de la noua persoane fizice, in prezent fiind verificata modalitatea prin care acestea au fost introduse in tara si scopul achizitionarii lor. Potrivit sefului Politei Economice din IGP, col. Dumitru Strava, presedintelui BPR, Emil Ioan Botea, si lui Mihai Gabriel Chicioreanu politia urmeaza sa le intocmeasca dosare penale. ALINA GRIGORE Dupa ce a pus politia pe jar, Nelu Dobroiu se destainuie: "Am evadat pentru ca imi era dor de familie" Nelu Dobroiu a evadat luni, de la unul dintre locurile de munca ale detinutilor din Craiova. El se afla cu inca patru colegi sub paza unui subofiter, cind a cerut sa mearga la toaleta. Peste doar citeva minute s-a constatat ca evadase. Din acel moment, un grup impresionant de cadre de la Penitenciarul de Minori si de la Politie au pornit in cautarea lui. Peste doar 24 de ore, Nelu Dobroiu, in virsta de 24 de ani, tata a doi copii minori, se afla iarasi in catuse, fiind prins chiar de subofiterul care-l scapase din supraveghere. In biroul loctiitorului penitenciarului, col. Rusta Doru Viorel, evadatul a fost de acord sa se destainuie pentru "Evenimentul zilei". Cind te-ai gindit sa evadezi? Cu o seara inainte am spus ca, orice ar fi, voi incerca sa plec. Nu mai puteam sa suport stresul detentiei, dar cel mai mult m-a afectat faptul ca mi se marise pedeapsa la zece ani, dupa ce primisem de la Judecatorie doar doi ani. Asta m-a schimbat si m-a facut sa nu mai suport detentia. Cu o seara inainte, cind m-am gindit la copii si la familie, am zis ca voi evada. Cum ai procedat? Stiam locurile si am cerut sa-mi fac nevoile. Cind m-am vazut liber, n-am avut in gind decit sa ajung acasa inaintea celor care ma vor urmari, pentru ca stiam ca n-o sa fiu lasat in pace. Am mers pe jos, m-am ascuns si chiar m-am ratacit. Singura persoana cu care am stat de vorba, dupa ce am aruncat hainele de penitenciar, a fost un om pe care l-am intrebat cum ajung la mine in sat. Unde ai dormit noaptea? Pe cimp. A doua zi am vazut duba si am fost sigur ca pe mine ma cauta. Am fugit, dar mai mult de frica, pentru ca eu credeam ca ma vor bate rau. Nu mi-a trecut niciodata prin cap sa-mi omor familia, cum mi s-a spus, si nici s-o caut pe femeia pe care o violasem. Nu voiam decit sa-mi vad copiii. De-asta evadasem. Ce s-a intimplat cind ai ajuns iarasi in penitenciar? Atunci mi-am dat seama ca toti ma urau. Unii colegi ma scuipau, altii ma injurau, iar unul chiar m-a lovit. Dupa evadarea mea, regimul s-a facut mai aspru si pentru ceilalti. De-aia ma urau unii colegi. Acum sint pe izolator si am avut timp sa meditez la ce am facut. Imi pare rau, stiu ca o sa-mi fie mai greu. Niciodata n-o sa mai incerc sa fug. Acum stiu ca n-ai unde sa te ascunzi. Vrei sa transmiti ceva familiei? Ce sa le mai spun? Stiu ca nu mai vor sa auda de mine. Totusi, as vrea sa stie ca imi pare rau si ca am evadat ca sa-i pot vedea. Pe tot parcursul discutiei, prin amabilitatea conducerii penitenciarului, Nelu Dobroiu a fost scos din catuse, astfel ca dialogul a fost unul cit se poate de firesc. Cel care fusese cautat de zeci de politisti, cu doar 48 de ore inainte, era acum spasit, cu lacrimi in ochi. Abia acum poate si-a dat seama ca din dorinta prea mare de a-si vedea familia a aminat momentul cu citiva ani. El se resemnase cu gindul ca va sta doi ani intre gratii, dar cind a aflat ca pedeapsa i se marise la zece ani n-a putut sa mai suporte. Din pacate, gestul sau necumpanit ii poate mari detentia cu inca cinci ani. ION SPINU Dan Tartaga n-are timp de propriul proces La Judecatoria Brasov a avut loc, ieri, o noua infatisare in procesul in care este implicat omul de afaceri brasovean, Dan Tartaga, cunoscut mai ales pentru afacerile derulate la Fabrica de Zahar Bod. Instanta de judecata a aminat ieri procesul, fixind urmatorul termen pentru data de 7 septembrie, din cauza ca nici unul dintre martorii care mai sint de audiat nu s-a prezentat la Judecatoria Brasov. Nici inculpatul Dan Tartaga nu a onorat cu prezenta instanta de judecata. Din decembrie, de cind a inceput acest proces, omul de afaceri brasovean s-a prezentat o singura data in fata instantei, la inceputul lunii martie, cind a si fost audiat. Dan Tartaga este acuzat in acest proces ca a ucis din culpa doi batrini, in urma unui grav accident de circulatie petrecut la inceputul lunii august a anului trecut. Procurorii au stabilit ca, la intersectia dintre strazile Iuliu Maniu si Cauza Voda, Tartaga a ignorat culoarea rosie a semaforului si a patruns in intersectie cu viteza mare. La doar citiva metri, intr-o curba, Tartaga a pierdut controlul masinii si a urcat pe trotuar, retezind un stilp RAT si zdrobindu-i practic pe sotii Vasile si Rozalia Vaidahazan care mergeau spre biserica. Instanta de judecata a hotarit ieri sa-l citeze cu mandat de aducere pe martorul Claudiu Neacsu, cel care a ocupat locul de pe bancheta din dreapta soferului. CAMELIA CSIKI Un nou-nascut abandonat intr-un WC a scapat cu viata Intr-un grup sanitar din incinta Scolii nr. 6, din Fetesti, a fost descoperit marti, 13 iunie, un nou-nascut. Baietelul, in greutate de 2,4 kg, a avut sansa ca scincetul lui sa fie auzit de salariatii scolii, care tocmai isi incepeau ziua de munca. Pruncul a fost abandonat, dupa aprecierea medicilor, la una - doua ore de la nastere. Din fericire, bebelusul a avut zile, dar s-a ales cu o pneumonie. Medicii sint increzatori in sansele copilului de a supravietui. Politia a demarat cercetarile pentru descoperirea autorului acestui gest oribil. De retinut este faptul ca persoana care a abandonat pruncul a putut intra fara probleme in incinta scolii, usa de acces fiind deschisa si nepazita. In urma cu doi ani, un alt nou-nascut a fost abandonat in acest oras, tot intr-un WC si a scapat cu viata. MIHAI ENCIU Scandalul FNI Comisarul CNVM, Cecilia Bebis, 30 de zile la arest Procurorii de la Parchetul General au arestat-o ieri pe Cezara Cecilia Bebis, comisar al Consiliului National de Valori Mobiliare, pentru savirsirea infractiunii de abuz in serviciu. Arestarea preventiva este pentru o perioada de 30 de zile, cu posibilitatea prelungirii, daca va fi cazul. Bebis este acuzata de faptul ca desi cunostea situatia financiara de la FNI - Sov Invest, nu a luat nici o masura pentru stoparea escrocheriei, asa cum prevedea fisa postului ei de comisar al CNVM. Tot ieri, in calitate de martor a fost audiat si Liviu Marica, fost presedinte al CEC. Pina acum, in acest dosar au mai fost arestati preventiv Stefan Boboc, presedinte CNVM, Camenco Petrovici, fost presedinte CEC, Ion Dita, Mihaela Sima, Gavril Batrin, fosti membri in Consiliul de administratie al Sov Invest, Marius Andrei, fost cenzor independent, Teodor Irimescu, broker. Pe numele Ioanei Maria Vlas, fosta presedinta a Sov Invest, este emis un mandat de arestare prin Interpol, iar Marian Petrescu, actualul presedinte al Sov Invest, este cercetat in stare de libertate. ONDINE GHERGUT Filiera internationala anihilata Pacaleala cu contracte de munca pentru Croatia Pentru un permis de munca fals se percepeau intre 450 si 550 DM; Un numar de 17 ieseni au picat in plasa smecherilor Procurorii Parchetului de pe linga Tribunalul Iasi i-au trimis, ieri, in judecata pe Cornel Puiu si pe Ion Muraru, ambii din Pascani, acuzati de trafic de influenta si inselaciune. In acelasi dosar a mai fost cercetat si Ivo Almajan, cetatean de origine croato-romana, acuzat de inselaciune, fals material si uz de fals. In privinta acestuia, procurorii au decis sa decline cauza Parchetului de pe linga Judecatoria Pascani, pentru identificare si cercetare, sub aspectul infractiunii de inselaciune. In perioada februarie - mai 2000, Cornel Puiu si Ion Muraru, folosindu-se de false "chemari la lucru" in Croatia, intocmite de Ivo Almajan, au pacalit 17 persoane, luind de la fiecare sume cuprinse intre 450 si 550 de marci germane. Contravaloarea unei vize era de 43 DM, iar pentru munca depusa de cei doi pascaneni, fiecare aspirant la un loc de munca in Croatia trebuia sa plateasca 2.000 DM, o parte inainte si restul dupa ajungerea in Croatia. Toti cei pacaliti erau luati la Bucuresti, la Ambasada Croatiei, unde, Cornel Puiu juca rolul de intermediar la ambasadorul croat, un anume "Petrovec". Bineinteles ca cei doi barbati din Pascani nu-l vazusera in viata lor pe diplomatul care reprezinta Croatia. Insa, in dorinta de a face rost de bani, Cornel Puiu si Ion Muraru le-a facut cunostinta unor "clienti" chiar cu "ambasadorul". Dupa doua saptamini de la vizita la Bucuresti, viitoarele victime isi primeau pasaportul inapoi, "intermediarii" motivind ca nu mai este nevoie de vize pentru a trece in Croatia. Creduli, pacalitii dadeau piept cu realitatea abia la granita cu tara mult visata, unde nu erau primiti, ori, daca reuseau sa treaca, erau imediat expulzati. CATALIN DUMITRESCU Politia ii sfatuieste pe turisti cum sa se apere de hoti Generalul Ion Cirlig, seful Inspectoratului de Politie al Judetului Constanta, a declarat miercuri, ca din cauza lipsei de fonduri, in acest an doar 48 de cadre din politie si 150 de elevi practicanti vor fi detasati pe litoral. In timpul sezonului estival, politia rutiera va instala doua radare suplimentare. Pentru ca anul trecut cele mai multe accidente s-au produs din cauza excesului de viteza, generalul Cirlig spera sa obtina cit mai multe radare de la colegii din tara. El mai spune ca politia judeteana coopereaza cu primarii din localitatile din zona litorala pentru ca pe timpul zilei gardienii publici sa stea cu ochii pe parcarile aglomerate, si astfel sa fie prevenite furturile. Politistii constanteni vor distribui, pina la inceputul lunii iulie, in toate hotelurile si restaurantele, 12.000 de pliante. Aceste pliante contin sfaturi si recomandari in cinci limbi de circulatie internationala pentru turistii romani si straini care isi petrec vacantele pe litoral. Ei sint sfatuiti sa schimbe valuta numai la casele de schimb, sa-si incuie autoturismele, sa-si pazeasca lucrurile, sa circule cu viteza redusa etc. ROBERT COSTESCU Incendiu pe strada Dumbrava Rosie din Capitala: Sase bucuresteni si un pompier s-au intoxicat cu fum Sase persoane au scapat cu viata ca prin minune dintr-un incendiu izbucnit miercuri noaptea la o vila din Bucuresti. Pompierii militari din cadrul brigazii "Dealul Spirii" au fost anuntati, in jurul orei 1.00, ca la vila de pe strada Dumbrava Rosie, nr. 13, a izbucnit un incendiu. In casa lui Stelica Mihalache si a Vioricai Tudoran erau blocate sase persoane cind pompierii au intervenit cu patru autospeciale. Pompierii au reusit sa-i salveze pe cei sase oameni (printre care si un copil) care se aflau in casa cuprinsa de flacari. Ei au fost transportati imediat la Spitalul de Urgenta Floreasca, fiind internati cu diagnosticul "intoxicatie cu fum si gaze". Sergentul major Sorin Gheorghe, unul dintre pompierii care au intervenit la acest incendiu, a fost si el internat la Spitalul Floreasca cu acelasi diagnostic. Cei sapte se afla acum in afara oricarui pericol. Pompierii nu au depistat cauza incendiului, ancheta fiind in plina desfasurare. Focul a distrus aproape total vila de pe strada Dumbrava Rosie nr. 13, pagubele fiind estimate la peste 200 de milioane de lei. DANIEL NEAMU, PETRISOR CANA Sub conducerea lui Ioan Popa, SNP Petrom a aruncat sute de miliarde de lei pe vile si masini de lux Arestarea directorului general al Societatii Nationale a Petrolului SNP Petrom S.A., Ioan Popa, produce deja reactii pe banda rulanta. Cele mai multe invoca faptul ca retinerea sa ridica multe semne de intrebare prin aceea ca masura a fost luata pe neasteptate, fara prea multe explicatii. Pina cind lucrurile vor fi pe deplin lamurite, trecerea intempestiva a lui Ioan Popa din luxosul birou al Petrom in mai putin luxosul arest al politiei poate fi privita intr-adevar cu mai multa circumspectie. Cu toate acestea insa, pus in ecuatia Petrom, numele sefului SNP ridica in acelasi timp o intrebare justificata: Cit de curat este Ioan Popa? Asta fiindca, de-a lungul timpului, numele Petrom SA (condus de Ioan Popa) a fost amestecat direct sau indirect in scandaluri mai mici ori mai mari, despre care presa a relatat pe larg. ( LAURENTIU CIOCAZEANU ) Societatea Nationala a Petrolului Petrom SA s-a infiintat in 19 septembrie 1997, prin Ordonanta de Urgenta 49 care stipula ca noua entitate este urmasa Companiei Romane a Petrolului (CRP). In obiectul de activitate al SNP Petrom figureaza explorarea si exploatarea zacamintelor de petrol si gaze naturale, transportul si comercializarea petrolului si al gazelor naturale, forajul sondelor, rafinarea petrolului etc. Adica afaceri extrem de profitabile. Cu toate acestea, SNP Petrom a iesit in evidenta cu faptul ca de ani buni este unul dintre marii debitori ai statului. Inca de la infiintare, SNP Petrom a fost condusa de catre Ioan Popa. Fara a acuza activitatea vreunei persoane din aceasta companie, "Evenimentul zilei" a tras in decursul vremii numeroase semnale de alarma privitoare la afacerile derulate la SNP Petrom. Ministerul Finantelor a facut in 1998 un control la SNP Petrom, insa raportul nu a fost facut public pina acum In septembrie 1998, inainte de a pleca de la conducerea Ministerului Finantelor, Daniel Daianu a cerut Directiei Generale a Controlului sa efectueze un control la Petrom. Daianu aflase ca Petrom nu platise 226,578 miliarde lei la bugetul de stat, ca urmare a importurilor de titei facute de fosta CRP, in contul creantelor Ministerului Finantelor. Controlul a necesitat un mare volum de munca din cauza ca documentele primare cu operatiunile din balanta centralizatoare a Petrom sint arhivate la sucursalele de extractie, prelucrare, transport, distributie si aprovizionare. Dupa patru luni de cautari - perioada in care Daniel Daianu a fost inlocuit cu Traian Remes - a fost finalizat un raport referitor la situatia financiara a Petrom. Insa acest document nu a fost niciodata facut public de catre Ministerul Finantelor. SNP Petrom a acordat importante avansuri la furnizorii sai, in vreme ce a cerut Ministerului Finantelor reesalonarea unor datorii de peste 3.900 de miliarde de lei Cu toate ca raportul privind controlul Ministerului Finantelor nu a fost facut public, totusi "Ev.z." a reusit sa puna mina pe un proces-verbal incheiat de finantisti la 8 septembrie 1998, contestat de catre conducerea SNP Petrom. La acea data, Petrom avea debite la bugetul consolidat de peste 3.473,801 miliarde lei. Sub pretextul intrarii in incapacitate partiala de plata, Ioan Popa a cerut MF, la 10 august 1998 (adresa 5151, inregistrata la MF sub nr. 282391), acordarea de inlesniri la plata obligatiilor catre bugetul de stat in suma de 3.904,678 milioane lei. In plus, Ioan Popa arata ca are de incasat de la Romgaz Medias, Petrotel Ploiesti, Petromidia, Astra Ploiesti, Petrolsub Suplacu de Barcau si Rafo Onesti circa 2.873 miliarde lei. Numai ca, in vreme ce Popa cerea reesalonarea si anularea debitelor, Petrom a utilizat fonduri banesti destinate achitarii obligatiilor bugetare la efectuarea cheltuielilor de capital (pentru investitii - sedii si vile de lux, benzinarii, automobile etc), peste sursele de finantare legal constituite in suma de 223,86 miliarde lei. Ba mai mult, Petrom a acordat avansuri unor firme, ceea ce a generat diminuarea obligatiilor bugetare chiar cu sumele acordate acestora (n.r. - Adarom Engineering SRL, Remarc Group SA, Patrat SRL Timisoara, Alianta Trust SRL Moinesti). La vremea respectiva, desi Petrom platea majorari zilnice de 0,25% pentru neplata debitelor bugetare, avansurile acordate anumitor firme erau echivalente cu 0,25% din cifra de afaceri anuala a SNP (care se ridica la aproximativ 13.000 miliarde lei). Masini de lux, platite in avans, care n-au mai aparut niciodata Ba mai mult, in vreme ce Petrom nu platea la bugetul de stat, in iulie 1998, Ioan Popa si-a dat avizul sa se cumpere in leasing 70 de autoturisme de lux in suma de 1,414 milioane dolari. Din aceasta suma s-au platit in avans firmei de unde se achizitionau autoturismele peste 2,133 miliarde lei. Interesant este ca autoturismele n-au mai aparut la SNP Petrom, iar contractul a fost reziliat in 1999 la interventia Ministerului Industriei si Comertului. Daca cei 2,133 miliarde lei nu s-ar fi dat pe masini si s-ar fi platit catre bugetul de stat la sfirsitul lui septembrie 1998, Petrom ar fi fost scutita de penalizari de intirziere de aproximativ 490,6 milioane lei. Vile de lux la Eforie Nord In ceea ce priveste investitiile facute de catre Petrom, cu aprobarea lui Ioan Popa, exista anumite semne de intrebare. Pe la mai toate sediile superluxoase din teritoriu ale Petrom, la modernizarea caselor de odihna, sau la proiectarea si construirea benzinariilor sale, apar cam aceleasi firme constructoare (n.r. - Alianta Trust SRL Moinesti si Patrat SRL-Timisoara sint doar doua dintre firmele care apare foarte des pe lista partenerilor SNP Petrom care au proiectat, construit si modernizat anumite constructii). Semnele de intrebare mai rezida si din faptul ca acestea nu au fost alese de catre conducerea SNP Petrom prin licitatie, lucrarile de constructii fiindu-le acordate prin incredintare directa. In plus, trebuie spus ca anumiti antreprenori ai SNP Petrom au beneficiat concomitent si de proiectare si de constructie, lucru interzis prin lege. Ba mai mult, unii dintre antreprenorii SNP Petrom, din cauza faptului ca nu au avut capacitatea de a finaliza anumite obiective, au luat alte firme ca subantreprenori, ceea ce a facut ca, la anumite contracte, sumele acordate de catre Petrom sa fie umflate. Un exemplu in acest sens ar fi cele sapte vile superluxoase ale SNP Petrom din Eforie Nord, construite de catre SC Patrat SRL - Timisoara. Desi conducerea SNP Petrom a spus ca aceste vile ar fi fost facute pentru ca petrolistii obisnuiti sa aiba unde sa se odihneasca, in realitate de confortul lor s-au bucurat numai persoanele din conducerea companiei. Surse neoficiale din Petrom spun ca fiecare vila a costat circa 1,2 milioane de dolari, iar investitia ar urma sa se recupereze in 55 de ani. (P.P.) Surse din Petrom sustin ca arestarea lui Popa este o vendeta politica Arestarea directorului general al SNP Petrom SA, Ioan Popa, prezinta in continuare citeva semne de intrebare, in ciuda informatiilor si explicatiilor oferite presei ieri de reprezentantii Parchetului Braila. Ieri, la sediul societatii din Bucuresti atmosfera era in continuare tensionata, desi activitatea se desfasura normal. Totusi, oamenii din subordinea directorului arestat fac in continuare tot felul de supozitii. Toate conduc la aceeasi concluzie: modul in care a fost ridicat de la serviciu, faptul ca a fost audiat o noapte intreaga par sa indice ca la mijloc este o vendeta politica. Chiar si liderii sindicali au aceeasi parere. Persoane din interiorul societatii sustin chiar ca ar fi vorba despre o incercare de "darimare" a SNP Petrom SA. Anul trecut, ministrul industriei declara ca privatizarea Petrom ar putea aduce Romaniei mai mult decit cea a RomTelecom. Potrivit unor surse, in urma acestui scandal, valoarea de piata a SNP Petrom SA va scadea: "Modul in care s-a lucrat la arestarea lui Popa ma pune pe ginduri, si nu acuzele care i se aduc. Daca cineva dorea sa loveasca in Petrom, nici nu se putea o cale mai buna. Daca societatea ar fi scoasa la vinzare miine, pretul ei ar fi cu 60% mai mic decit a fost pina la momentul arestarii lui Popa. Probabil ca cineva intentioneaza sa aduca SNP in situatia de a o vinde bucata cu bucata". Potrivit altor surse, Ioan Popa a fost acuzat ca a furnizat motorina pentru citeva Agromec-uri: "In februarie-martie, pe toate posturile, ministrul agriculturii a anuntat ca agricultura va primi motorina, urmind ca datoria Petrom catre bugetul statului sa fie diminuata prin compensare cu contravaloarea motorinei livrate. Din pacate, ordonanta care reglementa compensarile nu a mai aparut. Motorina a fost livrata insa si, cind sucursala Petrom a cerut incheierea unui contract, beneficiarii livrarilor anterioare au conditionat semnarea lor de continuarea livrarilor. S-ar putea ca asa sa se fi ajuns aici". Indiferent daca se va adeveri vreuna din aceste afirmatii, Ioan Popa, aflat acum in arestul IPJ Braila, este in continuare directorul general al SNP Petrom SA. Ieri, ministrul industriei, Radu Berceanu, a declarat ca nu are de gind sa-l schimbe din functie. MIHAELA BALEA Parchetul Braila a cerut Petrom registrele contabile si actele de constituire a societatii Conducerea SNP Petrom SA a fost informata ieri oficial cu privire la arestarea directorului general. "Ieri, Parchetul Braila a emis o ordonanta prin care informeaza SNP Petrom SA ca, in data de 14.06. a.c., pe numele numitului Ioan Popa a fost emis mandat de arestare pe timp de 5 zile", ne-a declarat ieri Florin Ciocanelea, director general al Departamentului Petrom International, care asigura interimatul conducerii Petrom in aceasta perioada. Aceeasi sursa a mai precizat ca, tot ieri, Parchetul de pe linga Tribunalul Braila a emis si o ordonanta prin care se solicita SNP Petrom SA sa puna la dispozitia organelor de ancheta registrele de corespondenta, registrele economice, inclusiv actele de constituire a societatii". Cit priveste existenta unor informatii cu privire la motorina platita cu cecuri fara acoperire, Florin Ciocanelea a adaugat ca actuala conducere a Peco Braila este noua. Vechea conducere a fost destituita dupa ce s-au descoperit unele nereguli, consemnate in doua rapoarte. In prezent, in arestul politiei se afla atit membri ai fostei conduceri a Sucursalei Petrom Braila, cit si actuali, inclusiv directorul care a semnat ultimul raport prin care erau scoase la iveala neregulile folosite acum la ancheta. (M.B.) Berceanu despre Ioan Popa, in urma cu sase luni "Da-l dracu', c-o sa-l dea aia afara" Pe data de 9 decembrie 1999, in plin scandal "Sun Oil", "Evenimentul zilei" a publicat un spumos interviu cu ministrul industriei si comertului, Radu Berceanu, in care acesta a facut o serie de afirmatii socante. La un moment dat, in interviu, pentru a arata ca nu este implicat in afacerea "Sun Oil", Radu Berceanu a facut referire la Ioan Popa - presedintele SNP Petrom. Din motive de spatiu, la vremea respectiva nu am publicat acel pasaj din interviul ministrului. Iata ce declara Radu Berceanu referitor la presedintele SNP Petrom: "Popa? Pai Popa n-are nici o tangenta cu mine... Popa daca ar putea sa-mi ia gitu' mi l-ar lua cu cea mai mare placere... ca stie c-am vrut sa-l schimb odata si-a scapat ca prin urechile acului mai mult din privatizarea asta (n.r. - a SNP Petrom) decit din influentele care... si din telefoanele cite au sunat. Da? A scapat datorita privatizarii. C-am zis «Domne'... dupa ce c-am facut cu Consiliul de Administratie cu nu stiu ce... daca mai dau dracu' si toti directorii chiar c-o sa zica astia (n.r. - investitorii interesati in privatizarea Petrom) «Ba in ce viespar venim noi aicea sa privatizam, sa luam astea, sa nu stiu ce...». Da-l dracu' c-o sa-l dea aia afara, c-o sa se lamureasca ei. Si l-am lasat in pace. Da' crede cineva ca Popa spune «Domne' nu mi-a dat domne Berceanu nici o chestie» (n.r. - vreo indicatie in scandalul "Sun Oil") asa, de dragul meu? Pai daca o singura chestie i-as fi dat-o cred, c-ar fi spus-o de... Si daca intr-o ultima instanta i-as fi spus (...) cine il punea sa faca ce-am spus io ? Cine il punea ? Ca el se ducea la aia la PNTCD si le spunea imediat: «Ba...!». Si aia ii spuneau: «Mincati-as gura... Spune-i sa-ti dea o chestie scrisa sa-l avem la mina. Da? Fa chestia aia, da spune-i sa ti-o dea scrisa sau du-te cu-n reportofon si inregistreaza-l cind iti spune ... sau pune la telefon... Da?...ia-ti o d-aia si cind vezi ca te-a sunat Berceanu, cind iti spune secretara domnu ministru pa telefon, pac ai apasat pe ala (...)»". OVIDIU ZARA 