 Expozitie de fotografie cu parfum de blasfemie: Iisus Hristos, femeie! Primarul New York-ului, Rudolph Giuliani, a condamnat in termeni categorici cea mai recenta expozitie a Muzeului de Arta din Brooklyn, care s-a deschis vineri, din cauza unor fotografii reprezentind Cina cea de Taina, respectiv Rastignirea, in care locul lui Iisus Hristos este luat de doua tinere de culoare, dezbracate, relateaza AFP. Potrivit aceleiasi surse, primarul republican se mai angajase, in 1999, intr-o polemica violenta cu acelasi muzeu, care organizase expozitia "Senzatie", in cadrul careia aparea o pictura infatisind Fecioara inconjurata de fecale de elefant. Giuliani incercase, la acea vreme, sa taie subventiile acordate muzeului de catre municipalitatea newyorkeza, dar a fost impiedicat sa o faca de catre justitie. Fotografiile "scandaloase, dezgustatoare", care au provocat noua rabufnire a primarului, semnate de artistul Renee Cox, se intituleaza "Costumul lui Dumnezeu" ("The God Suite"), respectiv "Ultima cina a lui Yo Mamma". Ele sint incluse intr-o expozitie care reuneste lucrarile a 188 de autori negri contemporani, intitulata "Commited to the Immage". "Daca ar fi vorba de un atac impotriva unei alte religii, ar fi mare scandal in oras, s-ar cere retragerea lor. Dar anticatolicismul este acceptat in New York si in societatea noastra", a spus Giuliani cu amaraciune. Politicianul american a cerut serviciilor juridice din subordine sa analizeze sansele de succes ale unei eventuale actiuni in instanta, prin care sa incerce inchiderea expozitiei sau, cel putin, retragerea "infamelor" fotografii. CONSTANTIN VLAD Rusia a pregatit o replica la programul american de inarmare: Scutul antiracheta european Un inalt oficial rus a anuntat ieri ca Moscova este pregatita sa prezinte reprezentantilor NATO detalii referitoare la planurile de realizare a unui scutul antiracheta compact, care sa apere intreaga Europa, transmite Reuters. General-colonelul Leonid Ivasov, coordonatorul departamentului international de cooperare din cadrul Ministerului rus al Apararii, a declarat ca propunerile Moscovei vor fi prezentate secretarului general al NATO, George Robertson, care va efectua o vizita oficiala in Rusia saptamina viitoare. Potrivit sursei citate, proiectul rus este cu mult mai performant decit planul american de aparare antiracheta (NMD), plan pe care Ivasov l-a numitul "Fiul Razboiului Stelelor", referire la numele dat de presa internationala unui plan de aparare antiracheta lansat cu 20 de ani in urma de fostul presedinte american Ronald Reagan. "Este vorba despre o forta speciala antiracheta, ieftina, mobila si nonstrategica", a declarat Ivasov, in cadrul unei conferinte de presa. Recent, Robertson a cerut Rusiei sa furnizeze mai multe detalii in legatura cu propunerile de colaborare in domeniu, facute cu ceva vreme in urma de presedintele Vladimir Putin. Ivasov a precizat ca o prima etapa in planul propus de Moscova ar fi detectarea eventualelor amenintari la adresa securitatii Europei. O data identificate aceste pericole s-ar trece la un efort concertat de a le elimina din faza incipienta, pe cale politica sau prin orice alte mijloace nonmilitare. Instalarea sistemelor antiracheta in apropierea statelor agresoare ar fi, in opinia Moscovei, ultima etapa pentru intimidarea acestora. Rusia si China se opun vehement planurilor americane de creare a sistemului antiracheta, scut care, potrivit Washingtonului, ar urma sa protejeze Statele Unite de amenintarile venite din partea unor tari precum Irakul, Iranul sau Coreea de Nord. Ivasov a ironizat asigurarile americane ca acest scut, a carui instalare implica fonduri de peste 60 de miliarde de dolari, a fost gindit numai pentru interceptarea eventualelor rachete provenind din acele tari, estimind ca scopul principal al sistemului este, de fapt, contracararea arsenalelor nucleare ale Rusiei si Chinei. Rusii isi arata muschii Pe fondul adincirii disputei dintre Moscova si Washington pe tema scutului antiracheta, Rusia a efectuat ieri doua teste, la patru minute unul de celalalt, cu rachete nucleare balistice, lansind proiectile atit de pe uscat, cit si de pe mare, transmite Reuters, citind declaratii separate ale fortelor militare navale si ale departamentului rus al rachetelor strategice. Primul test a constat in lansarea unei rachete de pe un submarin aflat in imersiune in Marea Barents, proiectilul lovind cu precizie o tinta aflata pe un poligon din peninsula Kamceatka, in estul Rusiei. Testul terestru a implicat lansarea unei rachete de tip Topol-M, cu ogive multiple, de la poligonul Plesetk, tinta fiind amplasata tot in Kamceatka. Rusii sustin ca noua generatie de rachete Topol-M sint capabile sa isi atinga tinta fara a putea fi detectate sau contracarate de vreun sistem de aparare antiracheta. Lansarile, aproape simultane, intervin la numai doua zile dupa ce mai multe bombardiere rusesti, unele dintre acestea capabile sa transporte arsenal nuclear, au efectuat zboruri de antrenament in apropiere de Japonia si Norvegia, in ciuda acordurilor cu privire la nonproliferarea nucleara incheiate intre Moscova si Washington. Potrivit Agentiei Reuters, aceste exercitii militare rusesti fac parte din strategia Moscovei de a-si scoate in evidenta capacitatile nucleare, aeriene, navale si terestre. DIANA EVANTIA BARCA Serviciile secrete americane au demonstrat cu imagini din satelit ca Rusii au burdusit Kaliningradul cu rachete nucleare Serviciile secrete ale Statelor Unite au reusit sa localizeze cu precizie, cu ajutorul fotografiilor luate din satelit, arsenalul nuclear tactic pe care Rusia il are ascuns in regiunea Kaliningrad (enclava rusa la Marea Baltica, situata la granita dintre Polonia si Lituania), demontind astfel afirmatiile Kremlinului, potrivit carora armamentul respectiv nu ar fi fost mutat in acea zona, se arata intr-un articol din "Washington Times". Sirul de negatii categorice din partea Moscovei a culminat cu o dezmintire furioasa din partea rusilor, care sustin sus si tare ca articolul aparut in "Washington Times" nu contine nici o informatie adevarata. Ministrul de externe al Suediei, tara care detine presedintia UE, a declarat, dupa o intrevedere cu inalti oficiali rusi: "Am ridicat aceasta problema cu ministrul de externe Igor Ivanov, care a adus dezmintiri". Satelitii au pozat rachetele Americanii au surprins pe pelicula, din satelit, tot traseul pe care l-a avut armamentul nuclear, incepind cu 3 iunie, anul trecut, cind a inceput trimiterea lui spre Kaliningrad. Primele poze arata incarcaturile cu arme linga un tren militar la un port linga Sankt Petersburg, port de unde au fost trimise cu mai multe nave spre Kaliningrad. Pe 6 iunie, satelitii de spionaj au detectat sosirea armelor nucleare la Kaliningrad, unde acestea au fost depozitate intr-un buncar aflat chiar in apropierea aeroportului militar din enclava, au dezvaluit oficiali din serviciile secrete americane, care au vorbit sub conditia anonimatului. Dezvaluirile legate de transferarea armamentului nuclear la Kaliningrad a stirnit un val de declaratii de ingrijorare din partea guvernelor Poloniei, Lituaniei, Letoniei si Estoniei. Moscova a refuzat categoric orice inspectie la cladirile militare din Kaliningrad, cum au cerut aceste guverne. Luna trecuta, Putin a respins informatiile privind aceasta chestiune, catalogindu-le drept "prostii". Americanii incearca sa determine tipul rachetelor Serviciile secrete americane incearca, in continuare, sa afle care este tipul exact de arme nucleare trimise la Kaliningrad. Acestea au fost descrise in rapoartele americane ca fiind de folosinta navala, terestra sau aeriana. Ele se afla in ceea ce Pentagonul descrie a fi un depozit de fabricatie speciala, folosit pentru armele nucleare. Un purtator de cuvint al Pentagonului a declarat ca trimiterea de arme nucleare tactice la Kaliningrad violeaza promisiunile Moscovei de a pastra ca zona "libera de arme nucleare" regiunea baltica. Totodata, un inalt oficial american a afirmat ca transferul arsenalului ar putea fi un motiv de ingrijorare doar daca ar face parte dintr-o eventuala strategie a Rusiei impotriva extinderii NATO. Moscova a afirmat in 1998 ca va trimite arme nucleare in zone indepartate ale Europei ca raspuns la extinderea NATO, ceea ce se pare ca s-a si intimplat. ISABELLA ALEXANDRESCU Annie, cea mai inalta actrita de film XXX, lucreaza la Bordelul cu vedete porno "Cea mai inalta vedeta porno din lume", cum se lauda a fi Annie, prostituata la bordelul " Moonlight Bunny Ranch" ("Ferma iepurasilor sub clar de luna"), din Dayton, Nevada, s-a alaturat chelneritelor dintr-un cazino din localitate, care protesteaza la adresa restrictiilor de imbracaminte impuse de conducere, indica AP. Annie, care a jucat intr-o multime de filme porno, este la fel de cunoscuta ca stabilimentul in care lucreaza. Bordelul "Ferma iepurasilor sub clar de luna" a devenit cunoscut si extrem de frecventat atit datorita faptului ca angajeza in exclusivitate vedete porno, deci cu o mare experienta in arta amorului, cit si datorita faptului ca a oferit congresmenilor alesi pentru prima oara o reducere extraordinara, de 99 la suta, pentru a-i ajuta astfel sa nu intre in scandaluri de genul celui care era sa il coste presedintia pe Bill Clinton. Patronul bordelului, Dennis Hof, a marturisit ca din clientela sa fidela faceau parte senatori si congresmeni din ultima legislatura, "care nu voiau sa isi riste carierele politice facind sex in afara casatoriei, cu femei prea vorbarete". In timp ce Annie se lauda cu titlul de cea mai inalta artista porno, vedeta incontestabila a casei de toleranta este blonda Mila, care are la activ nu mai putin de 300 de filme porno. Patronul bordelului afirma ca angajatele sale trebuie sa aiba parul curat, machiajul fiind optional. Blugii sint insa interzisi, ca si mersul in papuci sau in picioarele goale.(I.A.) Primul ucigas in serie care cere bani pentru a se opri Criminalul cu carti de joc terorizeaza Italia Politia italiana a declansat o ampla operatiune de capturare a unui criminal in serie, dat in urmarire generala dupa ce, in ultimele doua saptamini, a comis doua crime in orasula Padova, transmite Reuters. Suspectul, alias "Omul din Padova", ar putea deveni extrem de periculos, in conditiile in care politistii locali au ajuns la concluzia ca are o obsesie pentru cifra 12 si se tem ca si-ar fi putut stabili ca obiectiv comiterea a 12 crime. Cazul a inceput la jumatatea lunii ianuarie, cind Politia din Milano a primit o scrisoare, expediata la data "fatala" de 12 ianuarie, ce continea un biletel de amenintare. O persoana necunoscuta anunta ca intentioneaza sa declanseze o adevarata "baie de singe" in cazul in care nu va primi suma de 12 miliarde de lire italiene (echivalentul a 5,5 milioane de dolari). Expeditorul, semnat "Omul din Padova", le cerea politistilor sa-i comunice deciziile prin intermediul anunturilor de mica publicitate dintr-un ziar local, astfel incit sa stie ca "tin legatura". Potrivit specialistilor, acesta este primul criminal in serie din istorie care cere bani pentru a se opri. In ziua de 27 ianuarie, in cotidianul "Corriere della Sera" a aparut un anunt, publicat se pare de politie, in textul caruia era, iar, inclusa cifra 12. "Se cauta fierar, 12 ani experienta". Nu s-a stabilit deocamdata daca a sunat cineva la numarul de telefon publicat in ziar, insa la doua zile de la aparitia anuntului a fost comisa prima crima. Victima, un sofer de taxi din Padova, care a fost omorit cu un singur glont, tras in git. Asasinul a lasat un biletel la locul crimei, explicind ca nu a fost vorba despre un jaf si amintind ca asteapta suma ceruta. La exact 12 zile de la primul asasinat, ucigasul si-a dat intilnire cu un agent imobiliar, pretextind ca doreste sa-si cumpere o casa. Pe cadavrul agentului au fost lasate doua carti de joc, un popa de cupa si unul de caro, si un biletel: "Nici acesta nu este un jaf. Cereti explicatii Politiei din Milano". Potrivit estimarilor politiei, ucigasul va comite urmatoarea crima pe 22 februarie, la exact 12 zile de la ultima fapta. Politia dispune deocamdata de o singura proba, vocea criminalului, inregistrata pe caseta audio de un alt agent imobiliar care a fost contactat intre timp. Autoritatile locale i-au avertizat pe rezidenti sa nu stabileasca nici un fel de intilnire cu persoane suspecte si, presati de timp, au grabit cercetarile pentru a-l prinde pe "Omul din Padova" inainte ca acesta sa comita o noua crima. De altfel, ziarele italiene de ieri anuntau ca politia ar avea deja numele criminalului, un barbat din Milano, in virsta de 35 de ani, care ar mai fi avut probleme cu justitia, insa aceasta informatie nu a fost confirmata din surse oficiale. DIANA EVANTIA BARCA Complicele lui Carlos Sacalul - 9 ani de puscarie Teroristul german Hans-Joachim Klein a fost condamnat, joi, la noua ani de inchisoare pentru participarea sa la luarea de ostatici care a avut loc in cursul Conferintei OPEC din 21 decembrie 1975 de la Viena, soldata cu moartea a trei persoane, actiune care a fost pusa la cale de celebrul Ilici Ramirez Sanchez, mai cunoscut sub numele de Carlos Sacalul. Klein, 53 de ani, a fost inculpat pentru tripla crima si risca pedeapsa cu inchisoare pe viata. Curtea din Frankfurt a fost insa sensibilizata de argumentele apararii, care a pledat pentru o pedeapsa maxima de opt ani deoarece Klein a negat intotdeauna ca ar fi ucis cele trei persoane si a renuntat public la terorism. Insasi acuzarea nu a cerut decit 14 ani de inchisoare, motivind ca declaratiile lui Klein au permis elucidarea mai multor necunoscute ale acestei afaceri. In 1975, un comando format din sase persoane a patruns in forta in sala unde se desfasura conferinta OPEC, ucigind o garda de corp irakiana, un politist austriac si un angajat al organizatiei, dupa care a luat 70 de persoane ostatice, intre care 11 ministri. Klein, grav ranit, a fost operat la Viena, dupa care, impreuna cu restul comandoului si 30 de ostatici, a fost transportat la Alger, prizonierii fiind eliberati abia dupa ce Arabia Saudita a platit o rascumparare de 50 de milioane de dolari. In 1976, justitia germana a eliberat un mandat de arestare pe numele lui Klein, dar acesta a ramas de negasit pina in 1998. In 1977, Klein a trimis o scrisoare saptaminalului german "Der Spiegel", anuntind ca renunta la terorism. Pentru deputatul european Daniel Cohn-Bendit, martor la procesul lui Klein, acesta a fost victima naivitatii sale. In perioada anilor '60, acestia doi au facut parte, ca si actualul ministru german de externe, Joschka Fischer, din miscarea de extrema stinga "Lupta revolutionara". Ministrul german de externe, la strimtoare Parchetul din Frankfurt intentioneaza sa deschida o ancheta judicara, pentru marturie falsa, impotriva sefului diplomatiei germane, Joschka Fischer, au anuntat cotiadianele "Bild" si "Berliner Zeitung", citate de France Presse. Potrivit ziarelor citate, Parchetul a sesizat Bundestagul, cerind ridicarea imunitatii de care beneficiaza ministrul, ancheta urmind sa fie deschisa in cazul in care comisia parlamentara va face acest lucru. Parchetul a primit sase sesizari ca urmare a depozitiei lui Fischer, care pe 16 ianuarie a aparut ca martor in procesul lui Hans-Joachim Klein. Plingerile facute impotriva ministrului vizeaza, in principal, faptul ca acesta a declarat ca, "din cite isi aduce aminte", nu a facut parte niciodata si nu a avut legaturi cu membrii organizatiei teroriste "Factiunea Armata Rosie" (RAF, dizolvata in 1998). In cartea autobiografica publicata in 1999 de Margrit Schiller, fost militant al RAF, aceasta sustine insa ca Fischer a gazduit-o in apartamentul sau din Frankfurt in 1973 timp de citeva zile. Joi, procurorul Volker Rath a declarat ca exista o neconcordanta intre afirmatiile lui Schiller si cele ale lui Fischer si ca aceasta trebuie lamurita. CAMELIA MUNTEAN Flash Atentat in Kosovo: sapte sirbi ucisi Sapte sirbi si-au pierdut viata si alti 43 au fost raniti ieri, in nordul provinciei Kosovo, in urma exploziei unui autobuz de calatori aflat intr-un convoi escortat de trupele KFOR, transmite Reuters, citind unui purtator de cuvint al misiunii ONU in Kosovo, Susan Manuel. Potrivit sursei citate, la ora locala 11.30 a fost lansat un atac asupra cursei expres Nis, in zona Poarta 3, aflata la granita intre provincia Kosovo si Serbia, in apropiere de orasul Podujevo. "Se pare ca deflagratia a fost declansata de un dispozitiv exploziv actionat prin telecomanda", a declarat responsabilul MINUK, adaugind ca autobuzul a fost distrus aproape in intregime, existind posibilitatea ca numarul mortilor sa fie si mai mare. (L.C.) Orasul grasilor, la cura de slabire Locuitorii din Philadelphia, in frunte cu cel mai de vaza cetatean al orasului, primarul John F. Street, s-au decis sa slabeasca de la cel mai mic la cel mai mare, de la oameni de afaceri de succes la femeile de serviciu si gunoieri, pentru a sterge rusinosul titlu dobindit cu doi ani in urma, de "orasul grasilor", dupa ce un studiu a relevat ca 30 la suta din locuitori sint obezi si doar 16 la suta fac in mod regulat sport. Primarul, care a devenit un sportiv inrait dupa ce medicii l-au avertizat ca e prea gras, impreuna cu Pat Croce, patronul echipei de baschet Philadelphia 76ers, vor sa ii faca sa slabeasca pe cei 1,5 milioane de locuitori cu 76 de tone in 76 de zile. Pentru a-si sensibiliza concetatenii in legatura cu aceasta probleme, primarul Street a instalat un cintar in fata primariei, oamenii fiind invitati sa-si verifice greutatea pentru a vedea daca se incadreaza in normele stabilite de medici, iar locuitorii au adoptat cu entuziasm programul de slabit al primarului. (I.A.) Liderul nord-coreean, promovat semizeu Coreea de Nord a aniversat vineri implinirea de catre presedintele Kim Jong-il a virstei de 59 de ani prin lansarea unui apel catre populatie de a ramine loiala conducatorului tarii, care ar fi "semizeu". Autoritatile de la Phenian au organizat o serie de mitinguri in onoarea lui Kim, a carui zi de nastere a devenit cea mai mare sarbatoare nationala a Coreei de Nord. Jo Myong-rok, vicepresedintele atotputernicei Comisii de Aparare Nationala, a cerut si el poporului sa "glorifice secolul XXI drept un glorios secol Kim Jong-il". Mai mult, o serie de oficiali nord-coreeni au facut un adevarat "pelerinaj" la locul nasterii lui Kim, presupus a fi undeva pe Muntele Paektu, aproape de granita cu China. Presa de stat a laudat "conducerea inteleapta" a presedintelui, fara a uita sa mentioneze ca "poporul este dispus sa mearga pina la moarte, fara a ezita, pentru apararea liderului sau", care dupa toate celelalte calificative este acum numit si "soarele" poporului coreean.(C.V.) Trabantul de lux Compania germana MCM a prezentat ieri la Dusseldorf o serie speciala, 601S, a popularei masini Trabant, care era fabricata in perioada comunista in Germania Democrata. Pretul noului model, 60.000 de marci (28.000 de dolari), concureaza cu cel al unui luxos BMW seria cinci. Batrinul Trabant, foarte popular in Europa, dispune in seria speciala de dotari deosebite, pe masura pretului ridicat, cum ar fi scaune cu huse din piele, ornamente din otel si proiectoare de ceata si faruri cu xenon.(C.M.) Doua femei au traversat Antarctica pe jos O americanca si o norvegianca au devenit primele femei care au traversat Antarctica pe schiuri, intr-o temerara expeditie de 90 de zile la Polul Sud, printre troiene uriase si gheturi, transmite Reuters. Americanca Ann Bancroft (in stinga imaginii), in virsta de 45 de ani, si norvegianca Liv Arnesen, 47 de ani, au parcurs 2.736 de kilometri, traversind calota de gheata a Antarcticii, pe un ger muscator (temperaturi de minus 34 de grade Celsius) si un vint care atinge uneori viteza de 160 de km/h. Temerarele exploratoare au pornit la jumatatea lunii noiembrie si s-au deplasat pe schiuri, tragind fiecare cite o sanie cu echipament cintarind aproximativ 115 kg. Duminica, dupa incheierea traversarii propriu-zise, ele au renuntat la parcurgerea unei etape suplimentare de 756 de kilometri, dindu-si seama ca nu ar mai ajunge la timp la intilnirea cu nava care trebuia sa le ridice, inainte ca marea sa inghete, astfel ca au cerut un avion care nu a putut insa ateriza in ultimele cinci zile. (D.B.) Muzeul pantofilor Imelda Marcos, sotia fostului dictator filipinez, Ferdinand Marcos, a inaugurat vineri un muzeu la Manilla, consacrat doar unei parti a legendarei sale colectii de pantofi, relateaza AFP. Aproximativ 200 de perechi de ghete, pantofi, sandale, papuci sau pantofi sport, apartinind fostei prime doamne filipineze, pastrate in Palatul prezidential Malacanang, au fost expuse in muzeu. Printre perechile de incaltaminte expuse se afla si espadrilele negre pe care Imelda Marcos le purta cind a plecat in exil in Hawaii. Ea a lasat la Manilla, in 1986, cind sotul sau a fost alungat de la putere, mii de perechi de pantofi, marturie a vietii extravagante si costisitoare pe care a dus-o, in timp ce tara se zbatea in saracie. ( C.M .) [19][pl.dll?rid=expresro] 