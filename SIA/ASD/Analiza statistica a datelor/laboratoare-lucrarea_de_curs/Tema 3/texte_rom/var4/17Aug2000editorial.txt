 Se deschide Iranul! ______________________________________________________________________ Intr-o seara chinuita de caldura ma uitam la sutele de contrabandisti din strimtoarea Ormuz. Eram pe stincile fierbinti ale Omanului si priveam barcile burdusite cu alcool, tigari, electronice si alte minuni ale capitalismului. Erau incarcate pina la refuz, iar marfa era prinsa cu chingi si cabluri. Fiecare barca avea doua motoare de mare putere pe care aventurierii acelei parti de lume le turau repetat si enervant. Nu stiam ce se intimpla in acel loc pustiu, unde numai vinzatorii de capre si oi vin la un tirg amarit pentru animale. Ghidul ne-a explicat. Sint contrabandistii din Iran, care asteapta inserarea. Cele citeva sute pleaca toti odata pentru ca dincolo, in tara Revolutiei Islamice, autoritatile vor prinde sigur citiva dintre ei. Doi-trei-zece, dupa cum e ziua. Dar ceilalti scapa. Si cind soarele a pus buza pe virfurile ascutite ale muntilor Omanului, cineva a dat semnalul, si sutele de contrabandisti au pornit in tromba spre Iran, lasind in urma barcilor enorme cozi de paun facute din spumele marii. Atunci mi-am dorit cel mai mult sa ajung de cealalta parte a apei, sa vad tara sahilor si a sahinsahilor, tara lui Khomeini, a Revolutiei Islamice, tara lui Omar Khayam, tara femeilor invaluite in pinze negre, cu manusi de matase neagra in plina vara, cu celebrul chador pe fata, cu ochii aceia de carbune pe care nu-i poti vedea in alte tari. Zilele trecute am calcat, in sfirsit, in Teheran. N-am vazut nici un loc cu atitia munti chilugi, de parca ar fi fost creati ca sa nu lase vietii nici o speranta. Daca vezi un copac pe tot lantul acela de piatra ce inconjoara orasul celor zece milioane de persani te duci la el si te inchini. Dar nu exista. Toata asezarea aceasta, care are cam 250 de kilometri patrati, pare a sta pe o caramida abia scoasa din cuptor. Pamintul arde la talpi. E uscat si tare ca samota pentru furnal. E dur. Ai sentimentul ca o singura miscare gresita ti-ar putea fi fatala. Orasul are colturi amenintatoare, te sperie. Pentru europeanul venit de pe bulevardele colorate ca un papagal, Teheranul e un soc. Femeile merg tacute, ca niste umbre. Urca in autobuz si se asaza in partea din spate. Nu exista in politica. Nu poti sa le ghicesti nici virsta, nici conturul corpului. Iar orasul vijiie pe linga tine, lasindu-ti senzatia ca iti trimite gloante de incercare, iar ele iti trec din ce in ce mai aproape de timple. Pentru un european care se teme de orice tip de fundamentalism, socul este total. La asta se adauga forta prejudecatilor, starile de groaza induse de filme sau romane de aventuri, plus limbajul unei civilizatii pe care n-o intelegem. Tocmai de aceea, o descindere la Teheran mi se parea cu atit mai riscanta cu cit faceam parte dintr-un grup de ziaristi care au fost invitati sa-l insoteasca pe ministrul transporturilor, Anca Boagiu. Intr-un fel, era prima delegatie guvernamentala romana care venea in aceasta tara dupa vizita care s-a terminat pentru Nicolae Ceausescu la Tirgoviste. Se semnau acorduri importante pentru transporturile maritime si aeriene. Cum va reactiona aceasta lume a Iranului fundamentalist la prezenta unei femei, care, acolo, nu e bagata in seama de nimeni? Ce a mai ramas din prietenia romano-iraniana de pe vremea lui Ceausescu? Ce s-a ales de studentii iranieni care au invatat la Cluj pe vremea studentiei mele? Poate fi o tara de 60 de milioane de oameni condusa de preoti? Cum poti trai normal intr-o tara in care religia e politica de stat? La multe dintre aceste intrebari n-am reusit sa-mi raspund in numai trei zile. Dar i-am vazut pe iranieni pe strazi si in magazine, in restaurante si in ministere, la televizor (un canal difuzeaza in permanenta o emisiune religioasa, mai ales despre Coran) sau la tirguieli. N-au nimic din asprimea muntelui sau a tarii. Se bucura ca niste copii daca faci eforturi sa-i intelegi. Romania le spune multe si le suna frumos. Isi aduc aminte de Ceausescu. Mai zic ei destule in farsi, dar pentru a-i intelege iti trebuie ani de scoala sau ani petrecuti in lumea persana. Un lucru e socant. Desi societatea este dominata de religie, viata curge normal. A inceput sa functioneze chiar si un fel de privatizare. Se fac eforturi de deschidere spre lumea vestica. Cu Anca Boagiu se purtau ca si cu o margica, in ciuda faptului ca, la 30 de ani, avea curajul sa se uite taios la un ministru care luase parte la Revolutia Islamica. De cite ori il vedeam pe ministrul transporturilor din tara lui Khomeini, dar si a lui Khatami ca zimbeste unei fete, imi ziceam in sinea mea ca se intimpla o minune. Se deschide Iranul! _________________________________________________________________ 