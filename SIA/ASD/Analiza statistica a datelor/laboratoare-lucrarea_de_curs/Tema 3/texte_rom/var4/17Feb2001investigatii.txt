 Doua arestari in cazul "Impuscaturi la Palatul de Justitie" Investigatiile in cazul "Impuscaturi la Palatul de Justitie" au continuat ieri prin emiterea unor mandate de arestare si cu audierea mai multor martori, de catre procurorul criminalist Elena Gavadia de la Parchetul Capitalei. Dupa ce, in cursul diminetii de joi, in jurul orei 7.00, asupra tinarului om de afaceri Nicolae Serbu si a prietenei sale un individ a descarcat o pusca de vinatoare, in zona Restaurantului "Zet", aflat in spatele Palatului de Justitie, politia a intrat in alerta si, in timp record, i-a identificat pe faptuitori. Ancheta a stabilit ca, dupa ce petrecusera de "Ziua indragostitilor" o noapte intreaga la un restaurant din zona Bucur Obor, Nicolae Serbu, prietena sa si alte doua perechi au venit spre dimineata la Restaurantul "Zet", spre a se "drege" cu o ciorba de burta. In timp ce se aflau la masa mai multi indivizi i-au provocat la o discutie. Unul dintre acestia, zis "Julien", a sarit la bataie. Dupa ce Nicolae Serbu si prietena lui s-au urcat in masina un anume Radu Vladescu a tras asupra celor doi cu o pusca de vinatoare pe care a luat-o din masina lui Julien, identificat ulterior a fi Lucian Serban, in virsta de 30 de ani, bodyguard la firma "Bronec". Numai norocul a facut ca tinerii "vinati" sa nu fie ucisi si sa scape doar cu citeva rani usoare. Pina la inchiderea primei editii a ziarului nostru, Elena Gavadia emisese un mandat de arestare de 30 de zile pentru tentativa de omor, pe numele lui Radu Vladescu, urmind probabil ca si "Julien", posesorul armei, sa fie arestat. Va amintim ca joi seara fusese retinut Lucian Serban, care se afla in masina din care fusese luata arma de vinatoare. Cercetarile continua. (A.N., A.C.) Facturile de plata pentru cele 9 tone de hasis au iesit la iveala Cadar Kiamuran, singurul pion arestat in cazul containerului cu hasis de la Constanta, este, potrivit surselor noastre, angajat ca agent maritim la compania de shipping din Constanta, SC METKAR SHIPPING TRADING CO SRL. Actionarii acestei firme sint in numar de opt, dintre care sapte cetateni irakieni si unul roman - Mihael Stasencu. Din datele puse la dispozitie de catre Camera de Comert si Industrie Constanta reiese ca Stasencu, impreuna cu alti doi irakieni, Ahmed Jindi si Karim Nawzad Abdul, sint nascuti in anul 1900. Capitalul social este de 346.600.000 de lei. La ora actuala, organele de ancheta nu au putut stabili daca intreaga firma este implicata in contrabanda cu hasis sau doar Kiamuran. Cert este ca inainte cu noua zile de sosirea containerului din Tanzania, Kiamuran a primit un telefon prin care era informat ca in contul sau fusese virata suma de 24.000 dolari, care pot fi incasati in momentul in care continutul containerului ar fi ajuns la destinatie. Se pare ca patronul firmei destinatare a hasisului, "Gilmar Development" SRL, Ayman Saleh, a stabilit detaliile afacerii cu Kiamuran, asigurindu-l pe acesta de deplina conspirativitate a tranzactiei. Desfasurarea ulterioara a faptelor par sa demonstreze ca Ayman si-a "asigurat" retragerea, disparind din tara inainte de sosirea containerului. Se pare ca Kiamuran ar fi declarat avocatului sau ca daca stia ca va fi "bagat la inaintare" nu s-ar fi incurcat cu iordanianul. Mandatul de arestare a lui Kiamuran expira luni seara, dar surse oficiale ne-au declarat ca i se va prelungi mandatul ca masura de protectie. Inainte de 1989, Kiamuran Cadar a lucrat la Navlomar ca agent maritim. El este un foarte bun specialist in probleme navale si in cele legate de transportul si intocmirea actelor de Navlosire. La firma METKAR era angajat din 1997, detinind o functie de conducere. Din partea firmei avea in dotare celular, masina si bani de protocol. Din cele declarate de unul dintre directorii firmei, Cadar avea o situatie financiara foarte buna, sotia acestuia detinind un spatiu comercial in Statiunea Mamaia. In ziua arestarii, Kiamuran se afla in incinta Portului Constanta cu masina de serviciu avind o geanta diplomat. Se pare ca in momentul retinerii sale, acesta nu a putut spune decit: "Eram convins ca asa o sa se intimple". BOGDAN GABRIEL EMILIAN ANDREI Directia de Combatere a Crimei Organizate colaboreaza cu Interpol si FBI Politistii continua verificarea unor persoane si a activitatii unor firme implicate in afacerea containerului cu hasis. Generalul Florin Sandu, seful IGP, ne-a declarat ieri ca oamenii sai verifica "la singe" actele emise de firma "Sun Shipping" SRL din Bucuresti, declarantul vamal al transportului in care s-au depistat, la inceputul saptaminii, in Portul Constanta, noua tone de hasis. Potrivit unor surse din politie, anchetatorii au descoperit deja facturile reprezentind platile pentru transportul in cauza. In prezent, se fac investigatii pentru depistarea documentelor care au insotit marfa, pe toata perioada transportului. Sint deja conturate ipoteze de lucru privind intreaga retea care a expediat si adus in tara impresionanta cantitate de droguri. De asemenea, in colaborare cu Interpol si FBI, Directia de Combatere a Crimei Organizate din IGP, condusa de generalul Mihai Stoica, lucreaza la depistarea ramificatiei spre vest a retelei de traficanti de droguri. Va amintim ca in 1993, pornindu-se de la o cantitate de circa 1000 kg de canabis, descoperita intr-un container din Portul Constanta, s-a ajuns la o captura de aproape 2o de tone si la arestarea a zeci de persoane implicate in reteaua "olandezului zburator" Jan de Ruiter. ALINA GRIGORE CHRISTIAN LEVANT Oltenii care au mincat peste otravit au ajuns la spital In urma deversarii in Jiu a unei imense cantitati de reziduuri ce contineau amoniac, tone de peste mort plutea joi in zona Combinatului Chimic Craiova. Situatia a fost raportata cu intirziere atit la prefectura, cit si la guvern, astfel ca multi oameni au luat cu asalt Jiul pentru a face rost de hrana gratis. Unii au ajuns acum la spital. In urma celui mai grav accident ecologic petrecut joi, in zona Combinatului Chimic Doljchim din Craiova, la Spitalul Judetean Dolj au fost internate ieri primele victime. Personalul de la serviciul de Ambulanta din Dolj s-a deplasat in satul Cornu, unde domiciliaza cei mai multi dintre cei care s-au grabit sa adune pestele mort din Jiu, pentru a face investigatiile medicale necesare depistarii eventualelor victime. Mai multe persoane prezentau simptomele unei intoxicari, dar numai trei dintre ele erau, la ora prinzului, in stare mai grava. Mihai Caldararu, 52 de ani, era la serviciu cind copiii lui adunau pestele mort din Jiu. La ora 15.00, cind a venit acasa, s-a asezat la masa si n-a rezistat tentatiei de a minca din pestele prajit: "Eram infometat si i-am intrebat de unde l-au luat. Nu mi-am dat seama ca este otravit si am mincat vreo 500 g. La ora 18.00 am inceput sa simt niste arsuri pe git si in stomac, iar pe la 19.00 am inceput sa vomit. Cred ca daca nu vomitam eram acum mort, pentru ca m-am simtit mai bine". O data cu Caldararu au fost adusi la Spitalul judetean si fratii Mugurel si Nicoleta Margoi. Dr. Amelia Genunche, care i-a consultat pe bolnavi, ne-a declarat: "Numai starea lui Caldararu pune probleme deosebite, el fiind trecut imediat pe perfuzii, urmind sa fie monitorizat citeva zile. Ceilalti isi vor reveni repede, dupa ce li se vor face spalaturi gastrice, dar este posibil sa inregistram efecte si in zilele urmatoare". Adrian Nastase: "Nu inteleg atitudinea prefectului de Dolj" In timp ce medicii incercau sa depisteze cazurile de intoxicare, la Prefectura Dolj a avut loc o intilnire a comandamentului special constituit. Prefectul Cornel Mondea a destituit conducerea de la Doljchim, atit Ion Gherghe, directorul general, cit si Dumitru Ungureanu, director de productie, pierzindu-si functiile. La teleconferinta cu prim-ministrul Adrian Nastase, prefectul de Dolj a fost acuzat ca n-a raportat la timp evenimentul, astfel ca s-au intirziat nepermis de mult masurile care puteau permite inlaturarea efectelor fata de populatia civila si fondul piscicol: Nu inteleg atitudinea prefectului de Dolj, de aceea vom face o ancheta in legatura cu modul in care acesta si-a facut datoria". Organele de politie din Dolj continua sa caute prin piete pestele scos la vinzare, dar pina acum nu s-au gasit decit 150 kg, acesta fiind deja incinerat. Ion Vinatoriu, procuror general adjunct la Parchetul de pe linga Curtea de Apel Craiova, a anuntat ieri, intr-o conferinta de presa, ca deja s-a deschis Dosarul penal nr. 140/P/2001, pentru anchetarea vinovatilor de producerea acestui grav accident ecologic, ei fiind acuzati de incalcarea art. 85, pct. 1, lit. C din Legea 137/95, privind protectia mediului, precum si a art. 80, lit. E, privind obligativitatea de a asigura protectia mediului. Vinatoriu a spus ca aceia care vor fi gasiti vinovati risca o pedeapsa cuprinsa intre 2 si 7 ani. El a mai precizat ca se vor aplica si circumstanta agravanta, intrucit pestele otravit a ajuns la populatie. Vinatoriu nu exclude posibilitatea ca unele persoane sa fie chiar arestate. ION SPANU Ioan Stanciu si-a violat fiica timp de sapte ani A.Stanciu, in virsta de 14 ani, a fost violata timp de sapte ani de catre tatal sau. Ioan Stanciu, de 48 de ani, a profitat de boala sotiei - osteoporoza - care o tintuia la pat si de inocenta fiicei sale. A.S. a fost violata de tatal sau de la virsta de sapte ani, pina a implinit 14 ani. Pe data de 17 ianuarie, mama fetei a spus politiei ce se intimpla in casa ei. Cercetat la inceput in libertate, Ioan Stanciu a fost arestat pentru 30 de zile, joi dupa-amiaza. El nu recunoaste acuzatiile pe care fata si sotia i le aduc. Conform politiei, ultimul viol a avut loc pe data de 25 ianuarie. Sotii Stanciu mai au un copil, un baiat. In caminul de nefamilisti din Hunedoara in care locuiesc, Ioan Stanciu, sotia si fetita dormeau in acelasi pat, in timp ce baiatul ocupa un fotoliu extensibil. Politistii care s-au ocupat de ancheta au stabilit ca minora a fost violata in cele mai diverse locuri: intr-un lan de porumb, in camera unde locuiau, in baraca de paznic de la locul de munca al tatalui, la locuinta bunicilor. Ioan Stanciu este recidivist, fiind condamnat de doua ori, inainte de 1989, pentru tentativa frauduloasa de trecere a frontierei. Pentru fapta sa, Ioan Stanciu risca o pedeapsa cuprinsa intre 5 si 15 ani de inchisoare. LUCIAN STANCIU Politia vizioneaza casetele cu batrinul pedofil american S-au implinit trei zile de cind misterul planeaza in jurul tentativei de asasinat a cetateanului romano-american David Raimond Anderson. Procurorii criminalisti continua sa stringa probe si sa caute martori pentru citeva ipoteze de lucru. In cursul zilei de ieri au fost vizionate zeci de casete video si dischete pentru a se constata in ce masura sexagenarul Anderson, despre care se spune ca ar fi un veteran al razboiului din Vietnam, era sau nu urmarit de parintii unor fetite cu care se pare ca intretinea relatii sexuale. El era cercetat de Sectia 11 politie pentru pedofilie. Tot ieri anchetatorii au incercat sa stabileasca daca vreunul din multele lucruri de valoare pe care Anderson le avea in casa, inclusiv mari sume de bani si bijuterii, a disparut si, deci, motivul tentativei de omor ar fi doar o simpla tilharie. Sint luate in calcul si relatiile victimei cu lumea interlopa. Se banuieste ca americanul, care locuia in casa din str. Lucaci inca din 1991, dadea bani cu camata. Luxul in care acesta traia, precum si cele trei masini scumpe detinute ar putea fi rezultatul unei averi de provenienta dubioasa, cu toate ca, din informatiile preliminare, masinile par a fi cumparate legal, iar averea acestuia are ca sursa pensia mare, in valuta, primita de la Ambasada SUA la Bucuresti. In cursul zilei de ieri, batrinul Anderson se zbatea inca intre viata si moarte, in coma de gradul III, in Sectie de terapie intensiva a Spitalului Sf. Pantelimon. (A.N., A.C.) [15][pl.dll?rid=expresro] 