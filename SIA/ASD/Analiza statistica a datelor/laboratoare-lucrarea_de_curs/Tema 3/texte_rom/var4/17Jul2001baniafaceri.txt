 Stina de Vale coboara in sticle Ape minerale investite Compania European Drinks a finalizat realizarea unui tunel de aductiune a apei minerale necarbogazoase de la sursele din Stina de Vale la complexele Sudrigiu si Rieni, unde se gasesc fabricile de imbuteliere. Investitia se ridica la aproximativ 25 de milioane de dolari. Oficialii companiei apreciaza ca aceasta investitie este cea mai importanta in domeniul apelor minerale din Romania si printre cele mai importante din Europa. "Aceasta investitie se adauga celor citeva sute de milioane de marci, realizate, in ultimii ani, in liniile de imbuteliere a apelor minerale", a declarat Ioan Micula, presedintele European Drinks. El a adaugat ca obiectivul companiei este imbutelierea a 300 de milioane de litri de apa minerala pe an. Directorul general al Societatii Nationale a Apelor Minerale, Peter Elek, a precizat ca institutia pe care o conduce a monitorizat in ultimii doi ani calitatea apei de la Stina de Vale. "Avem date de analiza care confirma ca acest izvor este foarte bun, fara posibilitati de infectare", a declarat Elek. European Drinks a realizat, in anul 2000, o cifra de afaceri de peste 20.000 miliarde de lei. In prezent, compania are peste 10.000 de angajati. VLAD MACOVEI Bancile te ajuta sa-ti faci bagajul Credit de vacanta Cei care nu si-au strins din timp bani pentru concediul de vara pot apela la serviciile lansate de bancile comerciale special in acest scop. Este vorba de credite turistice, atit in lei, cit si in valuta, pe termen scurt - de un an - si fara garantii materiale. Banc Post acorda credite de mica valoare - garantate cu veniturile titularului si girantilor -, si credite de marime medie - garantate, in plus, si cu polita de risc financiar. Creditele de mica valoare in lei nu pot depasi 10 milioane de lei, cu rambursare in maximum 2 ani. Sint necesari doar doi giranti, care sa aiba venituri permanente. Dobinda este de 55% pe an. Creditele de mica valoare in valuta se acorda pe baza existentei a trei giranti, iar suma se stabileste in functie de veniturile realizate si de bugetul de venituri si cheltuieli al familiei (acesta nu poate depasi, insa, echivalentul a 500 USD). Termenul de rambursare este de un an. Creditele de marime medie pe termen scurt - in lei si valuta -, de pina la echivalentul a 1.000 USD (dar fara ca aceasta suma sa depaseasca 6 salarii nete), se acorda in baza unor conventii de colaborare cu societati de asigurare. Polita de asigurare reprezinta 0,3% din valoarea facturii de calatorie. Termenul de rambursare este de maximum doi ani, iar dobinda de 56%. Creditele turistice de la Banca Transilvania sint cuprinse tot intre 500 si 1.000 de dolari si sint destinate excursiilor in strainatate. Sint necesare: un avans de 30% din contravaloarea excursiei, trei giranti si o polita de asigurare emisa de o societate agreata de banca. Creditul se acorda pe o perioada de un an, cu o dobinda de 13%. Prima transa calculata la un credit de 1.000 de dolari este de 94 USD, dupa care descresc consecutiv, pina la sfirsitul anului. Numai in aceasta vara, Transilvania a acordat acest tip de credite pentru 1.700 de persoane. GABRIELA TINTEANU Serviti un piscot! In Piata Unirii, un nou magazin Ana Ana Pan SA, companie din Grupul Ana, specializata in producerea si comercializarea produselor de cofetarie-patiserie, a inaugurat ieri o noua unitate in Bucuresti, in apropierea Pietei Unirii. Noua unitate face parte dintr-o retea de magazine specializate sau standuri amplasate in supermarketuri din Bucuresti. Pentru deschiderea acestui magazin, Grupul Ana a investit aproximativ 180.000 dolari, a declarat George Copos, presedintele grupului. In viitorul imediat, Grupul Ana intentioneaza sa-si extinda reteaua specializata in produse de cofetarie-patiserie cu o noua unitate amplasata in cartierul Cotroceni, care va fi finantata cu o investitie de aproape un milion de dolari. ( L.M. ) Curatenie financiara sau racolare de sponsori? Firmele vor avea cazier fiscal In aceasta vara, Ministerul Finantelor Publice (MFP) va initia un proiect de lege privind cazierul fiscal, pe care guvernul o va discuta la mijlocul lunii august, ne-a declarat Gheorghe Oana, secretar de stat in minister. Cazierul fiscal va cuprinde cifra de afaceri, datoriile neplatite, controalele efectuate, masurile stabilite si neindeplinite, obligatiile restante si amenzile, spune Gheorghe Oana. Certificatul de cazier fiscal va fi, deci, o radiografie a unei firme. "Vrem sa ne cream un fond de date privind comportamentul agentilor economici, bonitatea lor, daca sint buni contribuabili sau nu. Cazierele fiscale se vor tine la administratia unde sint inregistrati fiscal si ne va ajuta sa ne ordonam controalele, sa ni le programam, astfel incit contribuabilii buni sa fie controlati mai rar sau foarte rar", explica secretarul de stat. La aparitie, cazierul fiscal va influenta viata firmelor. "O sa inceapa fuziuni de societati, asocieri, sau vinzari de societati. Pentru toate aceste operatiuni se va solicita certificatul de cazier fiscal. Acum toti isi vind societatile, sau isi schimba actele si ramin datoriile pe societatea veche, care dispare", a adaugat Oana. Exista si o veste buna. Dupa ce isi va construi fondul de date, se pare ca firmele care au o istorie de disciplina fiscala vor fi scutite de neplacerea controalelor operative din partea fiscului. "De exemplu, daca unul isi plateste obligatiile corect, il las in pace, il controlez la 5 ani, cind ii vine termenul de prescriptie", promite Gheorghe Oana. LIDIA MOISE Bolizi pentru sosele scofilcite Romanii string cureaua pentru o masina buna Vinzarile de automobile pe piata interna au crescut, in primul semestru al anului, cu 13,3% fata de aceeasi perioada a anului trecut, ajungind la 42.606 autovehicule - pe fondul unei usoare scaderi a productiei auto interne, de 2,3%, si a unei majorari a importurilor de 76,5% -, reiese din datele publicate de Asociatia Producatorilor si Importatorilor de Autovehicule din Romania. "Vinzarile totale pe primele sase luni sint mai mari cu 13% decit in perioada corespunzatoare a anului trecut, dar totusi cu 32% sub aceeasi cifra din 1999. Daca vinzarile de autovehicule din productia nationala nu au reusit sa revina la nivelul de anul trecut, fiind cu circa 3% mai mici, au crescut, insa, vinzarile de autovehicule din import", a declarat Dan Vardie, secretarul general al APIA. Dacia a avut un ritm de crestere egal cu cel al pietii, de circa 12%, in timp ce vinzarile Daewoo au scazut la jumatate, fata de nivelul din primul semestru al anului trecut. "Se poate spune ca diminuarea vinzarilor Daewoo a dus la o mai buna comercializare a marcilor din import. Renault, VW, Skoda si Fiat au depasit, fiecare in parte, 1.000 de unitati vindute intr-un semestru", a apreciat Vardie. Al treilea producator national, ARO, se afla, de asemenea, intr-o scadere continua a vinzarilor, cu 42% fata de anul trecut, cu un total de 419 autovehicule vindute, firma parasind grupul primelor zece marci de pe piata. "Autovehiculele din import reprezinta acum 32% din piata autovehiculelor noi", a precizat Vardie. Cele mai vindute modele de autoturisme au fost Dacia SupeRNova, cu 10.532 de unitati, Dacia Clasic, cu 9.283 unitati, si Daewoo Tico - 1.847 unitati. Printre modelele care au inregistrat vinzari semnificative se numara Renault Megane - 1.477 unitati, Renault Clio - 1.135, Skoda Octavia - 707, Volkswagen Passat - 701, Daewoo Matiz - 606, Skoda Fabia - 569 si Volkswagen Bora - 502 unitati. Primele 10 marci de automobile importate sint Renault, Volkswagen, Skoda, Peugeot, Fiat, Ford, Opel, Hyundai, Mercedes-Benz si Nissan. ( A.M. ) Cristina urca treptele pietei imobiliare Din casa dupa casa vine banul pe masa Dupa ce a lucrat citiva ani buni ca secretara intr-o firma de constructii, Cristina Ene s-a hotarit sa ia viata in piept si sa inceapa propria afacere. Primul lucru care i-a venit in minte a fost sa deschida o agentie imobiliara. Asa ca, la sfirsitul lunii decembrie 2000, a pus in comun banii strinsi din economii cu ce mai primise de la parinti si a deschis firma. Agentia imobiliara, "la concurenta" cu vecinii "Investitia initiala a fost cam de 2.000$, povesteste Cristina. Nu am cumparat decit un singur birou si citeva articole de papetarie. Cei mai multi bani i-am bagat in chirie - care si acum ma costa mult, cam 160$/luna. Restul, in publicitate". O agentie imobiliara nu este altceva decit un intermediar intre cumparatorul unei case, apartament sau teren si vinzatorul acestora. Mecanismul pe baza caruia functioneaza e relativ simplu: vine clientul care doreste sa-si vinda marfa si, impreuna cu agentul firmei, stabileste pretul estimativ. De aici incolo e treaba agentiei. Aceasta da anunturi in ziar, face o lista de potentiali cumparatori, se ocupa de actele notariale si judecatoresti. "Concurenta in domeniu e foarte mare, spune Cristina. Doar in Bucuresti sint 316 agentii imobiliare inregistrate, iar in zona unde e firma mea, sint cel putin 7". La inceput, nu concurenta a fost cea care i-a dat batai de cap, ci locatarii suspiciosi din blocul unde isi are sediul. "In primele doua luni afacerea a mers foarte prost: nu prea aveam clienti, vecinii cam strimbau din nas cind auzeau de vinzari imobiliare, aveam datorii mari. Perseverind insa, am reusit sa cistigam atit increderea oamenilor, cit si banii necesari amortizarii cheltuielilor". Stii sa negociezi - pastrezi clientii Pe piata imobiliara diferenta oferta-cerere este foarte mare. "Sint extrem de multi oameni care doresc sa-si vinda proprietatile si foarte putini doritori in a le achizitiona. Se pleaca din centru si se cauta case mai mult in zonele marginase ale Capitalei", spune unul dintre angajatii Cristinei. Ca sa-si pastreze clientii, si asa destul de putini, Cristina a invatat sa negocieze din comision. "Dintr-o tranzactie luam comision 3a. Daca cineva apeleaza la agentia noastra si a doua oara, comisionul scade la 1,5-2a". Asa a reusit sa cistige patru clienti fideli, care nu mai apeleaza la serviciile altor agentii. "Chiar daca n-am facultate, nu sint proasta" E motoul care a ajutat-o pe Cristina sa-si ia inima in dinti si sa-si depuna demisia de la vechiul loc de munca. "Pina la inceputul lui noiembrie 2000, am lucrat ca secretara la o firma de constructii. Ma saturasem insa ca patronul sa se poarte cu mine ca si cu ultimul om. Pe linga munca de secretara eram si contabil, si femeie de serviciu, si sofer". Acum, desi nu are un profit lunar mai mare de 800$, Cristina se considera o femeie realizata. Motivul? A reusit sa patrunda in hatisul pietei imobiliare, dominate mai mult de barbati. MARINA ENE Cum sa va cheltuiti banii Invingeti canicula! Pentru ca aerul din casa dvs. sa nu fie conditionat de vremea de afara aveti o solutie la indemina: aparatul de aer conditionat. Totusi, inainte de a investi intr-un astfel de aparat, trebuie sa fiti siguri ca se potriveste cerintelor dvs. In primul rind, hotariti-va pentru modelul pe care vreti sa-l cumparati. In comertul romanesc exista doua modele de aparate de aer conditionat: cele monosplit si cele dublusplit sau dualsplit. Diferenta este ca cel dintii model este constituit din doua unitati: una situata in interiorul incaperii ce trebuie climatizata si cealalta in exterior, pe cind cel de-al doilea model e prevazut cu doua unitati in interior cu rol de climatizare concomitenta a doua incaperi diferite. Daca pretul este principalul criteriu dupa care alegeti aparatul de aer conditionat, va recomandam aparate doar cu functia de racire. Sint mult mai ieftine, cam in jur de 16.000.000 lei. Puterea de racire si incalzire a aparatului de aer conditionat se calculeaza in Btu, adica unitati termice britanice. Un Btu este echivalentul a 0,252 kcal. In functie de numarul de Btu puteti alege aparatul potrivit pentru casa dumneavoastra. Va sugeram un mod simplu de a va calcula capacitatea de racire ideala pentru aparatul dvs. de aer conditionat: Suprafata maxima Capacitatea camerei de racire 15 metri patrati 7000 Btu 20 metri patrati 9000 Btu 25 metri patrati 12.000 Btu 35 metri patrati 18.000 Btu 40 metri patrati 24.000 Btu Pe linga functia de racire, comuna tuturor aparatelor de aer conditionat, fiecare aparat in parte are si unele functii specifice: deumidificarea aerului, ventilare in una sau mai multe trepte, functia "I FEEL". Aceasta din urma consta in determinarea si reglarea temperaturii in orice loc din camera. Nu ar fi rau ca aparatul dvs. de aer conditionat sa fie programat sa functioneze automat si in regim de noapte. Acest program v-ar scapa de insomniile produse de oscilatiile termice din timpul noptii. Unele aparate de aer conditionat din ultima generatie sint dotate cu filtre de purificare. Producatorii spun ca acestea au atit o functie de improspatare a aerului, cit si una antialergica deoarece elimina fumul, polenul si particulele de praf de pina la 0,01 microni. MARINA ENE IULIA ICHIM Evitati bauturile alcoolice contrafacute Piata de desfacere a coniacului si brandyului din Romania este invadata de o multitudine de marci contrafacute, iar cumparatorul trebuie sa stie sa aleaga dintre toate aceste produse pe acela care este autentic. In primul rind, un consumator trebuie sa faca diferenta dintre coniac si brandy, care sint doua denumiri diferite pentru doua produse diferite. La nivel academic brandy si coniac inseamna acelasi lucru (Dictionarul Explicativ al Limbii Romane, Editura Univers Enciclopedic, Bucuresti 1998). Asadar, coniacul este o bautura alcoolica fabricata din distilat de vin, pe cind brandyul contine pe linga distilat de vin si o cantitate de alcool etilic alimentar. BOGDAN OPREA Elemente de autenticitate - timbrele emise de Imprimeria Nationala trebuie sa fie bine lipite, sub forma unui sigiliu, pe dopul produsului. - Etichetele trebuie sa fie inscriptionate cu numele producatorului si al firmei care imbuteliaza produsul, insotit de adresa si, eventual, un numar de telefon. - concentratia minima de alcool pentru coniac este de 22%, iar pentru brandy concentratia minima este de 36%. - pretul - Toti comerciantii sint obligati sa expuna, la vedere, o lista cu preturile minime stabilite periodic de catre asociatiile patronale ale producatorilor si publicate in Monitorul Oficial. Aceste preturi nu cuprind T.V.A. si pretul ambalajului. Orice produs comercializat la un pret inferior celui cuprins in aceasta lista nu este autentic. Unt Brenac Desi in ultima vreme consumul de margarina a crescut in defavoarea untului, acesta din urma este mult mai sanatos, sint de parere specialistii. Este mult mai gustos decit margarina si, mai ales, este natural. Aveti insa grija la data de expirare si la conditiile in care sint comercializate aceste produse usor perisabile. LOREDANA OPROIU - 24.900 lei - Gima Superstore Bucuresti Mall - Calea Vitan 55-59 - 25.700 lei - Spring Trest - Bd. Giurgiului - 24.300 lei - Bonicom - Bd. Alexandru Obregia - 16.500 lei - Panecom - Sos. Berceni 183 - 19.500 lei - Mark Intermed - Str. Rimnicu Sarat nr. 17 - 24.500 lei - Dumalex - Sos. Giurgiului - 23.500 lei - Angst - Bd. Ion Mihalache 104. Sandale pentru copii, o investitie necesara Pentru copii, vara aceasta gasiti in comert articole de incaltaminte la preturi mai mult sau mai putin convenabile. Sfatul nostru este sa alegeti o sanda din piele, care costa mai mult, dar este mai rezistenta. In perioada estivala, deliciul copiilor in materie de incaltaminte este piuitoarea la talpa - un dispozitiv special, care, sub greutatea piciorului, scoate sunete ciudate. Pentru fetite, paleta modelelor de incaltaminte de pe piata este mult mai variata. Veti gasi sandalute cu fundite, buline sau imprimeuri cu animale. De asemenea, puteti cumpara sandalute lacuite in culori clasice (alb si negru), sau culori vii: rosu, roz, bleu. Oferta comerciantilor este larga. MARINA ENE Din totalul de jumatate de miliard de dolari oferiti de ISPAT, statul va incasa cash doar 50.000.000 $ pentru Sidex Surse guvernamentale au declarat pentru "Evenimentul zilei" ca Ispat va plati pentru actiunile Sidex Galati aproximativ 50 de milioane de dolari. Contractul pentru privatizarea combinatului ar putea fi semnat la sfirsitul acestei saptamini. APAPS intentioneaza sa solicite joi, in sedinta guvernului, mandatarea Comisiei de privatizare a Sidex, in vederea semnarii contractului de privatizare cu grupul LNM Ispat. Contractul include o serie de prevederi cu caracter social, precum: preluarea personalului existent in acest moment si a contractului colectiv de munca; obligatia noului proprietar de a nu face disponibilizari colective pe o perioada de cinci ani; cofinantarea unui program de reconversie si acompaniament social la finele acestei perioade. Surse oficiale din cadrul Grupului LNM au declarat in exclusivitate pentru "Evenimentul zilei" ca oferta inaintata de catre compania Ispat International NV pentru privatizarea combinatului Sidex este in valoare de 500 de milioane de dolari. Aceleasi surse au adaugat ca suma mentionata este defalcata dupa cum urmeaza: 100 de milioane de dolari - capital de lucru, 350 milioane dolari - investitii ce urmeaza a fi realizate in termen de 5 ani, 50 de milioane de dolari - bani cash care vor fi incasati de stat in schimbul pachetului de 74,328a din actiuni. Aceleasi surse au mai aratat ca grupul LNM s-a obligat sa preia si o parte insemnata din datoriile combinatului Sidex. Surse confidentiale din cadrul negocierilor au mai adaugat ca grupul LNM s-ar mai fi obligat sa nu recurga la concedieri colective, iar orice reducere de personal sa se faca pe cale naturala (demisii, pensionari, transferuri etc). Conform unui comunicat al APAPS "planurile de investitii ale Sidex in sectoarele tehnologice (imbunatatirea calitatii produselor si mentinerea capacitatii de productie) s-ar fi cifrat la aproximativ 520 milioane dolari pentru urmatorii doi ani, suma la care ar trebui adaugati alti 72-75 milioane dolari in sectorul de protectie a mediului si depoluare, insa combinatul nu isi poate permite sa investeasca din surse proprii decit ceva mai mult de 160 milioane dolari, astfel ca pentru restul de aproximativ 450 milioane dolari este necesara interventia unui investitor cu forta economica corespunzatoare". Tot conform APAPS, sintetic, necesarul financiar al Sidex pentru urmatorii doi ani s-ar ridica la 1,482 miliard dolari, suma ce ar trebui impartita astfel: l Datorii totale restante - 610 milioane dolari l Necesar investitii minimale in sectorul operational - 520 milioane dolari l Necesar investitii minimale de mediu - 72 milioane dolari l Datorii catre sindicatul bancar international 30 milioane dolari l Capital de lucru minim necesar - 250 milioane dolari. Ispat Karmet, un alt fel de Sidex Grupul LNM - din care face parte si Ispat International NV - ocupa locul patru in ierarhia producatorilor mondiali de otel, avind combinate metalurgice in Indonezia, Mexic, Trinidad Tobago, Canada, Kazahstan, Franta, Germania si SUA. Cel mai mare combinat metalurgic detinut de Grupul LNM este Ispat Karmet, situat in regiunea Karaganda din Kazahstan. Istoria acestui combinatului este foarte asemanatoare cu cea a Sidexului. Atit Galatiul, cit si regiunea Karaganda traiesc de pe urma acestor combinate. Construit la inceputul anilor 60 in orasul Temirtau din regiunea Karaganda, combinatul Ispat Karmet se intinde pe 5.000 hectare si are in interiorul sau linii de cale ferata cu o lungime de peste 420 kilometri. Dupa destramarea imperiului sovietic, in lipsa subventiilor primite de la Moscova si a pierderii unor piete, combinatul ajunsese in 95 in prag de faliment. Pentru a evita inchiderea combinatului (n.r. - regiunea Karaganda, inclusiv Temirtau, are peste 750.000 locuitori), oficialitatile kazahe au incheiat un contract de management cu compania Vest Alpine. Numai ca situatia sociala tensionata (n.r - de activitatea combinatului depindea soarta a 200.000 de familii) si datoriile imense acumulate a obligat Vest Alpine sa renunte la contract dupa numai 15 zile de la incheierea acestuia. In noiembrie 95, combinatul a fost cumparat de Grupul LNM cu 450 milioane dolari. Alaturi de combinatul metalurgic, LNM a fost obligat prin contractul de privatizare sa preia si o serie de alte activitati auxiliare, in care activau peste 70.000 de persoane din Karaganda (n.r. - 15 mine cu peste 30.000 de mineri, o companie de tramvaie si o centrala termica din Temirtau, o companie de refacere a drumurilor, o fabrica de confectii, un institut de cercetare in domeniul metalurgic). O data cu preluarea combinatul, Grupul LNM a ajuns sa tina in spate intreaga activitate economica din regiunea Karaganda. In 95, inainte de venirea Ispat in Kazahstan, pe strazile din Temirtau nu existau magazine, iluminat stradal, linie de tramvai, iar in putinele blocuri din oras nu mai curgea apa calda de multi ani deoarece centrala termica din oras daduse faliment. O data cu revitalizarea combinatului, orasul a prins viata. Acum exista apa calda, s-au deschis citeva magazine, pe strazi s-au instalat becuri, exista chiar si o linie de tramvai care-i duce gratuit pe muncitori la combinat. Ba chiar la parterul unui bloc din centrul Temirtaului s-a deschis o banca, iar la 25 de kilometri in afara orasului exista acum si un fel de "Orasel al copiilor" si o discoteca. Lucruri pe care nici un kazah nu le visa acum citiva ani. OVIDIU ZARA Salarii in Kazahstan Minim pe economie - 2.600 tenghe (18 dolari) Mediu pe economie - 8.000 tenghe (55 dolari) Date financiare privind combinatul Ispat Karmet Salariul mediu 1995 - 11.520 tenghe (79 dolari) 2000 - 22.209 tenghe (153 dolari) Numar angajati noi. 1995 - 29.800 persoane dec. 1999 - 26.695 persoane dec. 2000 - 25.750 persoane (*reducerea personalului s-a facut pe cale naturala - pensionari, plecari etc) Productia medie/angajat 1995 - 80,96 tone otel 2000 - 148,4 tone otel Cifra de afaceri 1995 - 65,25 miliarde tenghe (450 milioane dolari) 2000 - 145 miliarde tenghe (1 miliard dolari) Productie de otel 1993 - 4,30 milioane tone 1994 - 2,85 milioane tone 1995 - 2,96 milioane tone 2000 - 4,77 milioane tone 2001 (sem I) - 4,99 milioane tone Impozite si taxe platite la bugetul de stat 1996 - 1,33 miliarde tenghe (9,17 milioane dolari) 2000 - 9,87 miliarde tenghe (68,11 milioane dolari) Investitii realizate de LNM la ISPAT KARMET in perioada 1995 - 2000 - peste 400 milioane de dolari [21][pl.dll?rid=expresro] 