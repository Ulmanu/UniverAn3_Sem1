 In Ghencea, Astra i-a stins reflectoarele lui Piturca A sapat Marin pina a dat de 3 puncte! Ion Marin, zis "Sapaliga", a inceput prost campionatul, echipa antrenata de el, Astra Ploiesti, poticnindu-se chiar si pe teren propriu. Multi s-au grabit sa-i cinte prohodul pe banca tehnica antrenorului venit de la Dinamo. Incet-incet, Ion Marin a ridicat-o in picioare, iar simbata dupa-amiaza a invins fara drept de apel Steaua, pe propriul teren. Cine nu a vazut meciul trebuie sa afle ca ploiestenii au jucat excelent tactic si ca diferenta de scor putea fi mult mai mare. Stelei i-au lipsit Jean Vladoiu si Trica. Si, poate, vina fostilor fotbalisti Ion Marin si Victor Piturca, atunci cind erau adversari si pe gazon. Astra, biciuita de "Sapaliga" joaca bine-bine si indraznim sa anticipam ca va fi una dintre protagonistele campionatului. Mihaela Melinte are sanse mari sa fie reabilitata Analiza probei B a esantionului de urina al atletei Mihaela Melinte a scos in evidenta gravele nereguli de care a dat dovada laboratorul de la Roma. Conform celor declarate simbata, la revenirea din Italia, de doctorul Ioan Dragan, seful Institutului National de Medicina Sportiva, proba Mihaelei era serios alterata, ph-ul acesteia fiind 10, nivel la care orice om ar fi decedat! "In aceasta situatie nu mai poate fi vorba de o analiza corecta. In mod normal, laboratorul din Roma ar trebui sa anuleze rezultatele primei probe si sa o reabiliteze pe Mihaela", a precizat Dragan. O pozitie oficiala din partea laboratorului italian va sosi in cursul acestei saptamini. Teodor Agache, antrenorul sportivei, a declarat ca va ataca la Comisia Medicala a Federatiei Internationale de Atletism (IAAF) decizia de suspendare pe doi ani a elevei sale. La rindul sau, Mihaela Melinte a adaugat ca, in cazul in care IAAF nu-i va da cistig de cauza, va apela inclusiv la Tribunalul International de la Haga pentru a i se face dreptate. SILVIU TANASE Muc cel Mic si nationalist Muc cel Mic este un personaj indragit de copii pentru ca face fapte de vitejie. Zboara pe covoare si ii aduce pe drumul cel bun pe toti smecherii. Lumea, pina sa-l cunoasca, ridea de el pentru ca avea capul mare, acoperit cu un turban cit stadionul Ghencea. Aceasta povestire pe scurt a povestii este exclusiv pentru Dumitru Dragomir, presedintele Ligii Profesioniste de "Futbol", ca sa inteleaga (pa bune!) contextul. Domnia sa nu crede, insa, in povesti, asa cum ii sta bine, de altfel, oricarui lider nationalist. Am dat "esplicatie" contextului doar ca sa nu-si mai tirnoseasca dimineata avocatii. Dumitru Dragomir, fiu de taran, cel mai indragit taran al tarii si, totodata, cel care vrea sa ne reprezinte in parlament, nu are capul mare. Nu zboara pe covoare, nu face fapte de vitejie. Nu tine cu Steaua, nu tine cu nimeni, nici macar cu domnia sa pentru ca se face constant de ris. Uneori spune ca tine cu poporul, cu tara, dar asta o punem tot pe seama nationalismului. Nu crede in Dumnezeu, crede intr-o "divinitate", asa trebuie, dom'ne, sa spuna orice nationalist care se respecta, de ce sa fim circotasi. In felul sau, la el in sufragerie, Dumitru Dragomir este deseori un Muc cel Mic, la misto si fara o temeinica aprofundare. Zice veiozei cu picior ca face fapte de vitejie si fotoliul de piele ofteaza aprobator: "Mare om!". Nu zboara cu covoru' pentru ca are Volvo, ce Dumnezeu, pe covoare sa zboare Aladin, ala din lampa, nu cogeamite presedintele, vreti sa-l traga curentu'? Cu ceva timp in urma, vrind sa se dea democrat si deschis dialogului, a spus de fata cu 20 de martori si o camera video ca meciul Romania - Portugalia, din preliminariile lui EURO 2000, ar fi fost unul strategic. Ca s-ar fi inteles jucatorii intre ei, pe teren, sa se termine egal. Pasarica a zburat, s-a asezat pe cel mai inalt pervaz din Casa Scinteii si ride de el: "Vezi, mestere, la ce era bun covorul? Cu Volvo nu ma poti prinde, nici daca-i pui aripi de MIG. Nici cu cremenalu' nu rezolvi nimic, pentru ca deocamdata nu <ezista> cremenal pentru pasarici". Domnul Dragomir, daca ce va fi ales, va propune in Camera Deputatilor un proiect de lege pentru infiintarea unui cremenal al pasaricilor scapate. In rest, va combate impotriva ungurilor din judetul Vilcea, nesimtitii aia care nu au binevoit sa faca nici macar o singura zi de puscarie (barbut, blaturi sau delapidare) si vor democratie. Cu "futbolul" o va lasa mai moale deoarece i-au spus consilierii si echipa de investigatie ca UEFA si FIFA nu tolereaza amestecul politic in structurile de conducere ale federatiilor si ligilor. Apropo, oare de ce s-o mai fi ales presedinte? Doctorul Ioachim Oana si Colegiul Medicilor din Deva Inauguram astazi, stimati cititori, o rubrica mai putin placuta pentru noi, cei care iubim sportul. "Trompeta saptaminii" va semnala cel mai neplacut moment din acest domeniu petrecut in ultimele sapte zile. Deci, gong! Ioachim Oana este doctorul echipei nationale de gimnastica-fete. Face meseria asta de multi ani si a fost unanim apreciat ca fiind un "perfectionist". Le-a ingrijit pe fete, insotindu-le bineinteles pe la toate competitiile, europene sau mondiale, de unde au strins carute de medalii. Nu e usor, stim si apeciem. La Olimpiada de la Sydney, insa, a dat-o bara, ca sa folosim o expresie din alte sporturi. Andreea Raducan a racit si doctorul Ioachim Oana i-a administrat o pastila de Nurofen, medicament care contine efedrina, substanta inclusa pe lista celor considerate dopante. Sportivei, campioana olimpica absoluta, i-a fost retrasa medalia de aur. Doctorul Ioachim Oana a gresit grav. Dincolo de valul de lacrimi stors de televiziuni de la natiune, greseala este greseala. Doctorul Ioachim Oana, prea experimentat pentru a se mai informa, nu a citit prospectul. A considerat ca asa este bine sa faca si a luat, indirect, o medalie de aur de la gitul unui copil. Sigur, nu trebuie tras cu tunul intr-un om care a gresit o singura data in viata, dar de aici si pina a-l scoate erou regional este cale lunga. Colegiul Medicilor din Deva l-a absolvit de orice culpa profesionala. Parol, iti vine sa te dai cu capul de usa farmaciei! Cum asa, mai, doctorii lui peste fiert, chiar toti sinteti facuti la facultatea lui Drimer, cu diplome de 50.000 de parai bucata?! Cum nu a gresit medical, daca a incalcat regulamentul olimpic? Unde-i medalia de aur de la Sydney, ca in casa gimnastei Andreea Raducan nu e?! Va spunem noi, doctorul Ioachim Oana a gresit si domnia sa stie aceasta tot timpul, dimineata, la prinz si seara. Este "trompeta" pentru ca a acceptat scoaterea din culpa dictata de alte "trompete", la fel de iresponsabile. Urmeaza, firesc, ca Primaria din Deva sa-i dea un apartament mobilat si, de ce nu, titlul de cetatean de onoare al orasului. Apoi, Colegiul Medicilor din localitate sa declare erou pe orice "ecologist" care uita telefoane mobile prin corpurile pacientilor. Doar le-a facut un serviciu, i-a conectat, ce juramintul lui Hipocrat! Fratie in Moldova Etapa a zecea din Divizia B la fotbal, disputata simbata dimineata, a confirmat, daca mai era nevoie, teza conform careia pentru a promova in prima liga, pe linga echipa, ai nevoie in primul rind de prieteni. Cu cit ai mai multi astfel de amici, cu atit iti sporesc sansele de a te impune intr-un esalon unde "indirectele" joaca un rol decisiv in stabilirea ierarhiilor. Prima serie se distinge, in primul rind, prin remarcabila solidaritate care s-a infiripat intre cluburile din Moldova, acolo unde nimic nu se pierde, ci se transforma in puncte pentru Laminorul Roman. Spiritul de echipa in care se lucreaza a propulsat noua formatie a lui Vasile Simionas pina in fruntea clasamentului. In conformitate cu acest principiu, victoria obtinuta etapa trecuta de Diplomatic Focsani la Iasi a fost urmata, logic, de un esec pe propriul teren in fata "dream-team"-ului din Roman. Aflata, in acest moment, pe locul secund, trupa lui Simionas are foarte mari sanse sa preia sefia clasamentului saptamina viitoare. Astazi este asteptat sa soseasca la gruparea moldoveana si Danut Lupu, ex-dinamovistul care zilele trecute a batut palma cu conducatorii Laminorului pentru suma de 150.000 de dolari. Nici Seria a II-a nu rupe gura tirgului la capitolul "onestitate". Desi se afla pe primele doua locuri in clasament, cu un parcurs aproape ireprosabil pina acum, FC Baia Mare si UM Timisoara nu au pretentii la promovare. Cele doua formatii au mai degraba rolul de a tine locul cald pentru "Poli" Timisoara - echipa care "trebuie" sa intre in prima divizie - si de a pune "talpi" resitenilor, care rivnesc si ei la revenirea pe prima scena. Dupa un start bun, dar marcat de rezultate dubioase, CSM Resita a alunecat pina pe locul cinci. Ultimul meci al formatiei lui Costica Stefanescu ar fi trebuit sa reprezinte derby-ul seriei, cu FC Extensiv. Cele doua foste protagoniste ale Diviziei A au evoluat insa deosebit de modest Clasament B1 1. ARO 10 6 2 2 19-10 20p. (+5) 2. Laminorul 10 6 2 2 17-12 20 p. (+5) 3. Farul 10 6 1 3 20-12 19 p. (+4) 4. Midia 10 6 1 3 15-8 19 p. (+4) 5. Sportul 10 6 1 3 12-6 19 p. (+4) 6. Diplomatic 10 5 3 2 12-3 18 p. (+3) 7. Poiana 10 5 2 3 14-11 17 p. (+2) 8. Metrom 10 5 1 4 14-11 16 p. (+1) 9. Fulgerul 10 3 6 1 11-5 15 p. (0) 10. Callatis 10 4 3 3 12-13 15 p. (0) 11. Metalul 10 4 2 4 10-11 14 p. (-1) 12. Apemin 10 3 3 4 9-12 12 p. (-3) 13. Tractorul 10 3 2 5 9-14 11 p. (-4) 14. FC Onesti 10 4 0 6 10-20 12 p. (-3) 15. Juventus 10 2 1 7 13-18 7 p. (-8) 16. Cimentul 10 2 1 7 6-17 7 p. (-8) 17. Precizia 10 2 1 7 8-20 7 p. (-8) 18. "Poli" Iasi 10 1 2 7 6-14 5 p. (-10) Seria I Apemin Borsec-Fulgerul Bragadiru 2-2, FC Onesti-Metalul Plopeni 3-1, Precizia Sacele-Juventus Bucuresti 1-3, Midia Navodari-Tractorul Brasov 2-0, Poiana Cimpina-Cimentul Fieni 4-1, Diplomatic Focsani-Laminorul Roman 0-1, ARO Cimpulung-"Poli" Iasi 2-0, Metrom Brasov-Sportul Studentesc 1-0, Farul Constanta-Callatis Mangalia Etapa viitoare miercuri, 18 octombrie Metalul Plopeni - Precizia Sacele, Callatis Mangalia - FC Onesti, Fulgerul Bragadiru - Farul Constanta, Juventus Bucuresti - Tractorul Brasov, "Poli" Iasi - Poiana Cimpina, Cimentul Fieni - Apemin Borsec, Metrom Brasov - Midia Navodari, Sportul Studentesc - Diplomatic Focsani, Laminorul Roman - ARO Cimpulung. Clasament B2 1.FC Baia Mare 10 7 2 1 15-8 23 p. (+8) 2. UMT 10 7 1 2 24-9 22 p. (+7) 3. UTA 10 6 2 2 19-13 20 p. (+5) 4. "Poli" 10 6 1 3 19-8 19 p. (+4) 5. CSM Resita 10 6 1 3 15-8 19 p. (+4) 6. Olimpia 10 6 0 4 14-11 18 p. (+3) 7. Drobeta 10 5 2 3 19-12 17 p. (+2) 8. Pandurii 10 4 3 3 11-13 15 p. (0) 9. ASA 10 4 2 4 13-12 14 p. (-1) 10. Corvinul 10 4 1 5 10-9 13 p. (-2) 11. FC Bihor 10 3 3 4 7-8 12 p. (-3) 12. Electro 10 4 0 6 10-15 12 p. (-3) 13. FC Extensiv 10 3 2 5 10-12 11 p. (-4) 14. Apulum 10 3 1 6 11-17 10 p. (-5) 15. Cetate 10 3 1 6 12-22 10 p. (-5) 16. Jiul 10 2 3 5 9-17 9 p. (-6) 17. FCM Vilcea 10 2 2 6 8-17 8 p. (-7) Seria a II-a CSM Sibiu-Cetate Deva 0-1, Pandurii Tg. Jiu-ASA Tg. Mures 1-0, FC Baia Mare-Corvinul Hunedoara 1-0, FC Extensiv-CSM Resita 2-0, UT Arad-UM Timisoara 3-2, FCM Rm. Vilcea-Olimpia Satu Mare 1-2, Electro Craiova-FC Bihor 1-0, Apulum Alba Iulia-Drobeta Tr. Severin 0-0, "Poli" Timisoara-Jiul Petrosani 3-0. Etapa viitoare miercuri, 18 octombrie ASA Tg. Mures - FC Extensiv, Corvinul Hunedoara - Pandurii Tg. Jiu, Cetate Deva - FC Baia Mare, CSM Resita - UM Timisoara, Drobeta Tr. Severin - FCM Rm. Vilcea, Olimpia Satu Mare - Inter Sibiu, "Poli" Timisoara - UT Arad, Jiul Petrosani - Electro Craiova, FC Bihor - Apulum Alba Iulia. Clasament 1 Univ. Craiova 9 5 3 1 12-16 18p +6 2 Steaua 9 5 2 2 19-15 17p +2 3 Petrolul 9 5 2 2 14-10 17p +2 4 Otelul 9 4 3 2 14-11 15p 0 5 FC Brasov 9 4 3 2 5-3 15p +3 6 Rocar 9 4 2 3 17-14 14p +2 7 FC Arges 9 4 2 3 10-12 14p -1 8 FCM Bacau 9 3 3 3 14-14 12p -3 9 Foresta 9 3 3 3 11-13 12p 0 10 Rapid 8 3 2 3 12-12 11p -1 11 Dinamo 8 3 2 3 12-12 11p -1 12 Astra 9 3 1 5 9-11 10p -2 13 Gloria 9 2 3 4 7-10 9p -3 14 FC National 8 2 1 5 11-13 7p -5 15 Gaz Metan 9 1 2 6 6-10 5p -8 16 Ceahlaul 8 1 2 5 6-14 5p -7 Rezultate: Otelul-Univ. Craiova 1-1 FCM Bacau-FC Brasov 1-1 Petrolul-Rocar 1-1 FC Arges-Gloria 1-1 Steaua-Astra 1-3 Gaz Metan-Foresta 1-1 Partidele Ceahlaul - Dinamo si Rapid - FC National s-au disputat ieri, dupa inchiderea editiei. Etapa viitoare vineri, 20 octombrie - duminica, 22 octombrie FC Brasov-Petrolul Astra-Otelul Rapid-Ceahlaul Gloria-FCM Bacau Foresta-FC Arges Univ. Craiova-Gaz Metan Rocar-Dinamo FC National-Steaua. Ioan Neculaie a venit la meci cu elicopterul Brasovenii au obtinut un punct mare in urbea lui Bacovia, valoarea lui fiind dublata daca tinem cont ca "stegarii" au venit in birlogul lui Chivorchian fara cinci titulari. Efectivul redus al lui Gabi Stan s-a reflectat cel mai bine pe foaia de arbitraj, unde ardelenii au inscris doar sase rezerve, din care trei proveneau de la echipa de tineret. Mai mult, formatia de sub Timpa a trecut pe linga victorie, profitind de boemia bacauanilor, care au crezut ca adversarii lor au venit doar sa "nu ia multe". Desi s-a acordat un singur avertisment, partida a fost una disputata, cu intrari la sacrificiu. Centralul Iosif Biro a adoptat o maniera britanica, lasind jocul mai liber, si se poate spune ca i-a iesit pentru ca toti jucatorii au parasit terenul fara accidentari. Au fost si doua faze controversate, ambele judecate corect de arbitri. In minutul 18, asistentul T. Constantinescu a lasat jocul sa continue la patrunderea regulamentara a lui Vascko, ignorindu-l pe Marian Ivan, care era in ofsaid, dar "refuza jocul". Patru minute mai tirziu, bacauanul Badoi inscria in poarta lui Arcanu, care respinsese balonul in fata, dar asistentul Onicas a ridicat prompt fanionul si a indicat pozitie de ofsaid. Meciul a fost destul de slab calitativ, chiar daca vointa a existat. Dupa deschiderea scorului, brasovenii s-au aparat cu ghearele si cu dintii, insa au facut o greseala mare in aparare si au permis gazdelor sa egaleze. In rest, atacuri haotice ale moldovenilor, respinse disperat de "stegari", care puteau iesi mai elegant din aparare decit prin degajari la intimplare. Campionul acestor faze a fost Ionel Cires, un inchizator cu o statura impozanta, care a trimis 25 din cele 30 de mingi care au trecut pe la el in afara terenului. De partea cealalta, bacauanii au asteptat prea mult de la Cursaru, extrem de muncitor, creator al unor faze spectaculoase, insa Arcanu a fost intr-o zi de gratie. Brasovenii puteau merge acasa cu toate cele trei puncte, dar Vascko a ratat in final doua ocazii rarisime. Una peste alta, oaspetii au venit sa ia un punct si l-au luat, ajungind acum la +3 la "adevar", in timp ce moldovenii au aceeasi cifra la "adevar", dar cu minus in fata. Cu 20 de minute inainte de startul partidei, deasupra stadionului "Nicolae Paduraru" si-a facut aparitia un elicopter care a aterizat in imediata apropiere a arenei. Din elicopter a coborit Ioan Neculaie, patronul brasovenilor, insotit de Romica Pascu, directorul general al "stegarilor". Dupa meci, aparatul de zbor s-a intors la Brasov, alaturi de Niculaie urcindu-se si politicienii Dan Matei Agathon si Viorel Hrebenciuc. BOGDAN GHEORGHE Lui Bondrea nu-i prieste Chefere-ul Cei 3000 de spectatori prezenti simbata pe stadionul "Trivale" din Pitesti au putut asista la un meci cu foarte multe faze de poarta si cu doua reprize total diferite. Gazdele au deschis repede scorul (minutul 4), dintr-o faza extrem de rapida. Mara a centrat, iar Vasile Popa n-a putut decit sa devieze balonul cu capul catre Ghinda. Bine plasat, atacantul pitestean a reluat din 5-6 metri, tot cu capul, aducind primul si singurul gol pentru FC Arges, echipa care a dominat clar prima repriza. Cea mai mare ratare a purtat semnatura lui Codrea, care, dupa un semiluft al lui V. Popa, s-a trezit singur cu Cimpeanu, la punctul de la 11 metri, loc de unde a trimis pe linga poarta. Oaspetii n-au avut decit o singura ocazie in primele 45 de minute, atunci cind, in urma unui contraatac taios, Cioloboc l-a facut pe Nicolescu sa transpire serios. Elevii antrenorului Cirstea au iesit de la vestiare mult mai motivati, reusind, efectiv, sa-si umileasca adversarii in primul sfert de ora al reprizei secunde. In fine, dupa trei ocazii uriase, Gloria Bistrita a punctat in minutul 56, prin Costin. Nu trecuse un minut de cind Marian Bondrea il inlocuise pe Neaga, jucator care a parasit terenul insotit de un cor sinistru de fluieraturi. Pina la incheierea partidei, oaspetii s-au mai aflat de trei ori in situatia de a inscrie golul victoriei, fapt care nu ar fi mirat pe nimeni, judecind dupa cursul jocului. Marian Bondrea, antrenorul de la FC Arges, a opinat, dupa meci, ca "prestatia noastra nu a fost una deosebita, dar cred ca meritam sa cistigam. Nu stiu ce se intimpla cu echipa. Nu reuseste sa depaseasca o stare de crispare. Asteptam o victorie clara, la doua-trei goluri diferenta, care sa ne descatuseze. Arbitrajul a fost foarte ingaduitor cu Gloria, pe noi frustrindu-ne chiar de un penalty, la Mara". De altfel, la finalul jocului, suporterii pitesteni, din cale-afara de nemultumiti, i-au cerut demisia antrenorului oltean. Constantin Cirstea, tehnicianul Gloriei Bistrita, a facut initial o referire la prima repriza: "A fost una cenusie pentru noi!" Indulcindu-si tonul, "Chefere-ul" a continuat: "In partea a doua a partidei am aratat o altfel de fata. Dupa jocul alert, una din echipe trebuia neaparat sa cistige. Oricum, acest punct este imens pentru noi." GABRIEL MARICA Marin Barbu: "Am primit un gol nenorocit" Pauza impusa de intreruperea campionatului nu s-a dovedit a fi un sfetnic bun pentru "lanterna rosie" a Diviziei A. Si simbata, Gaz Metan s-a umplut de ridicol. Se poate spune ca doar intimplarea a facut ca echipa antrenata - inca - de Jean Gavrila sa nu paraseasca, din nou, invinsa, propriul teren. "Intimplarea" s-a numit, in cea de-a noua etapa, pentru "alb-negri", prezenta pe teren a celui mai constant jucator, Marius Lungu. Acesta intrase in dizgratia conducerii tehnice a clubului de pe Tirnava Mare (pe motiv ca, dupa ce in aceasta vara reusise sa acceada in corpul arbitrilor divizionari "C", primea in mod deliberat cartonase galbene tocmai pentru a putea fi suspendat, putind arbitra, astfel, meciurile la care era delegat duminica). Simbata insa, Lungu a reusit sa mai estompeze supararea suporterilor, smulgind o remiza pentru echipa sa, care insa ajuta ca frectia la un picior de lemn. Prima repriza a partidei a fost anosta, in care gazdele au expediat primul sut spre poarta lui Nae in minutul 40, prin Boaru. Echipa moldava reusise sa deschida scorul in minutul 28, in urma unei lovituri libere de la circa 22 de metri, lateral stinga, executata de Botan, mingea poposind in plasa dupa ce in prealabil lovise si zidul mediesean. Cel de-al doilea act a fost ceva mai animat, fiecare echipa irosind cite doua ocazii rarisime de gol prin Galdean si Ciurar, respectiv Robert Nita si Semeghin. Golul egalizator a venit cu cinci minute inainte de finalul partidei, in urma unei faze care nu anunta nimic: Ciurar a centrat de pe partea dreapta pina la Lungu, nemarcat, care a reluat cu latul, pe sub portarul Nae, de la sase metri. Publicul a cerut demisia antrenorului Jean Gavrila, iar acesta a promis ca si-o va prezenta conducerii executive a clubului. Desi multumit de rezultat, Marin Barbu, zis "Magiun", a declarat la sfirsitul partidei ca "am venit la Medias cu gindul de a obtine victoria, care practic ne-ar fi scos definitiv din calculele retrogradarii, insa, pe final, am primit un gol nenorocit. Poate ca altfel s-ar fi scris istoria meciului daca acest capricios jucator care este Robert Nita n-ar fi ratat incredibil, singur cu poarta goala, la scorul de 1-0 pentru noi." ION GIRNOD Noapte fara stea Dupa cum incepuse meciul din Ghencea, nici unul dintre numerosii suporteri stelisti - care au umplut practic peluza - nu s-ar fi asteptat la rezultatul consemnat de tabela de marcaj la fluierul final al galateanului Sorin Burloiu. Pentru ca jocul Stelei de la inceput amintea chiar de evolutia vitezistilor din a doua jumatate a anilor '80. Raducan, de doua ori, si Cristian Ciocoiu au fost aproape de gol dupa actiuni pline de fantezie, in timp ce Astra parea victima sigura, singura ei actiune ofensiva fiind opera lui Ciorea, care a sutat de la distanta pe linga poarta lui Tudor. Iar deschiderea scorului, dintr-un penalty acordat pentru un fault al lui Leahu asupra lui Paraschiv, a parut cit se poate de fireasca. Dar, surprinzator, reusita lui Claudiu Raducanu a taiat parca orice avint al gazdelor, in timp ce Astra devenea din ce in ce mai stapina pe joc. Iar egalarea a survenit destul de repede, in minutul 29, cind Ilyes s-a trezit cu mingea la picior dupa o "bilba" jenanta a defensivei steliste si a inscris cu un sut puternic, pe jos, pe sub portarul stelist. Astra si-a continuat atacurile, reusind chiar si o bara inainte de pauza, prin Dragos Mihalache. Pauza a fost un sfetnic cit se poate de bun pentru oaspeti, iar introducerea lui Marin Duna in locul lui Ciorea s-a dovedit a fi o mutare de maestru a lui Ion Marin. Cu Duna si Mihalache, contraatacurile astralilor au devenit din ce in ce mai periculoase. Si, in decurs de doar cinci minute, ploiestenii au marcat golurile care au stabilit si scorul final, pentru ca, pina la sfirsit, "ros-albastrii" au atacat fara nici un orizont, in timp ce oaspetii i-au mai bagat in sperieti de citeva ori prin actiuni percutante. Sigur ca, daca ar fi sa caute scuze pentru infringere, stelistii le-ar gasi usor, asa cum a facut si "secundul" Stefan Iovan, in numeroasele absente: suspendarea lui Trica si accidentarile, mai vechi sau mai noi, ale lui Vladoiu, Lincar, Mitrita sau Belodedici. Dar nici ceilalti jucatori nu s-au ridicat la nivelul prestatiilor din partidele anterioare, astfel ca rezultatul final a fost unul cit se poate de logic. Ironie involuntara Inainte de inceputul partidei dintre Steaua si Astra, reprezentantii firmei "Ursus", sponsorul principal al Diviziei A, au decernat premiile pentru jucatorul, respectiv antrenorul lunii septembrie din prima divizie romaneasca. Aceste trofee au revenit unor stelisti, atacantul Ion Vladoiu si managerul Victor Piturca. A fost, parca, o ironie fata de cum au jucat stelistii in seara de simbata. ANDREI BESUTIU Mitocanie in Ghencea Dupa cazul Sahleanu, de la Iasi, un nou scandal a fost declansat simbata de o firma "de paza si protectie". Este vorba despre societatea V.V.T., cea care asigura "paza" pe stadionul din Ghencea. De data aceasta, victima brutalitatii agentilor firmei de paza a fost un ziarist aflat in exercitiul functiunii. Bodyguarzii respectivi au sarit pe colegul Adrian Dobre de la "Gazeta Sporturilor", in momentul in care acesta a vrut sa ia loc la masa presei la meciul Steaua - Astra Ploiesti. Mai mult, agentii respectivi au fost atitati chiar de catre patronul societatii, Vasile Viorel Tudorache, care statea el insusi pe locurile rezervate presei fara a avea nici un drept! Jurnalistul a fost "luat" pe sus si imbrincit, incercindu-se chiar scoaterea sa de pe stadion! Iar cind cameramanul unei televiziuni a incercat sa filmeze incidentul, un alt bodyguard a intervenit, impingindu-l si acoperind cu mina obiectivul camerei de luat vederi. La protestele celorlati ziaristi prezenti la masa presei, agentii imbracati in uniforma l-au lasat in pace pe Dobre, insa au intervenit cei "in civil". Respectiv cei pe care V.V.T. ii infiltreaza printre suporteri, pentru a afla care zice ceva impotriva conducerii clubului. Unul dintre agenti, o namila duhnind a transpiratie, s-a legat chiar si de reporterul postului Romania 1, Vlad Enachescu, ce "indraznise" sa-i spuna care sint drepturile jurnalistului. (A.B.) S-au stins si revelatiile Anticipind mai degraba sentimental surpriza din Ghencea, suporterii Petrolului sperau sa-si vada echipa favorita lider al campionatului. Insa, dupa evolutia de simbata, "gazarii" n-ar fi meritat aceasta onoare. E drept, dupa cum arata fotbalul romanesc in ziua de azi, cununa cu lauri poate reveni oricind celor cu o cataracta mai putin pronuntata, deci si Petrolul ar fi putut sa spere. Numai ca Rocarul a avut un cuvint de spus, pe care, ririit, peltic si pe un ton palid de fata de la pension, a reusit, finalmente, sa-l rosteasca. Titi Dumitriu spunea, cu o zi inaintea partidei, ca Petrolul care a batut in Sos. Stefan cel Mare nu aduce deloc cu cel de la Ploiesti si ca Rocarul va veni cu cel putin un punct din aceasta deplasare. Profetia i s-a implinit, insa nu fara emotii. Pentru ca nici Rocarul n-a rupt gura tirgului, un mare merit in obtinerea acestui punct revenind bravului Stefanescu, dar si sclipitorului Suleap, creatorul golului, care a suplinit ziua neagra pe care au traversat-o atit Buia, cit si Nicolae, altadata punctele de forta ale echipei. Pauza competitionala pare sa-i fi scos din ghete pe jucatorii ambelor formatii. Pentru ca, tinind cont ca se confruntau totusi revelatiile campionatului, lumea astepta spectacol, daruire si chiar incrincenare. Nimic din toate acestea nu s-a regasit la superlativ, poate doar incrincenarea. Jocul, tern in prima parte, s-a mai animat putin dupa pauza, insa pasele gresite si degajarile la intimplare au abundat, spre exasperarea suporterilor ambelor echipe. Spectacol, in schimb, a oferit simpatica brigada de arbitri. Cei trei au dovedit ca sint demni reprezentanti ai tagmei care, etapa de etapa, reuseste sa stirnesca ilaritatea celor care pot privi detasati o partida. Sau multi nervi suporterilor. Nu e cazul sa mai insistam asupra purtatorilor de fanion. Asistentii, cel putin, nu s-au numarat printre purtatorii ecusonului FIFA. In schimb, Dorobantu arboreaza cu emfaza cele doua mingi pe pectoral si, cel putin teoretic, ar putea avea sansa sa nu vada, pe "ArenA", de exemplu, o talpa criminala, asa cum a fost cea pe care Rohat i-a administrat-o lui Iacob. HORIA HASNAS Miu si-a cerut scuze in fata suporterilor Dupa infringerea suferita in fata Astrei Ploiesti, suporterii stelisti au plecat tristi spre case. Cei care au ramas au stat de vorba cu Iulian Miu, care s-a indreptat spre peluza cu galeria, cerindu-si scuze pentru prestatia Stelei. Acelasi lucru l-a facut si fata de cei ramasi inca la tribuna I. "Asta e, se mai intimpla", a spus Miu, indreptindu-se apoi catre vestiare. (A.B.) Ion Marin se astepta sa cistige La conferinta de presa de dupa joc - la care, evident, managerul stelist Victor Piturca nu a venit pentru a-si asuma responsabilitatea infringerii -, tehnicianul ploiestenilor, Ion Marin, a spus ca el se astepta ca echipa sa iasa invingatoare din disputa cu fostul lider. "Ma asteptam, speram intr-o victorie. Pentru ca, poate o sa va surprinda, eu cred ca Steaua se confrunta cu multe probleme: este o echipa in cautari, are probleme mari la constructie daca ii blochezi flancurile si este foarte nesigura pe linia de fund. Am obtinut o victorie meritata, dupa un meci pe care l-am dominat tactic". (A.B.) Masacru pe stadionul "Anoeta" din San Sebastian Set la zero pentru Barca FC Barcelona a avut un parcurs dezastruos in grupele Ligii Campionilor, dar si in Primera Division. Numerosii suporteri blau-grana au cerut demisia antrenorului Lorenzo Serra Ferrer, un anonim pentru pretentiile unei echipe de anvergura catalanilor, insa conducerea a mai cerut citeva zile pentru redresarea situatiei. Ce s-a petrecut in prima repriza a confruntarii de pe stadionul "Anoeta" din San Sebastian n-au visat nici cei mai optimisti suporteri ai Barcelonei. Sase goluri marcate si alte mari ocazii irosite cu nonsalanta au fost datele unui meci la discretia oaspetilor. Cea de-a doua parte a fost una linistita, catalanii reusind sa conserve rezultatul. Scorul inregistrat la finele partidei a consemnat cea mai clara infringere suferita acasa de Real Sociedad in intreaga sa istorie, iar scaunul fostului selectioner Javier Clemente se clatina serios. Derby-ul regiunii Levante, Villarreal-Valencia, s-a incheiat la egalitate, 1-1, insa Adrian Ilie n-a fost nici macar rezerva. Se pare ca internationalul roman nu este refacut complet, iar Hector Cuper nu a vrut sa riste. Pe gazonul stadionului "El Madrigal" s-a aflat in primele 60 de minute Gica Craioveanu, inlocuit de Moises, autorul golului egalizator. Ex-olteanul a avut o ocazie uriasa in prima repriza, insa s-a "sters" o data cu trecerea timpului. Costel Gilca a fost titular toate cele 90 de minute, dar prestatia sa a fost una in nota echipei, adica slaba. Espanyol a remizat pe propriul teren cu Rayo Vallecano, intr-o partida care i-a enervat pe spectatori datorita jocului sub orice critica prestat de cele doua formatii. Nou-promovata Las Palmas a trecut la limita, 2-1, de Malaga, la capatul unui meci in care gazdele s-au chinuit serios pentru cele trei puncte. In Segunda Division, Betis Sevilla a dispus cu 2-0 de Universidad Las Palmas. Iulian Filipescu a "bifat" toate cele 90 de minute, evolutia sa fiind satisfacatoare. Interesant este ca "Felipe" nu a mai colectionat vreun cartonas galben. Internationalul roman a primit in primele etape ale esalonului secund spaniol un avertisment, aproape, la fiecare etapa. DANIEL NAZARE REZULTATE - ETAPA 5 - PRIMERA DIVISION Real Sociedad - FC Barcelona 0-6 (Rivaldo 2, 30-pen., Alfonso 16, 21, Luis Enrique 36, Simao Sabrosa 40); Villarreal - Valencia CF 1-1 (Moises 64 / Juan Sanchez 59); Real Madrid - Deportivo La Coruna 3-0 (Raul 18, Hierro 45-pen., Guti 87); Espanyol Barcelona - Rayo Vallecano 0-0; Las Palmas - Malaga 2-1 (Oulare 77, Orlando 84 / Valcarce 61). Partidele Celta Vigo - Alaves, Osasuna - Oviedo, Real Zaragoza - Valladolid, Real Mallorca - Racing Santander si Numancia - Athletic Bilbao s-au disputat dupa inchiderea editiei. Pe prima pozitie s-a instalat Real Madrid cu 11 puncte si este urmata de Valencia si Deportivo La Coruna, cu un punct mai putin. Fotbalistii italieni se simt amenintati Mai putini stranieri in "Il calcio"! Marii jucatori si antrenori din campionatul italian de fotbal au inceput sa se mobilizeze in lupta pentru limitarea numarul de jucatori straini din "Il calcio". Pentru a revitaliza fotbalul italian, ei vor ca echipelor sa li se permita sa aiba doar cinci "stranieri". De remarcat ca aceasta propunere vine tocmai dupa ce echipa nationala a reusit un meci excelent in compania Romaniei (scor 3-0) in preliminariile Cupei Mondiale din 2002. Salariile exorbitante care sint platite strainilor ii supara cel mai tare pe jucatorii autohtoni care cred ca sint cel putin la fel de talentati ca si cei straini. Printre cei care s-au exprimat clar in acest sens se regasesc Alessandro Nesta, Francesco Totti si Filippo Inzaghi. Fundasul campioanei Lazio, Nesta, a sustinut marti o cerere de marire a salariului pe care a facut-o rivalul sau de la AS Roma, Francesco Totti. Prelungirea pina in 2003 a contractului lui Totti nu a fost acceptata de catre presedintele Romei, Franco Sensi, decit dupa ce s-au incheiat negocierile pentru aducerea lui Gabriel Batistuta de la Fiorentina. "Francesco merita sa cistige la fel ca Batistuta", a declarat Nesta in cotidianul italian "La Gazzetta dello Sport". "El este capitanul echipei, iar jocul sau atrage multi spectatori pe stadion". Virful de lance al lui Juventus, Filippo Inzaghi, a subliniat si el faptul ca, din cauza concurentei strainilor, a trebuit sa-si faca un nume la Atalanta - la fel cum a facut si fratele sau, Simone (in prezent la Lazio), la Piacenza - inainte de a se impune la un club important. Inzaghi este si el favorabil unei limitari a numarului de jucatori straini. "Sint de parere ca echipele nu ar trebui sa angajeze decit jucatori straini foarte valorosi pentru a le oferi o sansa si jucatorilor italieni", spune Inzaghi. Giovanni Trapattoni, noul selectioner al Italiei dupa demisia lui Dino Zoff, crede ca o astfel de limitare ar favoriza aparitia de noi talente in echipa nationala. "Cu mai putini straini, jucatori ca Rivera sau Mazzola puteau sa apara cu destula usurinta pe firmament. Cluburile sa inteleaga faptul ca trebuie sa aiba incredere in tineri", a spus "Trap". (A.B.) Flick-flack Scenariu cu Vasile Popa Inainte de meciul cu Bistrita, chibitii pitesteni si-au lansat propriul scenariu. Cum ca Argesul n-a luat intimplator punct la Brasov si, ca urmare, egalul din "Trivale" are rostul lui in acest context. Un alt loc unde pitestenii ar mai avea puncte programate ar fi, in opinia suporterilor, Suceava. In presa locala chiar a fost lansata supozitia ca, daca jucatorul Gloriei, Vasile Popa, nu va evolua pe toata durata partidei, atunci e sigur vorba de blat. Si asta pentru ca fostul capitan al "alb-violetilor" nu a jucat niciodata sau doar partial in meciurile "cu cintec" din ultimii ani de la Pitesti. Intimplator sau nu, Popa a ramas in teren 90 de minute. (G.M.) Suporterul, al 13-lea jucator "Haita", asa cum se autointituleaza falanga ultras a galeriei ploiestene, a incercat permanent sa-si impulsioneze favoritii, apelind la toate mijloacele disponibile. Chiar si la petarde si fumigene, datorita carora, in minutul 27, citeva focuri au mistuit hirtiile adunate in fata peluzei rezervate suporterilor ploiesteni. Aportul verbal al galeriei a iesit si el din sfera obisnuitului, incurajarile alternind cu reprosurile, tot mai vehemente pe masura scurgerii timpului. Exemplul cel mai graitor este dat de izbucnirea unui spectator, care, atunci cind Pancovici a creat o faza periculoasa la poarta Rocarului, l-a felicitat: "Asa, bai, dobitocule!". (H.H.) Comando banatean la Ploiesti "Cusca" de protocol rezervata oaspetilor a fost neincapatoare pentru numeroasa delegatie care a insotit Rocarul la Ploiesti. Asta si pentru ca, de data aceasta, un adevarat comando banatean a fost prezent pe Stadionul "Ilie Oana". In afara de patronul Gheorghe Florea si de fratele acestuia, Vasile, meciul a fost urmarit si de Florin Calinescu, o prezenta deja obisnuita in anturajul echipei din Drumul Gazarului, dar si de Ioan Timofte, fostul star al echipei portugheze Boavista fiind intimpinat cu simpatie de suporterii ploiesteni. (H.H.) Aniversare cu peripetii Victoras Iacob a implinit chiar in ziua partidei de la Ploiesti 20 de ani. Revenit in lotul Rocarului dupa o accidentare care a necesitat chiar o operatie la pomete, cel poreclit de coechipieri si suporteri "Jancker" a primit un cadou si din partea antrenorului Titi Dumitriu, care l-a aruncat in foc. Numai ca reintrarea lui Iacob ar fi putut deveni extrem de ghinionista daca Iacob nu ar fi avut piciorul in aer atunci cind atacul violent cu talpa al lui Rohat i-a cautat tibia. Chiar si asa, el a ramas citeva minute pe marginea terenului, dar nu numai din cauza loviturii, ci si din cauza arbitrului Dorobantu care, crezind ca jucatorul a simulat, n-a vrut sa-l bage in seama cind acesta solicita sa i se permita accesul in teren. (H.H.) Gabi Stan s-a inselat Antrenorul brasovenilor, Gabi Stan, si-a amintit, la conferinta de presa, ca l-a avut elev la Astra pe Catalin Cursaru. Vazind startul bun de campionat, dar si evolutia de senzatie a acestuia, "Gabello" si-a recunoscut greseala. "Este singurul jucator in privinta caruia m-am inselat in 20 de ani de antrenorat. Atunci avea 17 ani si era slab din punct de vedere fizic. Acum vad ca a crescut la toate capitolele", a spus Gabi Stan. Anul trecut, Astra a incercat sa repare greseala lui "Gabello", aducindu-l din nou pe Cursaru la Ploiesti, dar bacauanii au obtinut mai repede semnatura fotbalistului, provocind un litigiu intre cele doua cluburi. (B.G.) Ungurii au gasit socoteala de la Medias la Foresta La partida dintre Gaz Metan Medias si Foresta Suceava au asistat si citiva emisari ai clubului maghiar Ferencvaros Budapesta. Cei trei venisera pentru a superviza citiva jucatori medieseni, care ar fi putut lua drumul capitalei Ungariei. Dar, cum mai niciodata socoteala din tirg nu se potriveste cu cea de-acasa, maghiarilor le-a "sarit in ochi" un jucator de la oaspeti: atacantul sucevean Robert Nita. (I.G.) Miu si-a cerut scuze in fata suporterilor Dupa infringerea suferita in fata Astrei Ploiesti, suporterii stelisti au plecat tristi spre case. Cei care au ramas au stat de vorba cu Iulian Miu, care s-a indreptat spre peluza cu galeria, cerindu-si scuze pentru prestatia Stelei. Acelasi lucru l-a facut si fata de cei ramasi inca la tribuna I. "Asta e, se mai intimpla", a spus Miu, indreptindu-se apoi catre vestiare. (A.B.) Ion Marin se astepta sa cistige La conferinta de presa de dupa joc - la care, evident, managerul stelist Victor Piturca nu a venit pentru a-si asuma responsabilitatea infringerii -, tehnicianul ploiestenilor, Ion Marin, a spus ca el se astepta ca echipa sa iasa invingatoare din disputa cu fostul lider. "Ma asteptam, speram intr-o victorie. Pentru ca, poate o sa va surprinda, eu cred ca Steaua se confrunta cu multe probleme: este o echipa in cautari, are probleme mari la constructie daca ii blochezi flancurile si este foarte nesigura pe linia de fund. Am obtinut o victorie meritata, dupa un meci pe care l-am dominat tactic". (A.B.) Ciocoiu s-a sufocat "Secundul" lui Piturca, Stefan Iovan, a incercat sa scuze oarecum infringerea prin numeroasele absente din echipa. Astfel, din cauza suspendarii lui Trica, Danciulescu a fost introdus in teren, insa el nu a reusit sa se acomodeze cu postul de mijlocas, jucind in linia ofensiva. Cu toate acestea, el a ramas in teren toate cele 90 de minute, Ciocoiu fiind singurul atacant inlocuit. Iovan a precizat ca "nouarul" stelist a cerut el insusi schimbarea, motivind ca se sufoca si are crampe musculare, desi jucase doar o ora! (A.B.) Galerie sponsorizata La meciul din Ghencea a asistat si o micuta galerie prahoveana, formata din circa 40 de oameni. Suporterii din cartierul ploiestean "9 mai" au fost insa bine dotati, ei numindu-se acum, conform unui banner arborat la peluza, "Dracii negri". In plus, ei au avut alte doua bannere "publicitare", ambele avind inscriptionate numele unuia din sponsorii Astrei, "Asirom", societate controlata de patronul echipei, Ioan Nicolae. (A.B.) "Armata Ultra" va avea mai multi figuranti Galeria Stelei va intra si intr-un alt domeniu de activitate. Este vorba, mai exact, de cinematografie. Zece membri ai "Armatei Ultra" urmeaza sa joace, ca figuranti, intr-un viitor film romanesc. Cei zece urmeaza sa fie selectati de catre regizorul Dan Pita, cel premiat cu "Ursul de argint" la Festivalul de film de la Berlin, din 1990. (A.B.) Un copil talentat se zbate in saracie Andrei Moscalu, luptatorul cu stomacul gol Ne-a bucurat si ne va bucura orice triumf al sportului romanesc, oriunde ar fi el obtinut, Olimpiada, Campionate Mondiale, Europene sau alte turnee internationale. In Romania, sportul de performanta este un lux, iar daca nu ai noroc, niciodata nu o sa ajungi sa te bucuri cu adevarat ca esti "ambasadorul" tarii. Un asemenea sportiv, care pina acum si-a demonstrat valoarea, dar nu-si poate continua activitatea din cauza neajunsurilor, este timisoreanul Andrei Moscalu. In virsta de numai 11 ani, premiantul Andrei este considerat deja un demn urmas al celebrilor Stefan Rusu sau Gheorghe Berceanu, doi dintre cei mai valorosi practicanti ai luptelor libere din Carpati. Pustiul care a speriat Banatul se afla intr-o situatie disperata. Parintii sai nu-i pot oferi sprijinul material necesar continuarii sportului, iar clubul ale carui culori le apara de trei ani, CSS 1 UM Timisoara, nu acorda bani decit sportivilor care au depasit faza cadetilor. Somn pe peron "Foamea ii macina stomacul zi si noapte", povesteste cu lacrimi in ochi Viorel Moscalu, tatal lui Andrei, mai putin luptator ca fiul sau. Au venit la Bucuresti sa ceara sprijin. Au dormit o noapte intreaga in Gara de Nord. Toata noaptea, cit a durat drumul de la Timisoara la Bucuresti, pustiul nu a pus geana pe geana, de frica sa nu-i fure cineva sacosa cu care plecase de acasa. Intr-o punga de plastic, alaturi de un mar zbircit si citeva alune, se afla fotografii care-l infatiseaza pe micutul campion in momentele de fericire traite pe saltea. Cu mina sus, semn al izbinzii, Andrei suride. "28 de competitii, toate cistigate", se mindreste copilul pentru care prima vizita in Capitala s-a rezumat la o scurta plimbare cu autobuzul 205 si un somn agitat pe peronul liniei 8 din Gara de Nord. "Acum trei ani, cam pe vremea asta, m-a luat un var de-al meu sa-l vad cum face niste figuri pe saltea. Era la lupte. Mi-au placut imediat sala si luptele. Doua saptamini m-am dus la sala, fara sa stie nimeni. La primul concurs, dupa 15 zile de trinteala, l-am batut pe un baiat care era la lupte de doi ani. Am fost mindru si am povestit si acasa isprava", se invioreaza Andrei. Viorel, tatal, intervine, intrerupind brusc povestioara pustiului. "Stam intr-o camera de 16 metri patrati. Eu sint vatman si nu cistig mai mult de doua milioane de lei pe luna. Maica-sa lucreaza la Guban, la pantofi, dar are o mizerie de salariu, 500.000 de lei. Avem multe datorii. Am vrut sa mai cumparam o camera, acolo, in caminul de familisti, dar nu ne-au ajuns banii. Ne-am imprumutat 15 milioane de la Cooperativa de Credit. Dobinda este foarte mare, 65 la suta. Pina sa intru la RATT, pe tramvai, anul trecut, am fost somer si munceam ca zilier in constructii". Salba de trofee Copilul stie povestea ca pe apa. In ochi ii luceste dorinta de a continua cu descrierea victoriilor sale. "Domnul antrenor Petre Brindusan i-a spus lui tata ca sint talentat. Am multe diplome. Prima de la Cupa Banatului. A fost foarte frumos". Fiecare trofeu cistigat este o adevarata poveste. Cupa 1 Mai, Cupa Revolutiei, Cupa CSS Lugoj, Campionatul Municipal, Cupa Oraselor Martir, Memorialul "Bati Valentin" (etapa judeteana), Trofeul Unirii, la Blaj, toate victoriile obtinute de Andrei sint narate pe nerasuflate. "In vara am cistigat Cupa Banatului si la o categorie superioara, la 40 de kilograme". Entuziasmul sau scade in momentul in care tatal sau intervine din nou, aducind in discutie saracia lucie in care traieste familia sa. Carne, de doua ori pe luna "Andrei nu maninca decit cartofi si varza. Carnea este un lux pe care-l vede numai de doua ori pe luna, cind eu aduc acasa avansul si lichidarea. Am ajuns sa donez singe ca baiatul meu sa poata face sport. Cind nu pot sa fac asta, copilul meu se duce la antrenamente si competitii cu stomacul gol". Constient ca rezultatele obtinute de unicul sau copil nu sint intimplatoare, Viorel Moscalu a decis sa deschida un cont intr-o banca comerciala. "Am crezut ca rezolvam astfel problema, fara sa-i mai agasam pe conducatorii clubului, dar dupa un an nu avem in cont decit zece mii de lei". Flamind, Andrei este decis sa mearga in continuare la lupte. El viseaza la ziua in care va putea ajunge sa lupte pentru un club mare. "Dinamo sau Steaua". Vis de copil. Un vis care, e posibil, nu se va implini niciodata. LAURENTIU CIORNEI Andreea Raducan a primit mobila in valoare de 10.000 de marci germane Micuta gimnasta Andreea Raducan, campioana absoluta de la Sydney, care a fost deposedata la masa verde de titlul olimpic, a fost premiata de firma "Mobexpert" cu un set complet de mobilier, in valoare de aproximativ 10.000 de marci germane. Cu mobila primita, Andreea urmeaza sa-si utileze noul apartament cu trei camere pe care primaria din Birlad i l-a daruit dupa Olimpiada. "Ne vom ocupa de tot, inclusiv de transportarea si instalarea mobilei. Andreea a optat pentru mobilier modular, pe care noi il vom adapta in functie de dimensiunile camerelor care compun apartamentul", a declarat directorul comercial Manuel Manoliu. Sportiva si-a ales rapid componentele pentru doua dormitoare, bucatarie si sufragerie. Singura ezitare a aparut in momentul optiunii pentru sufragerie, unde Andreea a oscilat intre o biblioteca din lemn masiv de cires si una pentru tineret. Venita impreuna cu colega sa, Simona Aminar, s-a aratat mult mai hotarita. Ea s-a oprit direct la un set de canapele extensibile din piele, cu fotolii, in valoare de aproximativ 40 de milioane de lei. Aminar a primit repartitie la Constanta pentru un apartament de trei camere, intr-un bloc care va fi gata peste o luna. Aminar si Raducan au trecut si pe la sediul Ministerului de Externe, unde le-au fost inminate pasapoartele diplomatice promise dupa performantele de la Sydney. MATEI UDREA Al cincilea titlu national la raliuri Titi Aur a cistigat cu o masina busita de un finlandez Constantin Aur este cel mai titrat pilot in activitate din automobilismul romanesc. In virsta de 37 de ani, Titi a strins pina acum cinci titluri nationale la raliuri - in 1995, 1997, 1998, 1999 si 2000 - si 31 de victorii. Valoarea succeselor este amplificata si de "obiectul muncii". Bolidul "Toyota Celica" pe care concureaza echipajul Titi Aur-Dumitru Boboescu este, in acest moment, o veritabila relicva, retrasa de pe piata de firma-mama inca de acum trei ani, mult sub nivelul masinilor avute la dispozitie de principalii rivali. Actualul automobil al campionului a fost cumparat la mina a doua, dupa ce fusese "busit" de celebrul pilot finlandez Juha Kankkunnen si reparat de specialistii de la Toyota. Pentru o iesire pe plan international este nevoie insa de ceva mai mult decit pricepere si ambitie. Cum te simti dupa titlul national cu numarul cinci? Sint foarte multumit pentru performanta obtinuta. Sezonul 2000 a dovedit ca ramin in frunte, in ciuda unui automobil care si-a incheiat cariera sportiva in multe campionate. A fost un campionat disputat. Cum vezi evolutiile tale in raport cu ale principalilor adversari? In primul rind, trebuie spus ca nivelul materialului de concurs a crescut foarte mult. Apoi, faptul ca din sapte etape cinci s-au derulat pe asfalt nu a fost tocmai pe placul meu. Dar, chiar si asa, am devenit campion cu o etapa inainte de final. Sint extrem de multumit ca am reusit sa-mi dozez riscurile si viteza cu gindul la obiectivul principal. Practic, am cucerit titlul dupa rundele derulate pe asfalt, chiar daca dupa primele doua etape, in care am luat locul secund, multi s-au grabit sa afirme ca voi fi invins. Ca si anii trecuti, am controlat campionatul de la inceput, fara sa fiu pus in situatia de a apela la toate resursele mele. Ce a adus nou acest campionat pentru tine ? Un nou titlu. (Zimbeste). Mi-am format o echipa adevarata de asistenta adevarata, in care sa am deplina incredere. Dovada este ca, din 1998 pina acum, nu am avut nici cea mai mica problema tehnica. Daca, in trecut, eu eram cel care se ocupa de toate, acum am in mecanicii mei un sprijin important. Eu nu fac decit sa urc la volan si sa testez pentru a definitiva ultimele reglaje. Din cele cinci titluri nationale, care a fost cel mai dificil de obtinut? Cel mai dificil, dar si cel mai drag imi este cel din 1997. Veneam dupa un sezon - 1996 - in care s-au investit foarte multi bani in echipament si in care nu am putut sa devin campion. La acest lucru s-a adaugat si disparitia lui Mircea Nicorici, presedintele Ardaf, cel care a crezut in mine si care m-a ajutat foarte mult. Asa ca in 1997 m-am straduit din rasputeri sa inving pentru a-i indeplini dorinta. Mi-am impus sa inving in toate etapele, sapte la numar, lucru pe care l-am si reusit. In plus, am cistigat si etapa europeana "Raliul Romaniei". A fost, daca vreti, si un raspuns dat celor care ma acuzau ca stric masinile si care insinuau ca nu am stofa de campion. Dupa atitea succese, ce ar putea sa te mai motiveze pentru a concura din nou la cel mai inalt nivel? Cred ca a venit vremea pentru o schimbare. Iubesc acest sport foarte mult si doresc sa continuu, dar la un alt nivel. Este grozav sa obtin titlu dupa titlu, dar doresc si sper si la altceva. Cred ca a venit vremea pentru un program extern, in campionatul mondial, ceea ce nu inseamna ca neglijez competitia nationala. Pentru acest lucru imi trebuie insa sprijinul consistent al sponsorilor traditionali Monte Carlo si Ardaf si al celui nou venit, Petrom. Chiar daca unii dintre ei nu au interes comercial in Europa, cu o campanie de mediatizare bine pusa la punct, cred ca investitiile lor ar fi acoperite pe plan national. Participarea mea internationala a fost lucrul pe care mi l-au sugerat toti observatorii straini ai campionatului national. Pe plan tehnic, ce iti doresti pentru 2001? In primul rind, cu toate ca are o mare valoare sentimentala, trebuie sa vind Toyota Celica. Cu ea am obtinut cele mai bune rezultate din cariera mea. Din pacate, nu sint atit de bogat pentru a o transforma in obiect de colectie, chiar daca ar merita din plin acest lucru. Cu banii obtinuti din vinzarea ei si cu bugetul strins pentru 2001, doresc sa achizitionez un nou automobil, mai nou si mai competitiv. LAURENTIU CIORNEI Lucescu e "number one" Succesul categoric obtinut simbata de Galatasaray Istanbul, in etapa a opta a campionatului turc de fotbal, 4-1 pe "Ali Sami Yen" cu nou-promovata Siirt Jet-PA, coroborat cu infringerea suferita de Besiktas la Trabzonspor, 0-2, a permis formatiei antrenate de Mircea Lucescu sa revina pe primul loc al clasamentului. Golurile "CimBom" au fost reusite de Jardel (in minutele 6 si 30), Ergun (32) si Hasan Sas (79). Gica Hagi, avertizat cu cartonas galben in minutul 44, a fost schimbat la pauza cu Okan, Lucescu preferind sa-l menajeze pe cel mai valoros fotbalist al sau pentru meciul de miine, din Liga Campionilor, cu Glasgow Rangers, iar Gica Popescu, care a vazut si el galben in fata ochilor in minutul 57, a jucat tot meciul. Galata a acumulat 19 puncte, tot atitea cit are si Trabzonspor, insa a preluat sefia clasamentului datorita golaverajului superior. (S.T.) Bayern a ramas fara Energie la Cottbus Etapa a opta din 1.Bundesliga a adus o surprinzatoare infringere a campioanei ultimilor ani, Bayern München. Fotbalistii pregatiti de Ottmar Hitzfeld s-au inclinat chiar pe terenul lanternei rosii, Energie Cottbus, care a punctat prin golul ungurului Sebok. La echipa nou promovata nu au evoluat nici Vasile Miriuta (in continuare suspendat) si nici Laurentiu Reghecampf. Intr-o alta partida interesanta, VfB Stuttgart a remizat pe teren propriu, 3-3 cu Hamburger SV. Ionel Ganea a fost rezerva, fiind introdus in teren in minutul 86, cind scorul era deja 3-3. In 2. Bundesliga, Leo Grozavu a jucat toate cele 90 de minute ale meciului in care echipa sa, FC Saarbrucken, a pierdut-o cu 0-1 la Mainz. Iata rezultatele etapei: TSV 1860 München - Kaiserslautern 0-4 (Koch 14 - din penalty, Lokvenc 56, Petterson 83, Reich 87); FC Köln - VfL Bochum 2-0 (Timm 83, Kurth 86); FC Schalke 04 - Eintracht Frankfurt 4-0 (Bohme 38, 53, Latal 51, Happe 61); Werder Bremen - Bayer Leverkusen 3-3 (Baumann 71, Bode 88, Ailton 90 - din penalty/Neuville 20, 55, Ballack 81 - din penalty); Energie Cottbus - Bayern München 1-0 (Sebok 16), VfB Stuttgart - Hamburger SV 3-3 (Listzes 21, Dundee 29, 46/Kovac 17, Barbarez 31, 59); Borussia Dortmund - SC Freiburg 1-0 (Heinrich 83). Ieri s-au jucat meciurile Hansa Rostock - Hertha Berlin si SpVgg Unterhaching - VfL Wolfsburg. ANDREI BESUTIU La meciul de baschet dintre Herlitz si Rapid, Arbitrul Dabija a luat pumni in gura de la Bulancea La finalul partidei de baschet dintre Herlitz Tirgu Mures si Rapid Bucuresti, jucatorii, arbitrii si spectatorii s-au antrenat intr-o bataie ca-n filme. Desi in primele doua reprize echipa "visiniilor" a condus, gazdele au preluat controlul, partida finalizindu-se cu victoria gazdelor, 77-70. Unul dintre jucatorii rapidisti a trimis o minge in tribuna, lovind un spectator, moment in care s-a declansat busculada. Spectatorii au navalit pe teren, iar jucatorul rapidist Victor Bulancea i-a ars una in plina figura arbitrului Serban Dabija. Bucurestenii l-au acuzat pe arbitru ca a dictat un "capac" cind Rapidul conducea cu patru puncte. Dupa interventia jandarmilor, combatantii s-au mai calmat, dar au continuat in vestiare disputele verbale. Bulancea i-a spus presedintelui Federatiei Romane de Baschet ca Dabija i-ar fi cerut sa-l ierte deoarece nu mai are alt loc de munca. Arbitrul considera insa ca masura contestata de rapidisti a fot corecta. In numele echipei Rapid, Bulancea a cerut scuze spectatorilor din Tirgu-Mures. CORA MUNTEAN Se deschide "Club Stars" In aceasta seara se va inaugura pe B-dul Ferdinand nr. 97, linga Mediacom '95, "Club Stars", cel mai complet si mai modern centru de fitness, aerobic & tae bo din Romania. Acest centru ofera sala de forta, sala de aerobic-fitness, salina, masaj, manichiura si pedichiura, dar si un bar sportiv. Deja si-au anuntat prezenta mai multi sportivi, insa nu vor lipsi si consoartele acestora, entuziasmate de aceasta idee. 