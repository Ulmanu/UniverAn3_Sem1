 Doi tineri se zbat intre viata si moarte, in urma unei explozii din cartierul ploiestean Dorobantul Cerceii din aur s-au topit in urechile Magdei Gradinaru O explozie deosebit de puternica a zguduit din temelii casele din cartierul ploiestean Dorobantul, in noaptea de simbata spre duminica. Cu doar un sfert de ora inainte de miezul noptii, vecinii au fost treziti de o bubuitura care venea dinspre gospodaria familiei Rusinaru, situata pe Strada Izvoarelor, la numarul 117. "Am sarit din pat si m-am repezit la poarta cind mi-am dat seama ca zgomotul venise chiar de la camera dinspre strada a familiei Rusinaru. Flacarile incepusera deja sa cuprinda casa, iar din interior se auzeau strigate de ajutor", afirma una dintre batrinele martore la eveniment. In momentul deflagratiei, in locuinta se aflau patru persoane - Constantin Rusinaru, sotia sa, Carmen Rusinaru, unul dintre copiii lor, Sorin Rusinaru (19 ani), si viitoarea cumnata, Magdalena Gradinaru (23 de ani). In camera de la strada, unde s-a produs explozia, se aflau doar Magdalena si Sorin. Dupa toate probabilitatile, din cauza unei scurgeri de gaze naturale, la ora 11.45, cei doi tineri au fost practic aruncati de suflul puternic produs de explozie la iesirea din casa. Treziti din somn, sotii Constantin si Carmen Rusinaru au sarit in ajutorul tinerilor, suferind si ei arsuri la nivelul miinilor si al toracelui. Magda urma sa se casatoreasca peste citeva luni Trei dintre raniti au fost transportati la Spitalul Judetean Ploiesti de un vecin, Constantin Laurentiu Lefter, care a venit in sprijinul familiei Rusinaru cu propriul autoturism. Conform declaratiilor vecinilor, Ambulanta a sosit la locul evenimentului abia la o jumatate de ora de la explozie, cind Magda si Sorin fusesera deja urcati in Dacia vecinilor. Tragedia este cu atit mai mare, cu cit cei doi tineri nu au sanse de supravietuire. Dr. Mircea Botescu, seful Sectiei terapie intensiva din cadrul Spitalului Judetean Ploiesti, a declarat, pentru "Evenimentul zilei", ca au suferit arsuri de gradul IV pe 90% din suprafata corpului. La ora inchiderii editiei, victimele se zbateau intre viata si moarte, iar dr. Botescu spunea ca sansele lor de supravietuire sint aproape nule. Cind a fost adusa la spital, chiar si cerceii de aur din urechile Magdei se topisera din cauza temperaturii ridicate. Conform declaratiilor rudelor, Magda urma sa se casatoreasca cu unul dintre fiii lui Constantin Rusinaru, Adrian, care inca nu a aflat de tragedie, fiind plecat la munca, in Ungaria, unde stringe bani pentru nunta. VIOLETA STOICA A fost prins cel care a omorit-o pe directoarea unei firme din Satu-Mare Criminalul si-a facut nevoile linga cadavrul victimei Autorul uneia dintre cele mai oribile crime care a avut loc anul acesta pe raza judetului Satu Mare a fost prins vineri noaptea. In urma cu peste doua saptamini, Levente Lajos Pongracz, in virsta de 19 ani, a ucis-o pe Mia-Angela Munteanu, directoarea firmei "La Galea" SRL, din municipiul Satu-Mare, cu opt lovituri de levier aplicate in cap. Dupa savirsirea crimei, ucigasul si-a facut nevoile linga cadavru. Sotul victimei murise in urma patru ani. Angela avea doi copii minori. Levente, hot de meserie, are la activ opt condamnari pentru furturi din locuinta Crima care i-a ingrozit pe locuitorii orasului Satu-Mare a avut loc in dimineata zilei de 27 septembrie anul acesta, la domiciliul Angelei Muntean (42 de ani), o cunoscuta femeie de afaceri care locuia pe Strada Dreptatii, nr. 10. Cadavrul victimei a fost descoperit in jurul orei 9.00 de catre menajera, in beciul casei. Politistii au constatat ca din casa victimei nu lipsea nimic. Ucigasul luase doar o bratara din aur pe care Angela o purta la mina. Politistii din Satu-Mare au reusit sa dea de urma ucigasului abia dupa doua saptamini de cautari, in comuna Boiu-Mare, din judetul Maramures. In momentul retinerii, ucigasul avea asupra sa un pistol marca "Browning", calibru 9 milimetri, si 11 gloante. Pongracz nu a avut insa timp sa foloseasca arma si nici sa opuna rezistenta. Asa cum ne-a declarat lt.col Radu Babalai, adjunctul inspectorului-sef al IPJ Satu-Mare, ucigasul era un cunoscut spargator de locuinte. El a fost condamnat de sapte ori pentru astfel de fapte. De altfel, pistolul si munitia si le cumparase cu 2.000 de marci provenite dintr-o spargere. Din cercetari a mai reiesit ca autorul a fost condus la casa Angelei Munteanu de Gelu Ardelean, un pusti care era amic cu fiul victimei. De la ora 3.00, spargatorul a stat ascuns in gradina casei si apoi in pivnita, asteptind sa plece cei doi copii si proprietara. Spargatorul stia din anturajul victimei ca directoarea nu intra niciodata in pivnita cind pleaca la serviciu. Numai ca, de acea data, femeia a coborit sa verifice niste butoaie cu adezivi pe care intentiona sa le returneze firmei de la care le cumparase. Cind a ajuns linga Pongracz, acesta, de frica, i-a aplicat doua lovituri in cap cu un levier. Femeia a cazut, dar nu a murit. Intrind in panica, spargatorul a inceput sa o loveasca din nou cu salbaticie: i-a aplicat victimei alte sase lovituri. Initial a vrut sa fuga, dar, cind a vazut ca in curte nu era nimeni, s-a intors si, de spaima, el si-a facut nevoile linga cadavru. Apoi a luat levierul si bratara femeii si a fugit. Dupa ce a fost prins, autorul omorului si-a recunoscut fapta. Levente Pongracz a fost arestat pentru omor si detinere ilegala de armament. PETRISOR CANA DANIEL NEAMU I-a taiat gitul sotului cu cazmaua In noaptea de 13 spre 14 octombrie, o tiganca din Satu Mare a asteptat ca sotul ei sa adoarma, dupa care l-a lovit de mai multe ori cu o cazma. Potrivit IGP, vineri seara, pe fondul consumului de alcool, Olga Tordai, din comuna Sanislau, sat Ciumesti, a inceput sa se certe cu sotul sau, Iosif, 46 de ani. Dupa ce barbatul s-a culcat, in jurul orei 1.00 noaptea, femeia a inceput sa-l loveasca cu cazmaua. In cursul zilei de simbata, un medic de la Dispensarul Uman Ciumesti a alertat postul de politie din Sanislau ca Iosif Tordai a fost gasit decedat la domiciliul sau. Anchetatorii au stabilit ca moartea barbatului a fost violenta, cadavrul prezentind mai multe plagi taiate in zona gitului. Echipa operativa condusa de seful Brigazii Politiei Judiciare din cadrul IPJ Satu Mare, lt.col. Radu Babalai, a stabilit ca victima a decedat in urma loviturilor primite. Olga Tordai este cercetata, in stare de arest preventiv, sub acuzatia de omor. ALINA GRIGORE Represalii la cantina saracilor Biroul executiv al sindicatului SANITAS din Cantina Centrala de Ajutor Social Bucuresti, care numara 125 de membri, ne-a comunicat ca, urmare a articolului nostru "Trai pe vatrai la cantina saracilor", conducerea cantinei a trecut la represalii. "Pentru dezvaluirile facute ziarului dumneavoastra, salariata Varzariu Georgeta a fost mutata disciplinar in alta unitate. Conducerea practica in continuare un comportament dictatorial fata de salariati, confundind institutia statului cu propria mosie, ignorind total sindicatul si refuzind dialogul cu reprezentantii acestuia", se mai arata in scrisoarea sindicatului. Reamintim cititorilor nostri ca "Evenimentul zilei" a descoperit ca din cantina de ajutor social se scurg zeci de milioane de lei, preturile la care sint achizitionate alimentele necesare fiind mult mai mari decit cele de pe piata. In plus, achizitionarile sint facute prin intermediari si nu direct de la producatori, care ar oferi si discount. De exemplu, in urma cu doua saptamini, varza a fost cumparata la un pret de trei ori mai mare decit cel practicat pe piata, iar laptele, la unul aproape dublu. Gaura data bugetului la o singura achizitionare - 82 milioane lei! Acum, precizeaza sindicalistii, urmare a articolului din "Evenimentul zilei", conducerea cantinei "a dres busuiocul", achizitionind varza alba la pretul de 2.500 lei/ kilogram, fata de 7.000 de lei/kg cu cit o cumparase in urma cu o saptamina. Cazul a ajuns si la urechile primarului general al Capitalei, Traian Basescu, care s-a aratat ingrijorat de situatia de la CCASB si a trimis deja o echipa a Corpului de Control al Primariei la fata locului. "In functie de rezultatul acestei anchete, voi lua masurile ce se impun", ne-a declarat primarul Bucurestiului. FLORIAN BICHIR MONA STOICA Directorul general al Companiei Romline - patru ani de inchisoare Un complet de judecata al Tribunalului Constanta i-a condamnat in ultima sedinta a saptaminii trecute, dupa trei ani de la declansarea procesului, pe ex-directorul general al CNM Romline, Paul Dinulescu, si patronul firmei grecesti "Socib Maritime", Nearchos Cristodoulides, la patru, respectiv, trei ani de inchisoare si plata unor despagubiri de 13,3 milioane USD si 4,3 miliarde de lei. Potrivit rechizitoriului, cei doi au fost cercetati si condamnati ulterior pentru abuz in serviciu, evaziune fiscala, fals si inselaciune pe baza documentelor de creditare si contractelor de inchiriere a trei nave, preluate in exploatare de firma "Socib Maritime" de la Romline in 1995. In urma derularii defectuoase a contractelor de inchiriere, instanta a constatat ca firma "Socib Maritime" nu a achitat chiria in valoare de 4,5 milioane USD catre Romline, plus alte 4,9 milioane USD salarii neachitate catre echipaj, precum si comisioane si un credit ipotecar catre Bancorex de 4,3 miliarde de lei pentru care au fost gajate cele trei nave "Delta 1", "Delta 2" si "Amara". Cele trei nave au fost pierdute ulterior de companie pentru nerespectarea si nesanctionarea la timp a modului de derulare a contractelor cu firma "Socib Maritime", fiind considerat principal raspunzator, de catre instanta, directorul general Paul Dinulescu. Implicati initial in proces, fostul manager-general al Romline, Gavril Groze, si fostul director al "Santierului Naval 2 Mai Mangalia", Traian Duca Vasile, au fost achitati de tribunal. Instanta a hotarit ridicarea sechestrului asigurator pe bunurile si imobilele celor doi, dar le-a mentinut pentru Paul Dinulescu. DAN MIHAESCU Dupa ce si-a inmormintat mama, Gheorghe Tuta s-a intors sa-si efectueze ultima zi de puscarie Condamnat pentru furt la trei ani de inchisoare, Gheorghe Tuta, din comuna Dranic, judetul Dolj, in virsta de 46 de ani, a aflat marti ca mama sa a decedat. El isi efectua pedeapsa in penitenciarul de minori, in sistem semideschis, si astazi era ultima zi de puscarie. Pentru a-si conduce mama pe ultimul drum si pentru a se ocupa de cele necesare la inmormintare, Tuta a solicitat o invoire de citeva zile si, spre surprinderea sa, cererea a fost acceptata de conducerea inchisorii. Col. Doru Viorel Rusta, loctiitorul comandantului penitenciarului, ne-a spus ca nu putea sa-i acorde decit cinci zile de invoire, detinutul urmind sa se intoarca duminica, adica doar cu o zi inainte de a fi eliberat. Astfel, Tuta a revenit ieri din libertate in penitenciar pentru a-si ispasi ultima zi de puscarie. ION SPANU Nou jaf la comorile dacice! In urma cu doua zile, un grup de "cautatori de comori dacice" a fost prins de politia din Hunedoara. Captura s-a facut in urma unei informatii primita de politie, care, la verificare, s-a dovedit reala. Au fost capturate aproximativ 120 de monede din metal alb, cel mai probabil argint, si o toarta de vas. Surprinzator pentru astfel de evenimente este ca numele cautatorilor a fost facut public. Conform declaratiilor col. Petru Cotolan, comandantul IPJ Hunedoara, cei trei "norocosi" se numesc Bodea, Luncan si Stanciu. Monedele si toarta se afla in posesia politiei. Din declaratiile unuia dintre cei cercetati rezulta si implicarea unui politist in aceasta afacere. LUCIAN STANCIU Violata la 13 ani, Alina a devenit Sinucigasa de profesie O adolescenta din Galati a inceput sa se drogheze, sa fuga de acasa si sa practice prostitutia, aducindu-si mama la limita disperarii. Faptul ca la 13 ani a fost violata, frica si rusinea pe care le-a indurat au determinat-o sa incerce sa se sinucida de mai multe ori. Alina refuza sa primeasca orice ajutor, chiar si pe cel al mamei sale pe care a ajuns sa o bata. Fata, acum in virsta de 15 ani, a fugit de acasa si se pare ca traieste la Brasov in compania unor proxeneti. Un copil model "Pina la 13 ani, Alina a fost un copil cum multi parinti si-ar dori", ne-a declarat mama ei. A fost o fetita buna, ascultatoare si a invatat mereu foarte bine. Avea o minte ascutita, prindea repede, nu era genul de "tocilar", dar memoria a ajutat-o intotdeauna. Alina avea o familie organizata, un mediu cald si bun pentru a creste cum se cuvine. Dar la 13 ani s-a intimplat ceva care i-a schimbat viata: a fost violata. Din acel moment, a inceput calvarul. Desi agresorul a fost judecat si condamnat, nenorocirea a traumatizat-o. I se parea tot timpul ca este urmarita, ii era teama ca prietenii si colegii ei vor afla ce i s-a intimplat. Au fost luni de cosmar, atit pentru Alina, cit si pentru parintii ei. Frica, rusinea au dus-o in pragul unei depresii nervoase. Tentativele Alina a devenit ceea ce se numeste "sinucigasa de profesie". Avea 13 ani cind a inghitit, pentru prima oara, un pumn de pastile. A urmat internarea la psihiatrie, cu sindrom nevrotic depresiv. Apoi, fuga de acasa. S-a intors in casa parintilor, dar pentru scurt timp. Mama fetei, bolnava de lupus intr-o stare avansata, statea mai mult prin spitale. Surse din anturajul fetei ne-au declarat ca mama a incercat de mai multe ori sa se inteleaga cu fiica sa. Dar nici o cale nu a fost buna pentru a ajunge la inima Alinei. Prietenii fetei spun ca "Alina parca a innebunit deodata", ca nimeni nu s-a mai putut intelege cu ea. La Sectia III de Politie Galati exista o sesizare facuta de mama fetei. Ea reclama disparitia minorei de la domiciliu. In cei trei ani, Alina a plecat si a venit de mai multe ori. A fost racolata de un tip, Ghiury. Politistii din Covasna au sunat-o in aceasta vara pe mama Alinei, spunindu-i ca fiica ei a fost prinsa practicind prostitutia. Mama a incercat toate modalitatile pentru a-si recupera fiica. Pina la urma a revenit acasa si a promis ca nu va mai fugi niciodata. La urmatoarea criza insa ea si-a batut mama, intr-un acces de violenta, si a fugit din nou pe 31 august a.c. De atunci nimeni nu stie exact ce s-a intimplat cu ea. Mama fetei a solicitat sprijinul politiei pentru ca fata sa fie internata intr-un centru de reeducare, dar i s-a spus ca fata nu poate fi internata decit daca savirseste o fapta penala. Politia detine informatii potrivit carora Alina a ajuns pe mina unor proxeneti. Ea a fost vazuta prin barurile din Brasov, in companie dubioasa si se pare ca se drogheaza constant. ALINA COMSA-DURBACA Militar in termen, impuscat din greseala de un coleg Soldatul in termen Mihai Fin, in virsta de 20 de ani, de la UM 02339 - Depozitul de Munitie, din comuna brasoveana Sinca, a fost impuscat din greseala de un coleg. Incidentul s-a petrecut saptamina trecuta, iar victima a fost internata la Spitalul Militar Brasov, unde a fost supusa unei interventii chirurgicale. Mihai Fin este din satul Ileni, comuna Mindra, judetul Brasov, iar colegul sau din Ploiesti. El se afla in postul de garda, impreuna cu colegul sau George Stancu. Cei doi au auzit la un moment dat un zgomot care semana cu o impuscatura. Militarii au hotarit sa coboare impreuna din foisor si sa verifice prin apropiere ce se intimpla. In timp ce se aflau pe scari, George Stancu a atins din greseala arma, care s-a descarcat ranindu-l pe Mihai Fin in bratul sting si piciorul drept. Dupa accident, Stancu a anuntat imediat conducerea unitatii de cele intimplate. Victima a fost transportata de urgenta la Spitalul Militar Brasov, unde a fost operata. Soldatul a declarat ca nu va depune plingere impotriva militarului care l-a ranit si ca nu are nici o pretentie de la acesta deoarece il considera nevinovat. Victima nu vrea sa-i faca probleme colegului sau care trebuie sa se elibereze peste sase zile. Procurorii brasoveni cerceteaza imprejurarile in care s-a produs accidentul. In functie de evolutia starii de sanatate a pacientului, George Stancu poate fi cercetat sub aspectul savirsirii infractiunii de vatamare corporala grava din culpa. Daca vor interveni complicatii sau medicii vor constata ca viata lui Mihai Fin a fost pusa in pericol, George Stancu poate fi pedepsit cu cinci ani de inchisoare. De asemenea, conducerea UM 02339 a inceput o ancheta pentru a stabili cu exactitate daca soldatul care l-a ranit pe Mihai Fin se face vinovat de sav"rsirea vreunei infractiuni sau de incalcarea vreunui regulament militar. In acest caz, daca se va dovedi vinovatia soldatului ploiestean, acesta risca o pedeapsa de un an inchisoare. CAMELIA CSIKI 