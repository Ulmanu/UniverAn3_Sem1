 Ciorbea contraataca "Acelasi grup de la Brasov incearca sa preia partidul. Naiba sa-i ia!" Domnule Ciorbea, cum de a redevenit idilica relatia dvs. cu PNTCD? Pai... niciodata nu s-a pus problema unui divort real de PNTCD. A fost un divort de "grupul Radu Vasile" in esenta, cu tot ce a insemnat nefast acest grup pentru PNTCD si pentru guvernare. In momentul in care liderii acestui grup au plecat din partid (Radu Vasile, Sorin Lepsa, Norica Nicolai - n.r.) s-au creat premisele pentru reintoarcere. Din pacate insa, au continuat sa ramina in partid grupuri importante ale acelei miscari de la Brasov, care as spune ca nu intimplator s-au coalizat in jurul celor trei desemnati de Congresul PNTCD din ianuarie sa conduca partidul: Andrei Marga, Vasile Lupu, Calin Catalin Chirita. In esenta, aceste personaje ca Popestii, fratii Bostan, Laurentiu Dumitrascu sau Claudiu Pavelescu au reprezentat in permanenta coloana vertebrala a celor care au incercat sa transforme PNTCD, sa renunte la identitatea partidului, si care au facut si in ultima vreme aceasta tentativa de "lovitura de palat" in interiorul partidului, cu scopul de a pune mina pe putere in PNTCD si apoi a-l livra la cheie catre putere. In 1998, si dvs. ati fost acuzat ca vreti sa puneti mina pe putere... Ma rog.... Sigur ca temporar s-au putut aduce acuzatii intr-un fel sau altul, insa in ceea ce priveste fidelitatea fata de orientarea partidului, de identitatea sa, aceasta cred ca n-a putut fi pusa niciodata la indoiala. N-am plecat niciodata intr-un partid care sa apartina unei alte ideologii, unei alte doctrine. La crearea ANCD ati declarat, referindu-va la intreg partidul, ca "PNTCD a devenit un clan, o gasca, ceva indepartat si otravitor". Eh.... Ma refeream la cei care erau in frunte atunci, care reusisera sa preia si guvernarea. Se repeta istoria in PNTCD? Va spun ca se repeta faptul - acelasi grup de la Brasov incearca sa preia partidul. Ce dracu ne tot ascundem dupa deget? Aceiasi indivizi. Naiba sa-i ia! cu astia de la Calarasi... Sint cam multi, cu aproape 30 de filiale in spate. Vom vedea! In 1999, liderii taranisti pe care acum va bazati v-au pus oficial la zid, iar in 2000, Ioan Muresan v-a gasit, alaturi de Radu Vasile, vinovat de esecul CDR in alegeri... Sigur ca in momentul in care ne-am despartit, dar fara sa parasim familia crestin-democrata, n-a fost o clipa de bucurie. Ce voiati? Sa ne aplaude? Nu! Reactiile erau oarecum explicabile, firesti... dar nu s-a pus problema unui razboi care sa duca la distrugerea PNTCD. Eu nu mi-am propus sa predau PNTCD la cheie actualei puteri. Dar cum va intoarceti intr-un partid in care marea majoritate nu v-a vrut si nu v-a simpatizat? Nu cred ca trebuie sa cautam acum care au fost declaratiile lui X sau Y in diferite momente... Acum, acestia au devenit piloni de incredere, in timp ce Vasile Lupu, care v-a sustinut pentru fuziunea PNTCD- ANCD, a devenit "oaia neagra". Din pacate, troica Marga-Lupu-Chirita s-a inconjurat de fostul grup Radu Vasile si, sub pretext ca lupta impotriva coruptilor din partid - vorbeau de doi mari corupti - incercau in realitate sa modifice denumirea PNTCD, sa-l "modernizeze", renuntind la identitatea partidului si la tot ce era definitoriu. De ce primul care a salutat alegerea lui Andrei Marga a fost Adrian Nastase? De ce primul care si-a exprimat regretul ca Marga a esuat in proiectul sau a fost tot premierul Nastase? Nu suferiti de scenarita? Pai, nu... Dar va intreb: de ce se intimpla toate intr-o saptamina? De ce dl Lupu a fost surprins la Cotroceni cu o zi inainte de Delegatia Permanenta? Trebuie sa fii cel putin prudent cind te afisezi pe acolo cu mentorul ideologic! Nu trebuie sa facem noi jocul puterii si sa ne lansam in acuzatii impotriva propriilor membri. Dl Marga s-a razboit doar cu propriul partid, dar niciodata cu puterea. Despre fuziune, si dl Marga, si dl Lupu isi doreau asta, pentru ca era logica si dadea bine peste tot. Pe plan intern, ca simbol al unitatii crestin- democratiei, si mai ales pe plan extern, unde se stie ce credibilitate am eu. Si declaratia doamnelor Coposu este extrem de incurajanta. De cite ori intervine o criza in PNTCD se agita numele lui Corneliu Coposu, indiferent de tabara din partid. Dl Marga nu l-a invocat niciodata. A facut vreo trimitere la Senior din ianuarie incoace? Nici una! Nici dl Lupu! Si-a adus aminte abia acum, la o emisiune tv, si l-a invocat. Eu, da! L-am invocat si in 1996, si in 1997, si in 1998, si in 1999, si in 2000, si in 2001. L-am invocat drept ceea ce reprezinta ca simbol pentru toti taranistii autentici. Cit de departe se va merge cu excluderile din PNTCD? Toti cei care se fac vinovati de incercarea de preluare a partidului si de livrare a lui pe tava puterii, fie de ruptura in partid si de constructie a unei formatiuni distincte care sa fie tot o anexa a puterii, sigur ca urmeaza sa raspunda in fata BNC, a Delegatiei Permanente. Dl Marga intra sub aceste capete de acuzare? Aaaa... pai, sigur ca nu este exclusa aceasta posibilitate, chiar daca dinsul, dupa ce a dat aceasta lovitura de gratie partidului, se pastreaza intr-o tacere si rezerva care ii sint caracteristice. La drept vorbind, dupa tot ceea ce s-a intimplat, dinsul fiind autorul moral al acestor demersuri, cred ca ar fi fost cazul sa demisioneze domnia sa, sa-si asume pina la capat responsabilitatea pentru criza in care a adus partidul. Macar in aceste momente. Unii dintre colaboratorii sai spun ca, desi a demisionat, intre timp a incercat sa faca demersuri pe plan extern. In raporturile cu Partidul Popular European n-are insa nici o sansa. CRISTINA SOFRONIE Ultima ora: Chirita a fost trimis dupa Lupu BNC a hotarit ieri, dupa cum s-a anuntat la sfirsitul sedintei, sa-i excluda din PNTCD pe adeptii lui Vasile Lupu. Cap de lista este ex-secretarul general al PNTCD, Calin Catalin Chirita. Liderii a zece filiale au fost si ei exclusi: Dan Radulescu (Sector 4), Claudiu Pavelescu (Calarasi), Laurentiu Dumitrascu (Vilcea), Leontin Bordas (Salaj), Lucian Silaghi (Bihor), Anton Vlad (Bistrita), Stefan Dragulescu (Timis), Doru Radosav (Cluj), Florin Vitan (Iasi) si George Achim (Satu Mare). Alti noua lideri de filiale au fost doar suspendati pentru o perioada de un an: Teodor Caprita (Braila), Ioan Ungur (Caras-Severin), Paul Ichim (Galati), Adrian Gorun (Gorj), Virgil Popescu si Alexnadru Enache (Mehedinti), Sami Draghici (Olt), Ioan Puscas (Salaj) si Filip Petrica (Vaslui). Victor Ciorbea a anuntat ca decizia asupra excluderii Gabrielei Radu va fi luata la sedinta BNC de saptamina viitoare, deoarece nu exista confirmarea faptului ca ea a primit invitatia la sedintaBNC. S-a luat masura deblocarii conturilor, in acest sens fiind transmisa o nota BRD-GSG. Daca nu vor fi deblocate conturile, PNTCD a anuntat proteste la nivel international. ( C.O. ) Nastase a facut "gheseft" Israelul va sustine integrarea Romaniei in NATO Premierul israelian Ariel Sharon a declarat ieri, dupa o intilnire pe care a avut-o cu omologul sau roman, Adrian Nastase, ca Israelul este gata sa sustina cauza Romaniei pentru admiterea in NATO, dar asteapta "recunostinta" din partea tarii noastre. El a lasat sa se inteleaga ca autoritatile romane ar trebui sa sustina, printre altele, retrocedarea bunurilor evreiesti. Premierul Adrian Nastase se afla, incepind de ieri, intr-o vizita oficiala de trei zile in Israel. Vizita a fost calificata de premierul israelian drept un pas important in relatiile romano-israeliene, amintind ca Romania este singura tara din fostul bloc comunist care nu a intrerupt relatiile cu Israelul niciodata. La rindul sau, Adrian Nastase considera ca trebuie promovate mai mult relatiile economice, "iar investitorii israelieni trebuie sa investeasca in mediul de afaceri din Romania, mai ales in domeniul informatic". Vizita are, de altfel, o componenta importanta economica, din delegatia romana facind parte un numar mare de oameni de afaceri. Adrian Nastase a fost intrebat, intr-o conferinta de presa, in privinta unor atitudini antisemite ce au loc in Romania. Nastase a declarat ca atunci cind aceste atitudini au existat autoritatile romane au fost ferm impotriva, mergindu-se chiar pina la sesizarea Parchetului. Premierul roman a mai fost intrebat si despre o eventuala implicare a tarii noastre ca mediator in Orientul Mijlociu. Nastase a explicat ca in acest sens exista multe initiative, dar Romania ar putea oferi anumite canale discrete si constructive de comunicare. El a subliniat ca violenta este cea mai proasta cale de rezolvare a tensiunilor din Orientul Mijlociu, parere impartasita si de Ariel Sharon. DAN CRISTIAN TURTURICA, Ierusalim Presedintia, incapabila sa-si protejeze pagina de Internet Taurasu' isi face de cap la Cotroceni Debandada organizatorica ce domneste de la un timp in sediul Administratiei Prezidentiale se reflecta cel mai bine in gestionarea crizei declansate de atacul asupra site-ului oficial al acestei institutii, savirsit saptamina trecuta, de hackerul Taurasu', pe cit de simpatic, pe atit de inventiv. Desi a spart pagina principala, nu s-a atins de alte parti ale sistemului informatic de la Palatul Cotroceni. Daca saptamina trecuta incetineala reactiei a fost justificata de faptul ca responsabilii de rang inalt ai Cotrocenilor il insoteau pe presedintele Ion Iliescu in calatoriile sale prin strainatate, neremedierea actiunii hackerului, nici pina ieri dupa-amiaza, nu are vreo scuza. Saptamina trecuta s-a dat vina si pe absenta persoanei care se ocupa de actualizarea, din partea Cotrocenilor, continutului paginii de web (www.presidency.ro), care oricum este intretinuta de o firma de specialitate. Functionara presedintiei ar fi trebuit sa semnaleze firmei respective atacul, insa un oficial de la Serviciul administrativ declara ca serverele fusesera oprite. Ce operatiuni se vor fi facut numai webmasterul pierdut in spatiul web poate sti pentru ca, si ieri, la adresa de Internet a presedintiei era afisata tot opera hackerului. Acesta, dovedind o marinimie iesita din comun, a atasat si o trimiterea spre pagina oficiala a Administratiei Prezidentiale, mutata pe alt server. In domeniul informaticii in general, institutia prezidentiala este total depasita. Doar citiva inalti functionari au acces la un calculator si mai putini avind acces la Internet. Mai mult, de cele patru computere de la centrul de presa (donate de PNUD), ramase in functiune trei, nu se ocupa nimeni, problemele ivite fiind rezolvatede multe ori de ziaristii acreditati, care nu sint totusi specialisti in domeniu. Ca sa vada de unde vine atacul asupra site-ului, citiva detectivi au descins ieri inclusiv in centrul de presa, banuind ca ziaristii au fost capul rautatilor. Sesizata asupra celor intimplate, Corina Cretu, purtatoare de cuvint a Cotrocenilor, a spus ca s-au luat masuri de remediere a paginii oficiale si ca Departamentul Administrativ a sesizat deja organele in drept pentru a fi gasiti vinovatii. Se lucreaza la o serie de masuri menite sa limiteze pe viitor atacuri de acest gen, bla, bla... intre timp, hackerul "Taurasu" isi bate joc in continuare de intiia institutie a statului roman. CRISTIAN OPREA PRM va propune abrogarea Legii Ticu PRM vrea abrogarea Legii Ticu daca nu va fi modificata. Abrogarea va fi propusa de catre deputatul PRM Daniela Buruiana. Deputata peremista sustine ca aceasta masura este necesara in cazul in care Consiliul National pentru Studierea Arhivelor Securitatii (CNSAS) si o parte dintre parlamentari nu vor intelege ca, pentru a fi utila societatii, aceasta lege "trebuie modificata, redimensionata si adusa la standarde europene". Redimensionarea legii in viziune peremista inseamna, in primul rind, scoaterea preotilor de sub incidenta legii: "In Germania, Cehia, Ungaria, reprezentantii cultelor bisericesti nu fac obiectul unei legi similare", a spus Daniela Buruiana. Deputatul PRM a declarat ca legea consuma aproximativ 100 de miliarde de lei anual si "pina in prezent nu a produs decit haos si victime in societatea romaneasca". TEODORA GEORGESCU Bref Generalul Iancu, prim-adjunctul lui Timofte Consiliul Suprem de Aparare al Tarii (CSAT) a numit, vineri, in "numarul 2" in SRI, in persoana generalului de brigada Vasile Valeriu Iancu. La peste doua luni de cind a fost mazilit, cu mare tam-tam, in urma scandalului "Timofte-KGB", generalul Vasile Lupu - fost prim-adjuct al directorilor Virgil Magureanu si Costin Georgescu - postul ramasese vacant. Se pare ca generalul Iancu a fost preferat generalilor Ionel Marin (fost adjunct la conducerea DGIA) si Tonescu (adjunct al sefului Diviziunii Contraspionaj din SRI), de catre presedintele Ion Iliescu, dupa ce, in prealabil, s-a consultat cu primul-ministru Adrian Nastase. Nascut in comuna Plevna, judetul Calarasi, si absolvent al Scolii MI de la Baneasa, in anul 1974, generalul Iancu este casatorit, are doi copii si este licentiat in Drept, cu specialitatea post-universitara in Drept penal. ( C.L., C.O. ) Troc pentru sefia PRM Suceava Senatorul PRM de Suceava, Gheorghe Acatrinei, a ajuns sa-l propuna drept "candidat unic" pentru presedintia Organizatiei Municipale Suceava pe Corneliu Vornicu, viceprimarul municipiului, nimeni altul decit cel a carui alegere in functia de presedinte a contestat-o in urma cu doua luni, reusind sa obtina invalidarea alegerilor. In urma alegerilor desfasurate duminica dupa-amiaza, Vornicu, singurul candidat pentru presedintie, a fost ales cu 29 de voturi pentru din totalul celor 30. Decizia senatorului de a-l propune pe Vornicu este motivata de faptul ca Acatrinei tinteste sefia filialei judetene a PRM si de aceea nu isi dorea un contracandidat de talia viceprimarului. ( T.A. ) [15][pl.dll?rid=expresro] 