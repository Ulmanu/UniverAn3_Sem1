 Prin urmare si-asa deci, este vorba despre greci RomTelecom, "inghitit" de Cosmorom "Evenimentul zilei" spulbera marea minciuna a monopolului RomTelecom, publicind in premiera un document secret care dovedeste prezenta in Romania a unui al doilea operator de telefonie fixa. Firma Cosmorom, impusa de greci prin contractul de privatizare a RomTelecom, a fost lansata pe piata drept o companie de telefonie mobila. Cosmorom este calul troian prin care grecii si-au propus controlarea intregii telefonii autohtone, fixe sau mobile, si asigurarea pozitiei de lider in anul 2003, cind se vor liberaliza comunicatiile. Miine, intr-o sedinta secreta (deoarece actele care vor fi analizate sint catalogate "strict confidentiale" in contractul de privatizare a RomTelecom), Senatul va discuta tocmai documentul prezentat azi de noi. Avind convingerea ca cetatenii merita sa afle ce se ascunde in spatele "celei mai reusite privatizari", ziarul nostru readuce in discutie cazul RomTelecom, aratind de ce este pastrat cu strasnicie secretul licentei de telefonie fixa a Cosmorom si prezentindu-va mecanismul prin care se scurg spre Atena milioane de dolari. In timp ce industria autohtona este lasata fara comenzi, firma greaca OTE (cumparatoarea a 35% din RomTelecom) prefera sa faca afaceri cu societati majoritar grecesti. Din astfel de afaceri au de cistigat si romanii asociati in firmele respective, printre care senatorul PDSR Virgil Popa si fiii altor doi senatori PDSR - Oliviu Gherman si Vasile Vacaru. Cosmorom are licenta pentru telefonie fixa Firma Cosmorom s-a nascut ca o concretizare a uneia dintre misterioasele clauze din contractul de privatizare a RomTelecom. A fost inregistrata cu un capital de numai 100 de milioane de lei si prezentata ca o "prelungire" si o "filiala" a RomTelecomului in telefonia mobila. Cu toate acestea, Cosmorom este o persoana juridica distincta si functioneaza conform Legii societatilor pe actiuni, in timp ce RomTelecom este o societate nationala cu statut reglementat printr-o lege speciala. Cosmorom are cinci actionari: RomTelecom - 99,99996% si patru asociati persoane fizice, doi greci (Iliopoulos Giorgios si Lidas Constantine) si doi romani (Mustata Marcella Maty si Nicolaescu Marcel Octavian, acesta din urma fost membru in C.A. al RomTelecom). Asa cum precizeaza Legea telecomunicatiilor si alte acte legislative in vigoare la ora actuala, RomTelecom detine monopolul in telefonia fixa pina in 2003 cind, vrem-nu vrem, liberalizarea se va produce la ordinul Organizatiei Mondiale a Comertului. Desi ilegalitatea era vadita, FPS a admis totusi, in contractul semnat cu OTE la privatizarea RomTelecom, acordarea unei a doua licente de telefonie fixa. Pentru a nu bate la ochi, clauza si licenta au fost declarate strict secrete, iar licenta pe telefonie fixa s-a bagat pe sest in cadrul licentei de telefonie mobila a Cosmoromului. Chiar pe prima pagina a licentei, articolul 2.1.1. stipuleaza: "Titularul este autorizat sa furnizeze telecomunicatii de baza intre puncte fixe, de tip «punct la punct», in legatura si ca o prelungire a retelei de telecomunicatii de baza a Societatii Nationale de Telecomunicatii RomTelecom SA". "Punct la punct" inseamna de fapt "de la telefon fix la telefon fix". In plus, operatiunea este ilegala deoarece nu se poate acorda licenta in telefonie fixa in baza Legii 51, aceasta referindu-se doar la telefonia mobila. Cosmoromul este atit de important in strategia grecilor, incit, asa cum presupunem noi, majoritatea investitiilor se fac in aceasta companie si nu in RomTelecom. De curind, staff-ul Cosmorom a aprobat o majorare imensa a capitalului social, de la valorea initiala de 100 de milioane de lei la 866,5 de miliarde de lei, bani proveniti din profitul RomTelecom. Adica, indirect, si din tarifele impovaratoare aruncate pe umerii clientilor RomTelecom. Cu un asemenea cadru favorabil creat grecilor, este foarte posibil ca in 2003 sa descoperim ca firma Cosmorom a preluat abonati ai RomTelecomului si nu mai are ca actionar majoritar RomTelecomul, ci persoanele fizice asociate care, asa cum am prezentat mai inainte, detin in prezent procente nesemnificative din Cosmorom. Grecii vor porni la drum cu desaga umpluta de FPS in 1998 la semnarea contractului de privatizare a RomTelecom. Cine va putea sa concureze cu o asemenea putere? Cum controleaza grecii si telefonia mobila din Romania Dupa cum se stie, atunci cind grecii au scumpit serviciile RomTelecom de n-au mai incaput in facturi, telefonia mobila a devenit un concurent periculos. Oamenii au preferat sa treaca pe GSM, la care platesti doar cit consumi. Cei de la OTE au prevazut insa aceasta concurenta si au luat masuri. Prin HG 793, Cosmorom a primit exclusivitate de operare pe banda de 1800 MHz (tot un fel de GSM). Aparent, prevederea nu are noima, deoarece licenta ofera in fapt numai 22 de canale din cele 374 existente pe 1800 MHz, canale pe care oricum Cosmorom nu le va umple in urmatorii doi ani. Marele cistig este ca se blocheaza astfel dezvoltarea celorlalti doi operatori de telefonie mobila, Dialog si Connex, firme care s-au consacrat pe piata si au cerere continua de clienti. Neavind insa spatiu, ele nu se vor putea extinde, iar oamenii vor fi constrinsi, daca vor telefon, sa apeleze la Cosmorom. Iata cum, dupa lovitura data cu licenta de telefonie fixa, grecii au toate sansele sa preia si controlul pietei de telefonie mobila din Romania. Cum? Cu largul concurs al autoritatilor romane care, pentru a face pe placul noilor patroni de la RomTelecom, au semnat cam tot ce si-au dorit acestia. Suveniruri romanesti Cabinetul Radu Vasile si-a pus parafa pe o caruta de documente care usureaza prosperitatea OTE si spolierea clientului autohton. In baza unor asemenea hotariri de guvern si ordonante de urgenta, grecii de la RomTelecom pot cumpara bunuri si servicii de unde vor si la ce pret doresc, fara ca cineva sa-i poata trage la raspundere. Un control al Ministerului Finantelor, vizind perioada 1 ianuarie 1999 - 30 aprilie 2000, constata semnarea a 326 de contracte pentru achizitionarea de servicii, tehnologie si alte produse. Din total, doar 27 de contracte au fost date prin licitatie publica, in 41 de cazuri negociindu-se direct si in 268 de cazuri preferindu-se selectia de oferte. Nici macar licitatiile nu au fost toate corecte, sustine raportul semnat de Doina Leonte, secretar general-adjunct in MF. Ca exemplu: desi caietul de sarcini pentru sistemul de tarifare a convorbirilor telefonice punea conditia obligatorie a folosirii hirtiei neperforate, licitatia a fost cistigata de Siemens-Grecia, pe o tehnologie cu hirtie perforata. Xerox, partener mai vechi al RomTelecom, a pierdut respectind conditiile, desi oferise, la consumabile, un pret cu un milion de euro mai mic decit cel al firmei Siemens-Grecia. Fiul pedeseristului Oliviu Gherman si fostul taranist Petrisor Peiu, asociati intr-o firma capusa a RomTelecom "Evenimentul zilei" este in masura sa prezinte principalii parteneri alesi de greci. Una dintre firme este Intrarom, inregistrata in 1993, avind ca actionar principal firma Intracom SA din Grecia. Ultima este cunoscuta la noi de cind a lasat cu buza umflata Loteria Nationala. In 1992, Intracom a semnat un contract, garantat de stat, pentru dotarea Loteriei. Acesta spunea ca, indiferent daca Loteria Nationala are sau nu profit, ea plateste Intracomului 10 la suta din incasarile anuale. Desi pina in momentul de fata reteaua nu a fost terminata, Loteria a platit peste 25 milioane de dolari. Celebritatea Intracomului a depasit granitele noastre, UE anchetind si ea relatia strinsa dintre grecii de la OTE si Intracom. Puiul romanesc al Intracomului, botezat Intrarom, mai are si alti asociati greci - Intralot SA Grecia, Intrasoft SA Grecia, Intracom Constructions SA Grecia, si o firma luxemburgheza - Morton Fininvest Holding SA. Surpriza cea mare apare la capitolul asociati persoane fizice, unde regasim nume sonore ale politicii autohtone. Dintre romani, cele mai multe actiuni (5%) la Intrarom sint detinute de Mihai Liviu Gherman, fiul senatorului PDSR Oliviu Gherman. Pe locul doi se afla taranistul Gabriel Petrisor Peiu (1,5 % actiuni), nimeni altul decit fostul membru al C.A. al RomTelecom. Tot pe Intrarom a mizat si senatorul PDSR Virgil Popa care avea fatarnicia de a incondeia de la tribuna parlamentului contractul de privatizare a RomTelecom, contract de pe urma caruia a devenit si el prosper om de afaceri. Dovada ca partenerii greci prefera colegi de drum de o anumita culoare politica (or fi citit sondajele!) este si prezenta familiei Vacaru in afacerile RomTelecom. O alta firma beneficiara a contractelor de achizitii ale RomTelecom este Universal Card Systems SA, societate la care trei din cei cinci asociati sint din familia senatorului PDSR Vasile Vacaru - Cristian Victor Vacaru (fiu), Georgeta Vacaru (nora) si Victoria Vacaru (sotie). Daca firmele private de mai sus isi rotunjesc profiturile prin comenzi RomTelecom, marile societati de stat au pierdut comenzi importante. De exemplu, Automatica, altadata un partener traditional al RomTelecomului. Nu acelasi lucru se poate spune insa despre Mihai Bolohan, fostul director al acestei intreprinderi (a demisionat in mai, anul acesta), care este si el un vechi asociat al Intraromului, firma concurenta a Automaticii. Cei drept, cu numai 0,25 % din actiuni. MARIANA BECHIR Armata pierde cel putin 50 de milioane de dolari Prin exclusivitatea oferita de stat firmei Cosmorom pentru telefonia mobila nu pierd numai clientii sau firmele private Dialog si Connex, ci si statul roman. Potrivit legii, MApN, detinatoarea frecventelor, elibereaza o frecventa si incaseaza toti banii proveniti din licentele firmelor de telefonie mobila care intra pe banda. Or, nu este tot una sa primesca 25 de milioane de dolari (cit costa o singura licenta), sau 75 de milioane de dolari, cit ar fi insemnat si patrunderea celorlalte doua firme GSM in banda de 1800 MHz. Totul e confidential Purtatorul de cuvint al RomTelecom, Radu Moldovan, ne-a declarat ca "de fiecare data cind ziaristii se agita pe acest subiect, statul pierde bani. A pierdut si in timpul negocierilor pentru privatizare si se pierd si acum". Intrebat despre licenta de telefonie fixa primita de Cosmorom, Radu Moldovan a refuzat sa comenteze, repetind ca este vorba despre un contract si clauze confidentiale. Ne-a dat in schimb numarul de telefon al directorului general Cosmorom, Spyridon Spyropoulos. Formind numarul primit, nu am obtinut decit o informatie - "Acest numar nu este conectat". Sergiu Iliescu, presedintele ANCI, ne-a declarat ca spera intr-o rezolvare amiabila, desi agentia a intentat proces, cerind anularea licentei Cosmorom. "Altfel, procesul merge mai departe. Noi nu ne putem abate de la calea legala, indiferent de presiunile facute asupra noastra si indiferent cine exercita aceste presiuni", spune Sergiu Iliescu. Companiile concurente de telefonie mobila prefera deocamdata discretia: "Este o situatie delicata intre ANCI si RomTelecom, rezolvarea apartinind exclusiv agentiei", ne-a declarat Cristina Munteanu, purtator de cuvind la Dialog. Un agricultor din Maramures si-a infiintat Penitenciar privat "Sifonarii" sint recompensati cu sume cuprinse intre 500.000 si 1.000.000 de lei Ioan Maties este unul dintre cei mai mari investitori in agricultura din nordul tarii. La 39 de ani, inginerul agronom din comuna Miresu Mare, judetul Maramures, a reusit sa detina in arenda sute de hectare de teren agricol. "Cea mai mare problema cu care ma confrunt este furtul de pe terenuri. De cind am inceput sa lucrez, as fi facut una dintre cele mai mari averi din judet daca nu as fi fost pradat", ne-a marturisit Maties. Pentru a opri furtul de pe culturile sale, agricultorul din Maramures le impune muncitorilor, la inceputul activitatii, semnarea unui "contract al dreptatii". Nerespectarea lui, in cazul pagubirii patronului sau al incalcarii proprietatii, atrage dupa sine pedepsirea vinovatului in cadrul "penitenciarului privat" al lui Maties. 60 de zile - pedeapsa pentru o caruta cu mere "Cea mai mica pedeapsa pe care o dau, de exemplu, pentru furtul unor stiuleti de porumb este de cincisprezece zile. Pina acum nu mi-am dat nici un muncitor pe mina politiei, dar in tot acest timp nu-l platesc si nici nu-i dau mincare. In schimb, il oblig prin munca sa-si recupereze paguba facuta", spune Ioan Maties. Pedepsele agricultorului-justitiar ajung pina la sase luni de "detentie". Cu atit s-a pricopsit un zilier de pe culturile lui Maties, care a furat o caruta cu mere. "I-a parut rau cind i-am zis ce pedeapsa are de executat, dar pina la urma, dupa ce citeva luni a muncit degeaba, i-am dat si bani, si mincare". In cazul furtului de ingrasaminte, maramureseanul e categoric: "Nu discut, imi plateste hotia de cinci ori. Sa se invete minte". Cind e vorba de angajatii sai care comit furturi sau abuzuri, solutia lui Maties este desfacerea contractului de munca. Proprietarul nu si-a dezis strictetea nici in cazul fratelui sau: "Nu-i placea sa lucreze, intirzia la munca, nu era productiv. L-am trimis acasa". O alta metoda a originalului inginer agronom este supunerea celor care calca strimb la "oprobriul public": "Pur si simplu, in fata tuturor satenilor, duminica, la biserica, le marturisesc infractiunile. Si prinde foarte bine: a doua oara nu o mai fac". De asemenea, in cazul in care un muncitor al lui Maties deconspira fapta unui coleg, agricultorul il plateste cu o suma cuprinsa intre 500.000 si 1.000.000 de lei, chiar daca apoi nu-si poate recupera paguba. Cu toate ca practicile punitive ale inginerului din Miresu Mare par sa apartina unei justitii trecute, Maties se declara multumit de "penitenciarul privat": "Cine a fost condamnat o singura data nu mai recidiveaza. Astfel am reusit sa raresc furturile de pe culturile mele. Eu nu vreau sa profit de pe munca lor, dar am pretentia sa nu traga nici ei foloase de pe spinarea mea". MIHAI MORAR Dupa o viata chinuita si trei casnicii ratate, Eliza a locuit intr-un chiosc de tabla, din curtea fiicei sale Dupa ce fata s-a mutat, femeia a ramas pe drumuri Cit e ziua de lunga, Eliza Catuneanu isi tiriie trupul pe strazile Bucurestiului. Noaptea pune capul jos pe unde apuca - scari de bloc, poduri de casa. Doarme iepureste. De perna ii tin loc un basc tricotat, cindva, in casa si doua sacose din plastic, capatate. La 76 de ani, Eliza Catuneanu nu mai are decit sacose cu amintiri. Nu mai are acte, nu mai are casa. Fara casa a ramas acum doi ani, cind a fost de acord sa o vinda si sa se mute la fata ei, iar fara buletin - acum citeva luni, cind ginerele i l-a luat, chipurile, sa-i faca dosarul pentru un azil de batrini. Si dus a fost cu buletin cu tot. Viata in cerc A fost o fata cu stare. A facut liceul in Capitala, a luat bacalaureatul si s-a maritat. "Cu un locotenent in marina comerciala, un armean, pentru care tata a platit trei care de griu. Ca asa era: ofiterii se insurau cu fete avute, iar parintii lor plateau statului un soi de dota". Lumea tocmai sarbatorea sfirsitul razboiului. Armeanul a disparut insa repede din viata Elizei. "In 47, am nascut-o pe Maria, singurul copil de altfel, si in '48 sotul meu a primit dreptul sa se repatrieze. A plecat singur, mie mi-a fost frica sa plec si sa-i las pe ai mei aici". S-a intors intr-o zi cu copilul din parc si nu a mai gasit nimic in casa. Eliza a renuntat la o parte din casa unde statusera cu chirie, mutindu-se intr-o magazie. S-a recasatorit, pentru a-si putea creste copilul, dar nici acest mariaj nu a mers. Ea era functionara, el - un amarit de muncitor, care, pe linga toate acestea, mai era si fustangiu. L-a luat de barbat din interes: "Trebuia sa fac ceva, sa urnesc caruta vietii". A treia oara s-a casatorit cind fata implinise 21 de ani si era pe propriile picioare: lucra ca ospatarita. "In '68, l-am luat pe Catuneanu, era economist-sef la o intreprindere mare". Desi titratul Catuneanu bea de stingea, mariajul lor a tinut 13 ani. Si-au cumparat casa, a platit rate si dupa moartea lui. "Nu s-a purtat rau cu mine sau cu fata. A murit, in '81, din cauza bauturii". Eliza credea ca, in sfirsit, se putea bucura de batrinete. In '98, Eliza a decis sa vinda garsoniera si sa se mute la fata, in Voluntari. Maria s-a declarat de acord. "Pe ea o interesau de fapt banii de pe casa si nu batrina ei mama". Asa ca, dupa trei luni, a schimbat placa: "Eram doar o plosnita, care nu merita nici un blid de mincare. A uitat complet si de cele 35 de milioane luate pe casa mea. A uitat si ca i-am facut nunta ca unei printese, la Ambasador". Fiica si-a mutat batrina mama intr-un chiosc de tabla, fost butic, la poarta. Eliza a stat in cotetul-butic toata iarna trecuta. Pe aceasta nu stie nici daca o va apuca. In vara, fiica ei a vindut casa din Voluntari si s-a mutat la tara, undeva prin judetul Ialomita. Pe batrina a lasat-o in butic, sa faca noii proprietari ce cred de cuviinta cu ea. I-au luat in schimb buletinul, ca sa-i faca dosar pentru azilul de batrini. Acum doua luni, batrina a fost nevoita sa plece si din butic. Noii proprietari i-au dat de inteles ca trebuie sa-si caute alt adapost, ei avind alte planuri cu buticul. De-atunci bate Bucurestiul in lung si-n lat. La mai bine de 40 de ani dupa ce armeanul a lasat-o saraca lipita, Eliza s-a intors in acelasi punct. Fiica ei a plecat si cu lucrurile pregatite pentru moarte, cumparate de batrina - prosoape, batiste, pinza, farfurii, linguri. Pensia nu-i ajunge si nici nu stie cit timp va putea sa o mai ridice, fara buletin. Nu stie, de fapt, ce-i va aduce ziua de miine. Daca o va mai apuca. MIHAELA BALEA La Ocna Mures - judetul Alba, O conducta infundata baga zizanie intre vecini In numele a 19 gospodari de pe strada Andrei Muresan, nr. 1 - 33, Ioan Popa a solicitat primariei orasului Ocna Mures, prin cererea nr. 2794/14.06.1999, luarea de masuri pentru desfundarea canalizarii. Din cauza ca nu mai are cum sa ajunga in sistemul de drenare, o mare parte din apa pluviala care se scurge de pe Dealul Banta se aduna in santurile de la poarta cetatenilor. Baltile astfel formate au un miros insuportabil, iar vara se aduna milioane de musculite care intra in casele oamenilor. Procesul-verbal de constatare nr. 198/23.07.1999, intocmit de Inspectoratul de Politie Sanitara si Medicina Preventiva a judetului Alba, stabileste ca apa pluviala care stationeaza in santurile gospodarilor constituie un focar de infectie si recomanda interventia autoritatilor locale pentru inlaturarea acestuia. Primaria a trimis la fata locului doi gardieni publici, care, dupa cum declara Ioan Popa, "au fost foarte obraznici si m-au amenintat cu o amenda de 7 milioane lei". Problema inundarii gospodariilor a fost semnalata primariei orasului Ocna Mures de aproape doi ani si nu a fost rezolvata pina in prezent. Ioan Popa a fost chiar si in audienta de trei ori, dar, dupa spusele lui, Vasile Bugnar - primarul proaspat reales - a fost intotdeauna prea ocupat, asa ca s-a ales doar cu aminari si promisiuni. Principalul vinovat este, dupa spusele lui Popa, vecinul lui, Augustin Coman, care, dupa ce a astupat intrarea si iesirea conductei de canalizare, spune ca "nici presedintele ONU n-o sa desfunde canalizarea". Coman sustine ca santul din fata portii ii apartine lui, nu domeniului public, cum spune Popa. Pasivitatea autoritatilor locale cu privire la aceasta problema il face pe Vasile Popa sa se intrebe daca, intr-adevar, atunci cind Coman Augustin a spus ca "a uns roata care trebuia" vorbea serios. Dureros este ca aproape 20 de familii sufera din cauza incapatinarii unui singur om. CATALIN NISTOR Raspundem cititorilor Alexandru Mihailescu - Bucuresti, Dumitru Surdu - Buzau, Melania Iordache - Bucuresti : Primul cititor ne scrie ca este beneficiar al Decretului-Lege 118/1990, ca are un fiu stabilit in Franta, ca in urma cu vreo 3 luni i-a decedat sotia si vrea sa stie daca poate fi scutit de taxele succesorale avind in vedere doua variante: in cazul in care fiul renunta la succesiune sau in cazul in care nu renunta la succesiune. Raspunsul de mai jos este valabil, in parte, si pentru ceilalti doi cititori. Astfel, din relatarea dvs. inteleg ca este vorba despre o succesiune legala, defuncta nelasind nici un testament. In aceasta situatie, trebuie analizate urmatoarele aspecte: a) daca atit sotul supravietuitor, cit si fiul (presupunind ca este si fiul defunctei) accepta succesiunea, cotele vor fi de 1/4 pentru sot si 3/4 pentru fiu; b) daca fiul renunta la succesiune, vor fi chemate, in concurs cu sotul supravietuitor, celelalte rude ale defunctei pina la gradul IV inclusiv. Daca fiul din Franta are vreun descendent minor, acesta accepta in mod automat succesiunea sub beneficiu de inventar, fiind necesara numirea unui curator care sa-l reprezinte sau sa-l asiste la dezbaterea succesiunii defunctei sale bunici paterne. In ceea ce priveste scutirea sau reducerea de taxe datorate in cazul dezbaterii succesiunii, singura reducere de care puteti beneficia este de 50% din taxa de timbru, cu conditia ca in masa succesorala a defunctei sa nu fie incluse decit locuinta, un loc de veci si certificatul de actionar. Prezenta oricarui alt bun in masa succesorala duce la inaplicabilitatea acestei reduceri. Dvs., impreuna cu ceilalti mostenitori, puteti face orice fel de act de dispozitie cu privire la bunurile mostenite. Astfel, puteti sa partajati masa succesorala prin atribuirea bunurilor catre un singur mostenitor sau prin dezmembrarea acesteia intre mai multi mostenitori. Dumitru Viorel Manescu, notar public, presedintele UNNPR Desfiintarea incheierii de suspendare a judecatii cauzei Veronica Tebanu, Arad; Andrei Martinescu, Constanta. In memoriile dv. relevati faptul ca raporturile comerciale dintre partile aflate in litigiu s-au derulat pe baza contractului de asociere dintre ele. Unul dintre punctele din contract era vinzarea de materie prima, cu facturile si documentatia ce insoteau livrarile. Mai subliniati ca nota de negociere, care ar constitui obiectul unui alt dosar aflat in curs de solutionare, nu este unicul temei legal al pretentiilor dv. In dezlegarea litigiului de fata nu este absolut concludenta existenta sau inexistenta vreunui drept care face obiectul acelei judecati. Prin urmare, nu sint intrunite conditiile prevazute de art. 244, pct.1 Cod procedura civila, asa cum eronat au retinut instantele solutionind cauza. Se impune reluarea judecarii cauzei de fond, prilej cu care partile vor face sustinerile lor, corespunzatoare in raport si de solutia ce se va fi dat privind unul dintre actele intocmite in vederea derularii raporturilor de vinzare-cumparare a produselor. Primaria Sectorului 4 face ordine in comertul stradal Virgil Diamandescu, Bucuresti. Raspunzind la sesizarea dv. referitoare la vinzatorii neautorizati, care incearca sa vinda in continuare pe carosabil, Primaria Sectorului 4 face urmatoarele precizari: "Pentru a crea conditii de vinzare a produselor in vrac, primaria a amenajat un teren in apropierea Pietei Norilor (linga statia de metrou Timpuri Noi), dotat cu containere pentru depozitarea gunoaielor si wc-uri ecologice. De asemenea, in vederea dezafectarii terenului de cabine a zonelor adiacente Pietei Norilor, s-a luat masura anularii acordurilor de ocupare, acestea urmind a fi ridicate si mutate in zone special amenajate. Serviciile de control ale primariei vor actiona si in viitor pina la igienizarea zonei si crearea unor conditii de trai normale pentru locuitorii zonei. Intrucit numarul de functionari necesari pentru acoperirea tuturor problemelor ivite este insuficient, informatiile de acest gen primite de la cetateni sint de mare utilitate". Scutirea de taxa de timbru Fratila Ababei, Negresti-Oas, jud. Satu-Mare; Opre Gabriel, Siritel-Iasi; Niculae Gherasim - Bucuresti Printr-o actiune civila inregistrata la judecatorie, dv. ati chemat in judecata statul roman pentru a se constata ca imobilul (care a fost partajat ulterior) a intrat in proprietatea statului, in administrarea operativa a Sfatului Popular orasenesc, fara titlul valabil de nationalizare. Ati mai solicitat sa se restabileasca situatia anterioara de carte funciara in favoarea fostei proprietare, sa fie obligat piritul sa va predea imobilul in folosinta; de asemenea, sa se dispuna inscrierea in cartea funciara. Instanta de fond a dispus sa timbrati actiunea la valoarea imobilului. Ca urmare, ati formulat contestatie la Directia Generala a Finantelor Publice, considerind ca nu datorati taxa, conform art. 15 lit. r din Legea 146/1997, care v-a fost respinsa. Ministerul Finantelor, de asemenea, a dat acea solutie, iar Curtea de Apel v-a fost favorabila. Din obiectul actiunii rezulta ca dv. revendicati un imobil printr-o actiune de drept comun, care trebuie timbrata la valoarea de circulatie a imobilului si care nu se incadreaza in prevederile Legii 112/1995. In consecinta, actiunea dv. fiind evaluabila in bani nu se incadreaza in prevederile art. 15 lit. r din Legea 146/1997, pentru a putea beneficia de scutirea de taxa de timbru, astfel ca, in mod legal, instanta de fond (judecatoria) a dispus timbrajul. (Oana Valean) "Pensionarii din Cheia-Constanta nu au cu ce termina biserica satului" Cu deosebit respect, venim in fata domniilor voastre, rugindu-va sa aveti bunavointa de a ajuta pecuniar parohia Gradina, pentru biserica din satul Cheia, care se afla in constructie. Facem mentiunea ca majoritatea familiilor din localitate, in numar de o suta (formate in totalitate din pensionari), sint foarte sarace. Deoarece credinciosii din Cheia sint in imposibilitate de a mai contribui baneste, facem un apel calduros si din suflet la domniile voastre, ca fiu credincios al Sfintei Biserici Romane si ca bun roman, sa ne ajutati cu dania dv. Avind credinta ca veti fi receptivi la doleanta noastra, rugam pe Bunul Dumnezeu sa va dea sanatate, lungime de zile si putere de munca. Donatiile se pot face la Cooperativa de Credit - Banca Populara Cogealac nr. 1 Constanta, in contul in lei 5129060. Cu binecuvintari si deosebita consideratiune, Preot paroh Carabuz Florin, sat Gradina, judetul Constanta, cod 8779 "Nu ne aproba indemnizatiile, ca poate murim cu totii" Ma numesc Ungureanu, locuiesc in Slatina, jud. Olt. Sint veteran de razboi. Intr-unul din raspunsurile primite de la Asociatia Nationala a Veteranilor de Razboi era specificat faptul ca asociatia a propus parlamentului o renta lunara si pentru cei decorati cu medalia Crucea Comemorativa. Propunerea era pentru 50 la suta din solda unui sublocotenent. Au trecut de atunci aproape sase luni si nu s-a facut nimic. Chiar parlamentul nu-si poate gasi o clipa pentru aprobarea acestei propuneri? Sau se gindesc s-o aprobe cit mai tirziu, ca pina atunci om muri toti cei care am putea beneficia de aceasta facilitate. Sintem toti trecuti de 80 de ani. Zilnic aflam de inca unul dintre ai nostri ca a murit. Va rugam sa publicati scrisoarea ca poate astfel parlamentul isi improspateaza memoria. Ungureanu, Slatina, jud. Olt "S.O.S. Ajutati familia Duta" Subsemnata Popteanu Floriana, din Bucuresti, in disperare de cauza va aduc la cunostinta situatia dramatica a familiei Duta Ion si Florica, domiciliata in Bucuresti, Soseaua Alexandriei 16, bl. I-4, sc. A, ap.12, sector 5, tel. 789.48.98. Fetita familiei Duta, de 16 ani, este in clasa a X-a, la Liceul "Ion Barbu". Dupa ce a avut hepatita, la ultimul consult medical a fost propusa pentru interventie chirurgicala la ficat, intrucit i-au fost depistate chisturi si este intr-o stare grava. Tatal fetei, 68 de ani, este grav bolnav de arterioscleroza. A fost operat, in urma cu cinci ani, la glandele suprarenale si are o pensie de 592.000 de lei. Mama, 63 de ani, este diabetica ultimul stadiu, are vederea distrusa si prezinta chist la ficat. Are mare nevoie de tratament si medicamente, pe care nu si le poate permite din ajutorul social de 400.000 de lei. Va aduc la cunostinta, cu durere, acest caz special al unei familii in care toti membrii ei au nevoie de ajutor urgent. Imi exprim speranta ca familia Duta mai poate fi ajutata de oameni cu suflet, pentru un consult medical de specialitate amanuntit si pentru ajutor material, in situatia in care mai pot fi salvati. Cu credinta si multumiri. Popteanu Floriana, Bucuresti Unii copii intra in scoala prin fata, restul pe usa din spate! Sint Stefan Constantinescu, din Bucuresti, parinte al unul copil de clasa I. De zece ani auzim la tot pasul de democratie, integrare europeana si cite altele - vorbe goale! Dar sa trec la subiectul acestei scrisori, Scoala Generala nr. 56, din Bucuresti, sector 2. Miercuri, 06.09.2000, ora 7.30, intrarea in clase. Din dispozitia conducerii scolii, copiii trebuie sa intre prin spate, nu printr-una din intrarile din fata. Respectam dispozitia, dar... In aceasta dimineata ploioasa, parintii si bunicii, vazind ca unele persoane cu copii de mina intra pe usa din fata, au incercat si ei acelasi lucru, dar au fost respinsi cu brutalitate de paznicii si femeile de serviciu. Explicatia lor: cei care intra cu copiii prin fata sint politisti, invatatori etc. Nu le este rusine sa faca deosebire intre copii? Adica acele persoane nu au drepturi si datorii ca orice alt cetatean? Ii invata pe copiii lor ca sint deosebiti fata de ceilalti? Sigur, parintii acestia fac abuzuri si in alte directii daca in scoala fac discriminare intre copii. Tocmai invatatorii, care sint pusi sa faca educatie copiilor, si politistii, care trebuie sa apere ordinea publica, au provocat la intrare schimburi de insulte, nemultumiri, proteste etc. Sa nu uite domniile lor ca noi platim paznicii, reparatiile in scoala si cite altele, intrucit banii ii dam toti in mod egal; cred ca politia, invatatorii si alti profitori nu dau mai mult ca noi. Si atunci intreb: unde este bunul simt, educatia, corectitudinea? Un motiv in plus sa nu mai avem respect si incredere in aceste organe pe care le vedem la tot pasul, nefacindu-si datoria si abuzind de functiile pe care le au. Cu multumiri, Stefan Constantinescu, Bucuresti Fazanii de la Gherghita zboara in Italia pentru 11 marci bucata Pe o suprafata de 25 de hectare din comuna prahoveana Gherghita, anual s"nt crescuti zeci de mii de fazani pentru a fi vinduti, prin licitatie, exclusiv pe piata externa. Crescatoria de la Gherghita este cunoscuta mai ales in Italia, acolo unde ajung majoritatea exemplarelor adulte de fazani. Potrivit lui Viorel Cirjan, seful fazanariei, la ora actuala, piata romaneasca nu este pregatita pentru a introduce in consum fazanul, desi carnea acestuia nu este cu mult mai scumpa decit cea de gaina. Diferenta intre cele doua tipuri de carne a ajuns sa fie mai mica de 10.000 de lei pe kilogram. De asemenea, administratorul general actual al fondurilor de vinatoare, AGVPS, nu solicita decit in mica masura exemplarele de fazan pentru partidele de vinatoare organizate in timpul sezonului. Pasarile sint alese dupa colorit si lungimea cozii La inceputul lunii septembrie, atunci cind s-a desfasurat ultima licitatie, italienii au cumparat 4.600 de fazani pentru popularea fondului lor de vinatoare. Pentru numai 11 marci germane fazanul, italienii prefera sa cumpere din Romania, decit sa vina in tara noastra pentru o partida de vinatoare. Fazanii sint alesi de cistigatorii licitatiilor in functie de colorit si de lungimea cozii, fiind preferati, bineinteles, adultii foarte bine reprezentati din acest punct de vedere. Toamna si iarna se cumpara in special masculi pentru vinatoare, iar primavara, femelele care sa asigure perpetuarea speciei. Fazani cu ochelari din plastic In volierele special amenajate pentru cresterea in bune conditii a fazanilor mai sint acum doar 22.000 de masculi si femele, cazati separat in aceasta perioada a anului. Pe ciocurile lor, crescatorii au montat un fel de ochelari din material plastic. Seful crescatoriei spune ca atit masculii, cit si femelele au nevoie de ochelari de protectie pentru ca se lupta intre ei. "Daca nu ar avea ochii protejati, s-ar ciupi si s-ar minca intre ei precum canibalii, iar asa nu se vad prea bine si nu au cum sa se atace", spune cel care raspunde de cresterea fazanilor. Un singur tehnician veterinar se ocupa de vaccinarea fazanilor Pentru zecile de mii de fazani, riscul imbolnavirilor este ridicat. "Avem un singur tehnician veterinar care are grija ca epidemiile sa nu apara. Vaccinarea pasarilor este obligatorie, iar alimentatia este imbogatita cu concentrate, care sa asigure o dezvoltare optima a fazanilor", afirma Viorel Cirjan. Hrana buna ii ajuta si la penaj, care este primul lucru observat de cumparatori. Anul acesta a fost destul de bun pentru crescatoria de la Gherghita, unitatea prahoveana inregistrind pina acum un profit de aproximativ 100 de milioane de lei. Pentru luna noiembrie este programata o livrare consistenta, al carei beneficiar va fi tot din Italia. VIOLETA STOICA Dragoste la Prima TVedere Catrinel Sandu a luat gazul de pe foc Dupa mai bine de un an, timp in care mai nimeni nu a stiut despre idila lor, Catrinel Sandu (23 de ani), frumoasa balerina de la PRIMA TV, a dorit sa rupa tacerea in privinta relatiei amoroase cu Lucian Viziru (24 de ani), solistul formatiei GAZ PE FOC. Catrinel si Sandu s-au cunoscut in urma cu un an si doua luni, prin intermediul lui Mihai Pocorschi, cel care a pus pe picioare formatia GAZ PE FOC. S-au vazut, s-au placut si, exact ca intr-o telenovela, s-au indragostit. Ei locuiesc impreuna in apartamentul cu doua camere al lui Lucian situat, undeva, in zona Televiziunii. SIMONA ECOVOIU Mircea Diaconu are emotii la scenele erotice din "Filantropica" lui Nae Caranfil Echipa filmului lui Nae Caranfil "Filantropica" a poposit in acest weekend la restaurantul "Jaristea", unde au fost refacute citeva secvente compromise in urma unor defectiuni de camera. Dupa episodul de joi cind un Corvette, a carui inchiriere costase patru milioane de lei, a fost zdrobit pe soseaua Kiseleff, echipa a indisponibilizat vineri, cu masinariile lor complicate, gradina "Jaristea" pentru a filma o intilnire intre personajul central Ovidiu (Mircea Diaconu) si Miruna (Mara Nicolescu), secretara fundatiei "Filantropica", patronata in film de Gheorghe Dinica. Ovidiu este un profesor de liceu care se indragosteste lulea de o tinara cu veleitati de model, interpretata de debutanta de peste Prut - Viorica Voda. Relaxat, volubil, fermecator chiar si cu parul vopsit saten-deschis (un artificiu de machiaj pentru a-l intineri cu 10-15 ani), Mircea Diaconu se gindea cu groaza la scenele "usor erotice" pe care le va filma in zilele urmatoare. Actorul, care va implini, pe 24 decembrie, 51 de ani, marturiseste ca impresionanta sa cariera nu i-a oferit prea multe ocazii de a filma scene erotice si de aceea are ceva emotii. Pe platourile filmului "Filantropica" isi va face aparitia si Florin Calinescu, care se va juca pe sine - populara gazda a unui show de televiziune. Este pentru a treia oara cind Calinescu spune DA unui film al lui Nae Caranfil dupa "E pericoloso sporgersi" si "Asfalt tango". Filmarile vor dura pina pe 12 noiembrie, timp in care veti mai intilni echipa lui Nae Caranfil intr-o serie de cluburi, restaurante si localuri bucurestene. CORNELIA POPESCU Prinsa cu Mita-n Sac Traci Lords a inceput sa faca filme cind era minora Scandal in lumea pornografiei Un scandal de proportii zguduie lumea pornografiei. Traci Lords, celebra stea porno, a fost prinsa cu mita in sac, fiind descoperit debutul ei precoce in industria pornografiei. Nascuta pe 7 mai 1968, Lords si-a "confectionat" un buletin fals pe care era trecuta data de 7 mai 1963. Acest fals scoate la iveala faptul ca Lords a fost filmata goala la 15 ani, aparind in peste 80 de filme porno inainte de a implini virsta legal-admisa - 18 ani. Toate aceste productii sint considerate ilegale. Traci Lords isi justifica acum eroarea prin maturizarea precoce la care viata a obligat-o: "La 10 ani am fost violata. Cind am venit in L.A. eram dependenta de droguri si aveam relatii cu tot felul de oameni dubiosi, asa ca peste noapte m-am trezit in fata camerei". (C.P.) ultima solutie Tatulici, pensionar Mihai Tatulici a intrat in faza de pensionar obosit. Nu mai are loc in nici o televiziune, iar dupa campania de publicitate catastrofala facuta pentru Sorin Oprescu (din speranta, Tatulici l-a transformat pe Oprescu in indezirabil), Mihai Tatulici a ramas fara nici un coledzi si fara nici un angajament. Singura oferta la care mediteaza este inscrierea in Partidul Pensionarilor! Profesoara de sport si organista Miss America 2001 Reprezentanta statului Hawaii, Angela Perez Baraquio, a fost declarata Miss America 2001, in cadrul unui grandios spectacol organizat, simbata seara, la Atlantic City, New Jersey, transmite France Presse. Angela, in virsta de 24 de ani, a cucerit atit juriul, cit si publicul monden prezent in sala, interpretind un scurt program cu selectiuni de dans si cintec traditional din Hawaii, devansindu-le in finala pe reprezentantele statelor Louisiana, California si Mississippi. Provenita dintr-o familie cu noua copii, noua "Regina a Americii" lucreaza ca profesoara de educatie fizica intr-o scoala din Honolulu. BIANCA BACARDI Iasi - capitala credintei romanesti Un milion de oameni s-au calcat in picioare pentru a atinge moastele Sfintei Parascheva Municipiul Iasi a fost gazda, timp de patru zile, unui numar imens de pelerini veniti din toate colturile Romaniei si chiar de peste hotare pentru a atinge doar citeva secunde moastele Sfintei Parascheva, ocrotitoarea Moldovei, si ale Sfintului Gheorghe, aparatorul Armatei Romane. Autoritatile iesene au facut fata exemplar unui exod de aproape un milion de persoane si au transformat "Sarbatorile Iasiului" intr-un adevarat regal de lumini si culoare. Focurile de artificii, concertele in aer liber si multimea mestesugarilor care au invadat strazile au intregit atmosfera de sarbatoare care a scos din case intreaga suflare a capitalei Moldovei. Infern pentru Paradis Moastele Cuvioasei Parascheva si ale Sfintului Gheorghe au fost scoase din Catedrala Mitropolitana vineri dimineata. In foarte scurt timp, rindul de oameni a depasit zidurile Mitropoliei si a invadat strazile Sf. Andrei si Saulescu, catre orele prinzului ajungind aproape de Gara Iasi. Col. Gheorghe Grigoriu, comandantul Politiei Municipale Iasi, a declarat: "Ca in acest an nu am pomenit asa multa omenire. Daca mi-ar fi povestit cineva nu mi-as fi inchipuit asa aglomeratie. Daca apuca sa intre la coada nu mai au cum iesi si sint obligati sa stea zeci de ore in picioare. Este ceva inimaginabil. Credinta acestor oameni care fac atitea sacrificii pentru a atinge doar citeva secunde Moastele Sfinte este de admirat si, de ce nu, de urmat de noi de toti". Vineri seara, circulatia pe strazile mentionate se oprise, cordonul de pelerini avind exact latimea strazii. Georgeta Folea, o credincioasa din Braila, ne-a povestit cum a reusit sa atinga citeva clipe Paraclisul de la Cuvioasa Parascheva. "Sint fericita ca m-a ajutat bunul Dumnezeu sa ajung sa ating ramasitele acestor sfinti. Am stat numai in picioare 21 de ore si m-am opus puhoiului care ma strivea. Nici nu va inchipuiti cum am fost impinsa si bruscata. Cind mai erau citiva metri pina la catafalc am crezut c-am sa mor. Am spus in gind toate rugaciunile pe care le stiam. Cele citeva secunde cit am reusit sa stau cu Cuvioasa m-au bucurat foarte mult si acolo am simtit ca era Raiul pe Pamint. Multumesc lui Dumnezeu ca mi-a ajutat sa ajung si in acest an aici, pentru ca am simtit puterea Sfintei", a istorisit plingind Georgeta Folea. Nu toti pelerinii au fost atit de norocosi. Mina unui barbat din Baia Mare a fost strivita chiar la gardul Catedralei Mitropolitane, fiind necesara interventia chirurgicala la Spitalul de Urgente din Iasi. Cadrele medicale ale Serviciului de Ambulanta Iasi, care au asigurat rapid toate interventiile, ne-au precizat ca vreo citiva oameni in virsta au fost transportati in coma la spitalele iesene. Dupa cum se precizeaza in buletinul informativ al politiei, sase victime se afla in stare critica. Dupa trei zile de pelerinaj, coada enorma nu se subtiase. Slujba a fost oficiata de patriarhul Constantinopolului Catedrala Mitorpolitana din Iasi a fost neincapatoare la oficierea Sfintei Liturghii de simbata dimineata, 14 octombrie. Sanctitatea Sa, Bartolomeu I, patriarhul Constantinopolului, si Preafericitul Parinte Teoctist, patriarhul Bisericii Ortodoxe Romane, in prezenta a numeroase inalte fete bisericesti din Romania, Germania, Norvegia, Danemarca, Franta, Elvetia, Marea Britanie, Italia, Grecia, Iugoslavia si Republica Moldova au oficiat Sfinta Liturghie. Primaria Municipiului Iasi a organizat, dupa terminarea slujbei, o masa mare in cinstea pelerinilor veniti de pretutindeni. Primaria a impartit peste 30.000 de sarmale Corturile militare instalate in curtea din spatele Palatului Roznovanu, sediul Primariei Iasi, au fost incarcate pina la refuz cu oale cu sarmale in foi de vita si de varza. Peste 30.000 de sarmale au fost preparate de specialisti in arta culinara din Iasi, dar si de multi angajati ai administratiei publice. Catalin Neculau, de la Corpul de Control al Primariei, ne-a declarat: "Sarmalele noastre sint cele mai bune pentru ca au fost gatite de barbati. Trei barbati am lucrat la ele si putem spune ca le-am terminat cel mai rapid. Secretul este acela ca le-am fiert pe toate in bors de putina amestecat cu vin alb. De aici si de la cimbru vine gustul nemaipomenit al acestor specialitati moldovenesti". Constantin Simirad a organizat personal afluxul de pelerini prin fata oalelor cu sarmale si a avut grija ca toti cei care venisera la rind sa primeasca cite ceva, iar la drum au plecat si cu un pachetel in care erau citiva colaci si mere. Palatul Roznovanu s-a dovedit simbata neincapator pentru multimea personalitatilor invitate la receptia oferita de primarul Constantin Simirad cu ocazia "Sarbatorilor Iasiului". Aproape 400 de persoane s-au inghesuit pentru a asculta discursurile invitatilor de marca ai capitalei Moldovei. Constantin Simirad si Consiliul Local Iasi au hotarit ca PF Teoctist, patriarhul Bisericii Ortodoxe Romane, mitropolitul Ieronimus de Levadia, premierul Mugur Isarescu si Ion Iliescu sa primeasca titlul de "Cetatean de onoare" al Municipiului Iasi. Sanctitatea Sa Bartolomeu I, patriarhul Constantinopolului, este deja cetatean de onoare al Iasiului. Seara s-a incheiat cu un spectacol de artificii cum nu a mai fost prezentat nicicind in Iasi. Aceasta ultima manifestare a scos in strada majoritatea cetatenilor urbei, marile artere de circulatie fiind blocate pina la ore tirzii din noapte. Atmosfera de sarbatoare a adus Municipiul Iasi in rindul marilor orase europene, capitala moldava fiind declarata "Oras de pelerinaj international" de catre Biserica Ortodoxa. CATALIN DUMITRESCU Un pronaos prea mic pentru atitia "grei" Sarbatorirea hramului Sfintei Cuvioase Parascheva i-a adunat la Catedrala Mitropolitana din Iasi deopotriva pe credinciosii-pelerini, dar si pe politicieni. Prim-ministrul Mugur Isarescu a fost singurul demnitar de rang inalt al statului care a onorat invitatia Inalt-Prea-Sfintitului Daniel, mitropolitul Moldovei si al Bucovinei, de a participa la marea sarbatoare ortodoxa. Mugur Isarescu a venit la Catedrala Mitropolitana insotit de citiva consilieri si de doi dintre apropiatii sai, maestrul Sabin Balasa si publicistul Dumitru Constantin. El a fost invitat in pronaosul Catedralei Mitropolitane, alaturi de alte personalitati: Mircea Ciumara, Irinel Popescu, Vasile Lupu, Valeriu Stoica, Petre Roman, Ion Iliescu, Razvan Theodorescu, Victor Opaschi, Mariana Nicolesco si Radu Varia. In timpul slujbei - oficiata de mitropolitul Daniel, patriarhul Teoctist si patriarhul Bartolomeu - a fost adusa anafura pentru cei prezenti. La un moment dat, obositi si plictisiti, Iliescu si Roman incepusera sa picoteasca. Doar bliturile unor fotoreporteri i-au adus la realitate. Mai apoi, liber-cugetatorul travestit in credincios - Ion Iliescu, si-a gasit sa rida de ceva impreuna cu Opaschi si Theodorescu, chiar in timpul Sfintei Evanghelii. Dupa incheierea Liturghiei, politicienii s-au recules la moastele Sfintei Cuvioase Parascheva si ale Sfintului Mare Mucenic Gheorghe. Dupa care, pe aleea de la baldachin la Palatul Mitropolitan, premierul a trecut cu greu prin multimea de credinciosi. Isarescu s-a lasat imbratisat de moldovence, despre care a remarcat: "Frumoase foc, frumoase foc, ce mai!". 