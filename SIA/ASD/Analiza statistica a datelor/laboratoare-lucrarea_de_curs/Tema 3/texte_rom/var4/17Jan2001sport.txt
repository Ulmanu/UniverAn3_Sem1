 Penev a dezvaluit ca un oficial roman le-a cerut bulgarilor 50.000 de dolari pentru ca "tricolorii" sa cistige cu Spania Mita la EURO 96 Senzationala dezvaluire a fostului selectioner bulgar Dimitar Penev - potrivit careia, la EURO 96, "un oficial roman a solicitat 50.000 de dolari pentru ca Romania sa nu piarda meciul cu Spania si sa ne inlesneasca noua accesul in sferturile de finala" - a produs neliniste in rindul conducatorilor din fotbalul romanesc. Mai-marii din Poligrafiei au reactionat prompt, solicitind omologilor de la Sofia sa ia atitudine impotriva lui Penev, chiar daca acesta nu mai este angajatul federatiei de la sud de Dunare. Pentru presa din Romania, federalii au adoptat politica strutului, impunind legea tacerii. Afirmatiile fostului antrenor al echipei de aur a Bulgariei au fost publicate in Romania, luni, de cotidianul "Gazeta Sporturilor", sursa fiind un articol aparut in ziarul bulgar "Meridian Mach". Replica federatiei ridica insa semne de intrebare. Ciudata a fost si evolutia "tricolorilor" in partida cu ibericii, ultima de la EURO 96. Atunci, antrenorul Iordanescu a schimbat jumatate din echipa, locul titularilor de baza (Stelea, Belodedici, Dorinel Munteanu, Lupescu si Lacatus) fiind luat de "rezervele" Prunea, Dobos, Stinga, Gilca si Adrian Ilie. Un alt amanunt de remarcat este faptul ca, dintre "tricolorii" care au jucat contra Spaniei, cinci fotbalisti evoluau in "Primera Division". Nasu': "Sa nu urce nici un ziarist la mine!" Cu exceptia lui Cristian Bivolaru, secretar general-adjunct al Federatiei Romane de Fotbal, ceilalti federali au fost extrem de reticenti in legatura cu subiectul "Bani de la bulgari". Presedintele Mircea Sandu a fost cuprins de o usoara nervozitate in momentul in care ziaristii au dorit sa-i ceara o opinie in ce priveste acest caz. "Astazi nu am zi de audienta pentru jurnalisti. Sint opt persoane din provincie care doresc sa intre la mine. Sa nu urce nici un ziarist la mine!", i-a transmis Nasu' portarului Petrica de la FRF. Printr-o stratagema, reporterii "Evenimentului zilei" au reusit sa ajunga in anticamera lui Sandu. "Ce cautati aici? Domnul presedinte nu are ce sa va comunice. Vreti sa-i faceti probleme portarului?", s-a mirat Camelia, secretara lui Mircea Sandu, cel care a condus delegatia oficiala a Romaniei la EURO Ô96. Nasu' a transmis totusi urmatorul mesaj: "Nu doresc sa comentez nimic. Nu este problema mea sa discut astfel de lucruri". Kassai: "Nu raspund la timpeniile lui Penev" Pozitia lui Adalbert Kassai, numarul doi in FRF, a fost asemanatoare celei adoptate de Mircea Sandu. "Ce replica sa dau, domnule? La ce, la timpeniile lui Penev? N-am nimic de spus. E treaba lui ce spune", a raspuns vizibil deranjat Bela, evitind sa dea raspicat o replica. Bivolaru: "O mare prostie" Cristian Bivolaru, oficialul federal care se ocupa de relatiile internationale, a fost cel mai volrbaret. "Am auzit si eu de afirmatiile antrenorului bulgar. Dar noi nu putem sa apreciem cit sint de adevarate aceste lucruri. Poate presa de acolo a mai umflat si ea subiectul. Vom incerca totusi sa lamurim problema. Am solicitat federatiei bulgare sa ne prezinte o pozitie oficiala in legatura cu declaratia lui Penev. Nu cred ca vom primi un raspuns concludent. Ce sa faca federatia de la Sofia? Dimitar Penev nu mai este angajatul federatiei. Parerea mea? Totul este o mare prostie". Iordanescu: "Nu ma minjesc pentru 50.000 de dolari" Anghel Iordanescu, antrenorul de atunci al reprezentativei, a avut si el o reactie de negare. "Nu cunosc nimic. Ce bani? Ce antrenor cu reputatie ca a mea se implica intr-o asemenea magarie? Nu sint eu omul care sa ma minjesc pentru 50.000 de dolari. Am destui bani!" Raducioiu: "Nu stiu de ce am fost schimbat in acel meci" Florin Raducioiu a marcat singurul gol al Romaniei la EURO '96. Actualul atacant al echipei franceze AS Monaco lua ieri masa de prinz impreuna cu coechipierul sau, portughezul Costinha, cel care i-a invins in prelungiri pe "tricolori", la Arnhem, cu prilejul turneului final al Campionatului European din Belgia si Olanda, de anul trecut. Despre meciul de acum cinci ani, "Marele Blond" isi aminteste ca a fost schimbat in minutul 77 cu Jean Vladoiu, cu toate ca gasise drumul spre gol in minutul 29 si era in plenitudinea fortelor: "Din punctul meu de vedere, meciul a fost corect. S-a jucat pe bune. Eu voiam sa batem Spania, mai ales ca jucam in campionatul iberic pe vremea aceea. Nea Puiu a vrut sa schimbe formula de echipa cu care a jucat in primele doua partide din grupa. A vrut sa imprime echipei o viteza mai mare. N-as fi vrut sa fiu schimbat. Am jucat binisor si mi-as fi dorit sa ramin in teren pe toata durata meciului. De ce am fost schimbat? Asta nu am de unde sa stiu. Intrebati-l pe domnul Iordanescu. Eu cred ca Romania putea obtine mai mult de la acel meci decit o infringere la limita", ne-a declarat Raducioiu, care va imbraca tricoul cu numarul 35 la campioana Frantei. Prunea: "Spaniolii ne-au scuipat la finele partidei" "Nu se pune problema. Sint surprins sa aud asa ceva. O timpenie. O idiotenie. A fost un meci care pe care. Tin minte ca, dupa meci, jucatorii spanioli au avut o reactie necontrolata. Cind ne-am dus la ei sa-i salutam, la finalul partidei, au inceput sa ne scuipe. A fost una dintre cele mai bune partide ale mele", ne-a declarat ieri Florin Prunea, aflat in cantonament la Cimpina cu Dinamo. Hagi: "Am intrat pe teren sa cistigam" "De ce sa intru eu in asemenea discutii? Sint probleme care nu ma intereseaza si care pur si simplu ma depasesc. Sa raspunda federatia, Mircea Sandu, Bela Kassai! Nu pot sa comentez niste lucruri pe care nu le cunosc. Poate sint timpenii, poate sint adevarate, dar eu nu stiu decit ca am intrat pe teren sa cistigam, insa, din pacate, lucrurile nu au iesit bine. Asta e tot. Sint jucator profesionist si-mi vad de fotbal. Nu vad legatura care se face intre ceea ce a declarat Penev si rolul nostru, al celor care am intrat pe teren", a declarat Gica Hagi, liderul din toate timpurile al fotbalului romanesc. Decarul Galatei ne-a declarat ieri ca nu a definitivat lista invitatilor pentru meciul sau de retragere de la echipa nationala, partida programata pe 24 aprilie, la Bucuresti. Moldovan despre Penev: "Un imbecil" Viorel Moldovan a vazut meciul cu Spania de pe banca de rezerve. Dupa ce evoluase impotriva Frantei si a Bulgariei, bistriteanul, in prezent la Nantes, n-a fost introdus nici un minut de Anghel Iordanescu contra ibericilor. "Daca Penev crede ca se poate face asa ceva la nivelul asta inseamna ca este un imbecil! Cum ar fi sa fac eu blat, de pilda, cu Franta? Cum as mai putea da ochii dupa aceea atit cu romanii, cit si cu francezii? Penev e suparat ca Bulgaria a pierdut calificarea. De ce n-a spus atunci, imediat dupa meci, ci a dezgropat mortii dupa cinci ani? Simple aberatii, ca sa mai scrie presa despre el cite ceva", ne-a relatat "Moldo-gol". Lui Rednic, Romania i s-a parut o echipa rupta Contactat telefonic, la citeva minute dupa sfirsitul meciului, Mircea Rednic, atunci jucator la echipa belgiana Standard Liege, si-a exprimat nedumerirea fata de jocul prestat de "tricolori": "Au fost multe lucruri pe care nu le-am inteles. Nu i-am recunoscut pe baieti! In plus, nu mai era spiritul ala de colegialitate. Mi s-a parut ca Romania era o echipa rupta". Aceasta declaratie a fost publicata, de asemenea, in numarul din 19 iunie 1996 al cotidianului nostru. Grupaj realizat de LAURENTIU CIORNEI, DANIEL CONTESCU, SILVIU TANASE, DANIEL NAZARE SI MATEI UDREA Remember Va prezentam caseta meciului Romania - Spania, aparuta in ziarul "Evenimentul zilei" din 19 iunie 1996. Interesant este faptul ca, fata de precedentul meci din grupa, impotriva Bulgariei, s-au produs cinci schimbari: Florin Prunea l-a inlocuit pe Bogdan Stelea, Anton Dobos i-a luat locul lui Miodrag Belodedici, Costel Gilca si Ovidiu Stinga i-au inlocuit pe Dorinel Munteanu si, respectiv, pe Ionut Lupescu, iar Adrian Ilie a incercat sa-l faca uitat pe Marius Lacatus. ROMANIA-SPANIA 1-2 (1-1) Au marcat: RADUCIOIU (min. 29) / MANJARIN (min.10), AMOR (min. 85) Mari ratari: Ad. Ilie (min. 6 si 34), Raducioiu (min. 44) / Kiko (min. 22, 24 si 36), Manjarin (min. 50), Amavisca (min. 65), Hierro (min. 70 si 82), Amor (min. 71), Alfonso (min. 88) Stadion: "Elland Road" - Leeds Spectatori: 32.719 / Timp: frumos / Teren:excelent Suturi la poarta : 8-14 / Suturi pe poarta: 3-8 / Cornere: 1-3 Cartonase galbene : Gh. Popescu, Hagi, Adrian Ilie, ROMANIA : Prunea 7 - D. Petrescu 6, Dobos 5, Prodan 6, Selymes 6 - Stinga 6,5, G. Popescu 5,5, Gilca 5,5, Hagi 6 - Raducioiu 6,5 (min. 78 Vladoiu), Ad. Ilie 5,5 (min. 66 D. Munteanu 5,5). Antrenor : Anghel Iordanescu SPANIA: Zubizareta 6 - Lopez 6, Alkorta 6, Abelardo 6, Sergi 6,5 - Manjarin 7, Hierro 6,5, Nadal 6, Amavisca 5,5 (min. 72 Guerrero 6) - Kiko 6,5, Pizzi 6 (min. 56 Alfonso 6,5). Antrenor: Javier Clemente Arbitri: A. Cakar 7 - A. Ugurdur 7, T. Gudu 7 (toti din Turcia) Corespondenta de la Sofia Penev: "N-am pomenit nimic despre vreo suma de bani!" Speriat oarecum de scandalul pe care l-a stirnit prin declaratiile incendiare facute duminica la canalul de televiziune prin cablu "Kanal 3", preluate luni de cotidianul "Meridian Mach", Dimitar Penev a spus, intr-o declaratie acordata exclusiv "Evenimentului zilei", ca vina pentru scandal o poarta in totalitate ziarstii bulgari. "Am fost inteles gresit. Nu este stilul meu sa fac declaratii pe care nu le pot dovedi. Sint niste speculatii pe care nu are rost sa le comentez. In 1996, nationala voastra a jucat prost in primele doua meciuri din grupa, cu Franta si Bulgaria, iar in ultima partida, cu Spania, romanii nu mai aveau nici o sansa de calificare. In interviul pe care l-am acordat postului TV «Kanal 3» nu am pomenit nimic despre vreo suma de bani pe care romanii sa ne-o fi cerut pentru a juca pe viata si pe moarte impotriva spaniolilor. Presa bulgara alearga dupa senzational si imi atribuie declaratii pe care nu le-am facut niciodata", a spus antrenorul care a dus Bulgaria in semifinalele CM din SUA'94. Kasabov nu exclude o eventuala intelegere intre jucatori Mihail Kasabov, seful delegatiei bulgare la EURO '96 si vicepresedinte al federatiei de la Sofia in acel moment, ne-a declarat: "Nu-mi amintesc nimic de vreo intelegere cu Romania. Daca ar fi existat o astfel de intelegere, atunci ea ar fi trebuit sa se produca intre mine si seful delegatiei romane. Este absurd ceea ce s-a scris in «Meridian Mach», cum ca un emisar al FRF ar fi venit la noi in cantonament sa solicite bani pentru ca fotbalistii romani sa faca tot posibilul spre a obtine fie si o remiza cu Spania, rezultat care ne-ar fi calificat in sferturile competitiei". Pe de alta parte, Kasabov n-a exclus posibilitatea unei intelegeri pe teren, intre jucatorii romani si cei iberici: "Exista o mica probabilitate ca jucatorii romani sa se fi inteles pe teren cu cei iberici, dar nu am cum sa dovedesc acest lucru. Este doar o supozitie". Unul dintre cei mai cunoscuti fotbalisti bulgari ai perioadei 1994-1998, Emil Kostadinov, a calificat cele aparute in "Meridian Mach" drept "fantezii". "Meridian Mach" scrie despre lipsa de moralitate Intr-un comentariu aparut ieri in "Meridian Mach", Jaclin Mihailov scrie: "Nu vad de ce le-am fi dat romanilor fie si 10 marci, in situatia in care echipa Bulgariei n-a demonstrat calitatile necesare pentru a se califica in sferturi. La EURO '96, in meciul direct, Romania a fost peste noi, i-a fost furat un gol valabil inscris de Dorinel Munteanu, iar impotriva Spaniei juca doar pentru palmares. Epoca lui Penev va ramine in istoria fotbalului nostru nu doar prin succesele mari, dar si printr-o totala denaturare a notiunii de morala sportiva. Spre regretul natiunii, Penev si fotbalistii lui n-au reusit sa devina eroi nationali si din punct de vedere moral". PETIO PETKOV Noul sef al arbitrilor isi ascute bisturiul Chivulete, prima victima a lui Craciunescu Ion Craciunescu, noul presedinte al Comisiei Centrale a Arbitrilor din cadrul FRF, a anuntat ieri principiile dupa care se va ghida in restructurarea acestui sector foarte important pentru fotbalul romanesc. In viziunea lui Craciunescu, organigrama CCA nu va mai contine postul de director executiv. "N-avem bani pentru a retribui o astfel de functie. Comisia va fi compusa din cinci sau sapte persoane. Probabil ca vom renunta si la postul de vicepresedinte", a anuntat fostul arbitru international. Craciunescu spune ca intentioneaza sa propuna comisiei marirea plafonului minim de la 2700 de puncte la 3000 de puncte in privinta testului Cooper. "Cred ca vom fi tara europeana cu cele mai ridicate standarde. Avem nevoie de oameni foarte bine pregatiti fizic, pentru a tine pasul cu cerintele fotbalului actual. Arbitrii care vor rata de doua ori testul nu vor mai fi retinuti de la delegari, ci exclusi din lot. Nu ne mai putem pacali la nesfirsit cu aceste lucruri serioase", spune seful "fluierasilor". "Imi pare rau de Florin" "Sper din tot sufletul ca Adunarea Generala a LPF sa aprobe majorarea baremului pentru arbitrii de centru, de la 350 la 500 de dolari", declara presedintele CCA. "Este un efort de aproximativ doua procente din bugetul mediu al unui club pe un sezon. Nu vad de ce nu s-ar aproba aceste noi baremuri. Pina acum m-au sunat destui presedinti de club sa-mi spuna: «Hai, domnule, luati o data comisia aia, ori Porumboiu, ori Nesu, ori Craciunescu, si sa va apucati de treaba, ca sa mai facem si noi economii, ca asa nu se mai poate»". Craciunescu a recunoscut, implicit, ca pina acum s-au manevrat bani negri in arbitrajul romanesc: "Cluburile vor cheltui niste fonduri la vedere. Dar, in actuala formula, garantez ca se vor face de fapt niste economii mari, mari de tot la cluburi! Daca se va adopta aceasta masura, vor fi bani si pentru copii, si pentru juniori". Presedintele CCA a promis ca va readuce in discutie cazul Chivulete, arbitrul suspendat pe plan international de UEFA in urma scandalului "folcloristelor" de la Ceahlaul, dar activ in competitiile interne: "Imi pare foarte rau de Florin, dar UEFA a decis ceva. Trebuie sa vedem ce varianta alegem pentru ca situatia lui actuala nu mai poate sa ramina asa". Baremurile de arbitraj la Divizia B vor fi de 100 de dolari pentru "centrali" si 70 de dolari pentru "asistenti", iar baremurile la Divizia C se vor cifra la 70 de dolari pentru "centrali" si 50 de dolari pentru "asistenti". MATEI UDREA LAURENTIU CIORNEI 19 "tricolori" pentru actiunea "Portugalia - Croatia" Turneul selectionatei divizionare in Portugalia va fi abordat de antrenorul Ladislau Bölöni cu un lot de 19 fotbalisti din campionatul intern, carora s-ar putea sa li se alature, pina la urma, si "spaniolul" Bogdan Stelea. In urma consultarilor dintre Loti (care se afla in continuare in Spania), Mircea Sandu si antrenorii secunzi ai nationalei, au fost retinuti pentru "actiunea Portugalia" si meciul amical cu Croatia urmatorii jucatori: Dolha si Prunea - portari; Florentin Dumitru, Stoican, Iencsi, Prodan, Vali Nastase, Mirel Radoi, Dancia - fundasi; Soava, Ghioane, Lincar, Mara, Maldarasanu, Tames si Ciubotariu - mijlocasi; Marius Niculae, Barcauan si Mihalcea - atacanti. Rapidistul Emilian Dolha este usor accidentat, in locul sau fiind posibil sa fie chemat Ionut Irimia, de la Petrolul. Alti trei fotbalisti, Lacusta, Domocos si Danciulescu, sint trecuti in "stand by", ei urmind a fi convocati daca vreunul dintre jucatorii de cimp devine indisponibil pina la inceperea turneului. Lotul se va reuni simbata, 20 ianuarie, la hotelul "Sport" din Complexul "Lia Manoliu" si va pleca in Portugalia a doua zi, la ora 7.20. Selectionata divizionara a Romaniei va infrunta Africa de Sud la 23 ianuarie, urmind ca, in functie de rezultatul acestei partide, doua zile mai tirziu sa joace cu Portugalia sau Maroc. La intoarcere, delegatia "tricolora" se va opri in Croatia, unde pe 30 ianuarie va disputa un meci cu prima reprezentativa a tarii ex-iugoslave. MATEI UDREA LAURENTIU CIORNEI Ariel Alberto Alvarado ii multumeste lui Dragusin pentru sugestie Stoichita: "Panamezii ma lauda in permanenta" Cornel Dragusin, presedintele Scolii de Antrenori, a primit un e-mail de la Ariel Alberto Alvarado, presedintele Federatiei Panameze de Fotbal. "Ne face placere sa va anuntam ca antrenorul Mihai Stoichita a semnat un contract cu federatia noastra ca antrenor principal al selectionatei nationale de fotbal si supervizor peste toate reprezentativele de juniori. Va multumesc pentru informatiile oferite si sintem siguri ca am facut o alegere foarte buna", se spune in cele citeva rinduri primite din partea panamezilor. Contactat telefonic, Mihai Stoichita nu s-a aratat foarte surprins de aceasta scrisoare de multumire. "Pe mine chiar ma deranjeaza cuvintele de lauda pe care mi le adreseaza permanent. Parca sint un superlativ al fotbalului. E mult de munca aici, ei n-au prea avut legatura cu fotbalul profesionist si e normal ca stilul meu de munca sa ii entuziasmeze. Oricum, va spun ca si eu am avut parte de o surpriza mare. Fotbalul romanesc e foarte cunoscut aici, in Panama. Mai ales echipa nationala. Hagi are aceeasi cota ca si Maradona, ceea ce, intr-o tara latino-americana, nu e putin lucru. Iar faptul ca eu am ajuns aici se datoreaza aprecierii de care se bucura fotbalul romanesc in aceasta zona. Conducerea federatiei mi-a povestit ca, atunci cind s-a pus problema aducerii unui antrenor strain, singurele tari acceptate au fost Romania, Iugoslavia si Croatia. E ceva, nu?", a destainuit Stoichita, care a anuntat ca pe 23 ianuarie va reveni in tara, pentru o scurta vacanta. HORIA HASNAS, DANIEL NAZARE Agassi a dat 23 de milioane de dolari pe o casa de vis Cuibusor de nebunii Andre Agassi, celebrul tenisman american, si-a cumparat recent o proprietate in zona San Francisco, in oraselul Tiburon, costul achizitiei ridicindu-se la 23 de milioane de dolari. Potrivit cotidianului "Los Angeles Times", Agassi mai are o proprietate in Las Vegas, orasul sau natal. El a cautat in trecut, pe vremea cind era casatorit cu actrita Brooke Shields, o resedinta in nordul Californiei si a gasit aceasta vila, dar s-a hotarit sa o cumpere abia la sfirsitul anului trecut. In prezent, Andre locuieste impreuna cu iubita sa, Steffi Graf, fosta jucatoare germana de tenis. Proprietatea are o suprafata de trei acri, iar Agassi a cumparat un teren mai mare in vecinatate, loc de unde are o superba panorama a orasului San Francisco. Construita in 1996, locuinta are in componenta cinci dormitoare, o biblioteca, sase sali de baie, un living imens, o bucatarie, o sala de jocuri, un cinematograf si un apartament duplex, separat, pentru musafiri, totul intinzindu-se pe o suprafata de aproximativ 1000 de metri patrati. Pe terenul care inconjoara vila se gasesc doua piscine, un teatru in aer liber, o cascada artificiala si un teren de tenis. Din dotarile noii resedinte "Agassi" mai fac parte o fintina cu apa potabila si un garaj care poate adaposti patru masini. Tenismanul american a cumparat aceasta proprietate de la miliardarul american Craig McCaw, un pionier in domeniul telefoniei mobile, care a platit doar sapte milioane de dolari pentru vila, atunci cind acesta a fost construita. MARGARIT BANUTA Flick-flack Mascote in asteptarea botezului Mascotele oficiale ale turneului final al Cupei Mondiale de fotbal din 2002, competitie gazduita in tandem de Japonia si Coreea de Sud, au fost prezentate ieri intr-o conferinta de presa, la Tokyo. Cu aceasta ocazie, Yasuhiko Endo, secretarul general al Comitetului de Organizare Japonez (JAWOC), a anuntat declansarea campaniei pentru stabilirea celor mai potrivite nume pentru cele trei mascote. Fanii fotbalului din lumea intreaga vor putea sa voteze pentru aceste nume intre 1 si 28 februarie.(M.B.) Filipescu ii da lectii lui Denilson! Iulian Filipescu, jucatorul roman al echipei spaniole de fotbal Betis Sevilla, a declarat ca brazilianul Denilson ar trebui sa-si schimbe stilul de joc pentru ca echipa andaluza sa obtina rezultate mai bune. "Se descurca foarte bine la antrenamente, dar nu reuseste sa se adapteze campionatului spaniol. Exista diferente mari intre fotbalul european si cel brazilian", a declarat "Felipe". El a mai adaugat ca Betis ar putea promova in Primera Division daca va aduna, in cea de-a doua parte a campionatului, 36 de puncte, cite a strins si in tur. Denilson a venit in vara anului 1997 la Betis Sevilla, pentru 34 milioane de dolari, suma-record la acea vreme in fotbalul mondial. (D.N.) Drimba, dat de-a dura din COR La capatul unei sedinte care a durat mai bine de patru ore, membrii Comitetului Olimpic Roman au hotarit ieri ca alegerile pentru ocuparea postului de presedinte al acestui for sa fie aminate pentru luna noiembrie. Motivul acestei decizii l-a constituit Legea Sportului, neaplicata in prezent la federatiile sportive. In cadrul intilnirii s-a mai decis ca lui Ionel Drimba sa-i fie refuzata candidatura la presedintia COR pe motiv ca acesta nu are studii superioare. De asemenea, fostului campion olimpic la scrima i-au fost anulate toate sansele de a mai face parte din COR, din cauza declaratiilor defaimatoare pe care acesta le-a facut la adresa unor actuali sau fosti membri ai forului olimpic. In aceste conditii, singurii candidati la functia lasata vacanta de Ion Tiriac sint Iolanda Balas si Cornel Marculescu. Acesta din urma a fost desemnat ca reprezentant al Romaniei la Comitetul International Olimpic. Pina la alegeri, presedinte interimar al COR va fi Dan Popper, actualul secretar general. (L.C.) Lukasenko, prins la mantinela Aleksandr Lukasenko, presedintele Republicii Belarus, s-a numarat printre protagonistii unui meci de hochei pe gheata, disputat la patinoarul "Lujniki" din Moscova, intre selectionata politicienilor invitati la Zilele Culturii Belaruse si cea a fostelor glorii din echipa defunctei Uniuni Sovietice. In imagine, persoana numarul 1 din Belarus este surprinsa intr-o lupta apriga pentru puc cu fostul hocheist Aleksandr Savelkin. Dupa meci, Lukasenko s-a intilnit cu virfurile politicii din Federatia Rusa. (M.B.) 