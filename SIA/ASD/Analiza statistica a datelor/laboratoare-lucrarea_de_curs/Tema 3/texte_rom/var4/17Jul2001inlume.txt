 Aventurile unei tinere din Neamt, la Roma Chelnerita la "Magarul fiert", barul homosexualilor Iulia P. este o tinara de 34 de ani din comuna Borlesti, judetul Neamt, care a decis in urma cu c"tva timp sa-si incerce norocul pe meleaguri straine. Profitind de faptul ca avea doua surori care munceau deja la Roma, Italia, a facut rost de viza si s-a dus la ele. Primul pas pe tarimul italian l-a facut in august 1997, reusind sa se angajeze la un restaurant. In prima faza, necunoscind limba italiana, a fost repartizata la spalat vase. Dar, in pauze, mai intra in sala si aranja fetele de masa, paharele, farfuriile. Vazindu-i indeminarea, patronul italian a decis sa o treaca in sala, la preluat comenzi si servit clientii. Muncea cam 12 ore pe zi, cu pauza la prinz, si cistiga 2.400 de marci. Din pacate, la negru. Locul de munca nu a fost ales intimplator, Iulia fiind profesionista in aceasta meserie, lucrind peste 10 ani ca ospatarita la un restaurant de renume din Piatra-Neamt, ajungind chiar sef de sala. Intre timp, i-a iesit permisul de "sogiorno", ceea ce i-a dat posibilitatea sa intre in legalitate. Cam in aceeasi perioada a avut norocul sa-si gaseasca un nou loc de munca. Iulia, singura femeie din tot personalul Linga restaurant era o librarie si, in scurt timp, a reusit sa se imprieteneasca cu patronii respectivi, care au si ajutat-o sa invete italiana, alaturi de limba engleza, pe care o stia din tara. Peste drum de librarie functiona un renumit restaurant italian pentru homosexuali. Intr-una din zile, patronul acestuia a apelat la patronul librariei pentru a-i recomanda pe cineva care sa lucreze la el, pentru ca unul dintre chelneri si-a gasit "un iubit" si a plecat. Asa a ajuns Iulia sa lucreze in vestitul restaurant "Asino Cotto" ("Magarusul Fiert"), din Roma. Acesta este un restaurant de lux, cotat printre primele 10 din Roma, prezent in toate pliantele turistice ale Italiei. La inceput a fost dedicat comunitatii gay, patronul fiind la rindu-i gay, dar, in timp, datorita calitatii extraordinare a serviciilor, a produselor, a ambientului, el este frecventat si de femei, sau persoane normale. Au venit ziaristi din intreaga lume care au scris despre ceea ce au vazut frumos acolo. Cea mai mare problema a Iuliei, singura femeie din personal, a fost sa invete sa-i inteleaga pe gay. "Sint o gramada de lucruri pe care nu le stiu despre ei. Pentru ca nu pot sa merg peste anumite limite". Orele de program sint stresante dar, considera ea, distractive. A fost greu sa invete cele 250 de soiuri de vin din pivnita (fiecare se serveste cu alt tip de pahar, nu ai voie sa gresesti), dar acum e experta. Tipul preferat este macho A fost greu si sa-i obisnuiasca pe gay-ii clienti cu prezenta ei acolo. La inceput au privit-o cu ostilitate, crezind ca poate fi o rivala. Asa a ajuns ca in timpul programului sa fie nevoita sa se imbrace simplu: pantaloni, camasa si fara nici un fel de machiaj. Serveste fara sa se uite in ochii clientilor, fara sa zimbeasca mai mult decit profesional. "Cred ca problema lor e psihologica. Ei vor sa fie femei si nu sint. Au gesturi si haine femeiesti. Se uita dupa barbati. Tipul preferat este tipul "macho", bine cladit si viril". Ei prefera marcile Dolce & Gabana si Diesel, la haine, iar la parfumuri - Chanel si Calvin Klein. Homosexual roman din Roman, la Roma A avut surpriza sa dea si peste doi romani, unul din Roman si altul din Craiova. Insa acestia erau un fel de prostituate, pentru ca se duceau cu gay-ii pentru bani. Clientii sint oameni cu bani, pentru ca restaurantul este foarte scump. Vine personal din ambasade, oameni de afaceri, vedete. De fiecare data primeste bacsis. Cel mai mult i-au lasat un cuplu de americani - strainii sint marea majoritate a clientilor - care i-au dat 260 de marci, "pentru ca s-au simtit linistiti, la o cina intima". Diferenta, zice Iulia, dintre restaurantele romanesti si cele italiene este ca, daca la noi sint clienti care se imbata pina cad sub masa, la ei nu ai sa vezi asa ceva. Beau o sticla cu vin in patru-cinci persoane si evita mincarurile condimentate. Nu a vazut gesturi obscene, sau alte manifestari de "dragoste". De un an si jumatate de cind lucreaza in restaurantul pentru gay, nu a avut parte de vreun gest indecent, dar nici nu s-a "cuplat" cu nimeni, lucru ce nu o deranjeaza, permitindu-i astfel sa-si faca meseria "ca la carte". Atit de mult s-a obisnuit cu lumea homosexualilor, incit si la plaja se duce in zona lor, stiind ca nu o va deranja nici unul. Ba mai mult, in curind va deschide, impreuna cu doi amici de acolo, un restaurant-pub, cu program de noapte, pentru gay. "Asta pentru ca este o sursa de venit imediat. Ei au nevoie de locuri numai pentru ei si platesc pentru asta", spune Iulia, gindindu-se ca prin acest gest isi va risca toate economiile. Acum cistiga 2.100 de marci pe luna, plus alte 1.000 din bacsisuri. "Respect lumea lor, dar au o anumita perversitate in ei pentru ca sint falsi, insa au o sensibilitate a lor care-i face deosebiti". MIRCEA FURDU Un reporter de la "New York Times" a experimentat pe propria-i piele Turismul rural: farmec pastoral, fara apa si canal Micul sat Ivanis, situat in Muntii Cibinului, pe Valea Susagului, a devenit subiectul unui amplu reportaj publicat duminica de prestigiosul ziar american "New York Times". Materialul a fost realizat de jurnalistul Aaron Latham, care a efectuat o calatorie de documentare in Romania, la sfirsitul lunii aprilie. Pentru ca nu prea are mare lucru de oferit, turismul romanesc incearca sa renasca din propria-i cenusa apelind la pitorescul zonelor rurale, comenteaza reporterul ziarului american. Fara sa fie binecuvintat cu mari hoteluri sau muzee faimoase, sistemul turistic romanesc incearca sa ofere turistilor autohtoni si straini o alternativa, agentiile de resort declansind cu ceva vreme in urma un proiect pentru dezvoltarea asa-numitului "turism rural". In timpul calatoriei efectuate in Romania, reporterul a hotarit sa se cazeze la o familie de tarani din satul transilvanean Ivanis. Pentru a ajunge la destinatie, americanul a apelat la o firma specializata din Romania, care i-a pus la dispozitie, la pretul de 100 de dolari pe zi, o masina cu sofer. Dupa sase ore, timp in care a parcurs 400 de kilometri, reporterul Aaron Latham a ajuns la Ivanis, un mic catun cu 100 de locuitori, situat intr-o vale a Muntelui Cindrel, la o altitudine de 600 de metri. Closetul de la mama Leana, tapetat cu afise electorale Reporterul american a fost primit cu bratele deschise de batrina Elena Deoanca, zisa mama Leana, "o femeie energica, cu parul carunt". Pentru a se intelege cu localnicii, reporterul a fost ajutat de un satean mai scolit care stia ceva engleza si franceza. Astfel, prin intermediul translatorului improvizat, Latham a aflat cu uimire de la mama Leana ca oamenii de prin partile locului au case cu doar doua camere, una fiind folosita exclusiv pentru eventualii oaspeti. Dupa un scurt tur al gospodariei sale, mama Leana i-a prezentat americanului baia, respectiv un piriu care trecea prin curte, linga care era plasata strategic o galeata roz, plus o cirpa pe post de burete. Cit despre closet, la care americanul se gindea cu mare interes dupa lunga calatorie, acesta se afla, evident, in fundul curtii, dar in schimb avea usa tapetata cu afise politice, probabil din campania electorala. Desi, potrivit propriilor marturisiri, nu s-ar fi asteptat la conditii atit de primitive, reporterul n-a obiectat. Soferul roman nu s-a aratat dornic sa guste din autenticitatea vietii la sat, preferind sa se cazeze intr-un oras din apropiere, unde avea apa calda si canalizare. Americanul s-a cinstit cu tuica de mere Ivanis este un sat compus din gospodarii mici, aliniate de-o parte si de alta a unui drum prafuit. In afara de biserica, Ivanis nu are nici magazine, nici benzinarii si nici restaurante. Fiecare gospodarie are distileria proprie, constind intr-un cazan imens in care se face tuica de mere. Reporterul american a fost uimit sa descopere in curtea unei localnice, Maria Clamba, o moara in miniatura, pusa in miscare de un fir de apa si adapostita intr-un sopron construit in 1874. Reporterul american a simtit pe pielea lui ospitalitatea localnicilor, fiind nevoit sa dea peste cap nenumarate paharele de tuica de mere, un eventual refuz fiind considerat drept jignire. La plecare, el a incercat sa strecoare Mariei Clamba 100.000 de lei pentru ospitalitatea ei. Femeia i-a intors politicoasa banii si, scuturind dojenitor din degetul aratator, i-a dat de inteles ca o jignise. "Sa nu mai faci niciodata asta", a intarit, la rindul ei, mama Leana. Pui cu mujdei si Coca-Cola Dupa un drum destul de anevoios pe munte, Aaron Latham a facut cunostinta cu Nicolae, sotul mamei Leana, care are grija de cele trei vaci ale gospodariei si aduna lemne pentru foc. La invitatia batrinilor de a-si petrece noaptea in micuta lor coliba improvizata pe virful muntelui, de unde putea zari ursii, reporterul a refuzat politicos. La intoarcerea in sat, batrina si-a servit oaspetele cu pui fript si cartofi prajiti la ceaun, pe o masuta de lemn cu trei picioare. Deliciosul prinz a fost imbogatit cu smintina si o ceasca de mujdei, nelipsit in Transilvania lui Dracula. Dupa masa de prinz, reporterul a cerut Coca-Cola, curios sa stie daca exista asa ceva in asemenea salbaticie. "Desigur ca avem Cola", i-a replicat batrina. "Inainte de revolutie aveam doar Pepsi. Acum toata lumea bea Cola", a explicat ea. 60 de dolari pentru o aventura rustica Spre seara, mama Leana a transformat o canapea intr-un pat confortabil, strajuit la capatii de fotografii vechi de la nunta ei si de numeroase iconite. Doborit de tuica de mere si de drumetia de la prinz, americanul a dormit neintors. Dis-de-dimineata, mama Leana a pregatit un mic dejun traditional, compus din lapte si placinte cu sirop, pe care reporterul, desi le-a gasit ciudate, "ca niste bucati de pizza goale", le-a mincat pe nerasuflate. Inainte de plecare, reporterul a fost nevoit sa dea piept inca o data cu nelipsitul paharel de tuica de mere in timpul vizitei facute la cea mai rasarita gospodarie din sat, singura dotata cu cada si toaleta. Dupa-amiaza, reporterul si-a luat ramas bun. Intrebind-o pe gazda cit trebuia sa-i plateasca, mama Leana i-a spus sa-i dea cit il lasa inima. In cele din urma, vazind ca nu poate afla un pret, americanul i-a lasat batrinei 1.500.000 de lei, suma pentru care a fost pupat cu foc pe ambii obraji. "Mi-a placut cu-adevarat de mama mea din Romania, asa ca, pe drumul de intoarcere la Bucuresti, am avut remuscari ca nu i-am lasat destul. Doar 60 de dolari. Cu acesti bani de-abia mi-as fi acoperit cheltuielile intr-un bar", a incheiat autorul articolului. MONICA NAZARE Poligam prins cu 29 de sotii minore Un bogat om de afaceri egiptean se afla in mijlocul unui imens scandal, dupa ce autoritatile din Cairo au descoperit ca acesta s-a casatorit cu cinci femei in acelasi timp si a avut scurte mariaje cu 29 de minore, relateaza AFP. Sayed Ragab al-Sweirki, in virsta de 56 de ani, a fost arestat in luna mai sub acuzatia ca a incheiat, in cursul ultimilor doi ani, "scurte casatorii" cu 29 de adolescente cu virste sub 15 ani, folosind documente false care atestau ca fetele depasisera 16 ani, virsta legala pentru casatorie. El raminea casatorit cu aceste adolescente doar citeva ore sau citeva zile, dupa care le cerea divortul in schimbul unor sume de bani. Egipteanul mai este acuzat ca s-a casatorit cu cinci femei in acelasi timp, incalcind legea islamica, aceasta limitind la patru numarul nevestelor pentru un singur barbat. Sayed a mai inregistrat un record in materie de casatorie, insurindu-se de patru ori cu aceeasi femeie. Legea islamica interzice ca doi soti sa se recasatoreasca intre ei pentru a patra oara, cu exceptia situatiei in care femeia nu s-a maritat, intre timp, cu alt barbat. Fostele sotii, precum si mamele acestora nu au decit cuvinte bune pentru Al-Sweirki. "Este sotul ideal, visul oricarei femei", a declarat mama uneia dintre tinerele sotii ale sale, precizind ca barbatul a continuat sa-i trimita bani fiicei sale pina cind aceasta s-a recasatorit. LIVIA CIMPOERU Legalizarea celei mai vechi meserii din lume merge greu si in Occident Prostitutia dupa regulament inseamna faliment! In Olanda, prostituatele sint obligate sa-si fiarba lenjeria si sa dezinfecteze vibratoarele Legea privind legalizarea prostitutiei, adoptata de guvernul olandez in urma cu noua luni, se dovedeste o adevarata belea pe capul prostituatelor si patronilor de bordeluri, care sint coplesiti de o adevarata avalansa de reglementari, inventate se pare de persoane care habar nu au de problemele specifice acestei branse. Recent, practicantele celei mai vechi meserii din lume s-au pomenit cu un regulament care le-a uimit. Astfel, fetelor li se cere sa-si spele lenjeria de dantela cu apa fierbinte, sa frece temeinic vibratoarele cu alcool timp de zece minute, precum si sa faca dus separat de client. Prostituatele se pling insa ca apa fierbine strica lenjeria sexy, alcoolul distruge instrumentele placerii, iar dusul separat nu corespunde asteptarilor clientilor. Bordelurile, in pragul falimentului "Unele dintre reguli sint chiar periculoase", afirma Andre van Dorst, patronul unui bordel situat in localitatea Apeldoorn. Spre exemplu, noua lege cere ca toate paturile sa aiba si perne, in timp ce pina in prezent in astfel de stabilimente acestea nu existau tocmai pentru ca prostituatele sa nu riste sa fie sufocate cu ele de clienti. "Toate aceste reguli sint o ineptie birocratica. Nici unul dintre cei care le-au instituit nu a vizitat vreodata o asemenea casa. Nu au nici o idee despre ce se intimpla aici", a declarat o fosta prostituata, Mariska Majoor, care se ocupa de Centrul de informare asupra prostitutiei. La rindul lor, patronii acestor case se pling ca trebuie sa cheltuiasca foarte mult pentru renovari, unele riscind sa fie inchise. In acelasi timp, din cauza noilor norme, multe dintre angajate parasesc casele de prostitutie, de teama ca vor plati impozite prea mari. De asemenea, noua lege nu permite ca bordelurile sa angajeze imigrante clandestine, asa cum se intimpla in trecut. Bancile nu dau credite pentru prostitutie Mariska Majoor afirma ca "guvernul olandez s-a dovedit mult prea arogant in ceea ce priveste aplicarea acestei legi" si nu a tinut cont de reactia societatii olandeze cu privire la acest fenomen, pe care multi continua sa-l considere stinjenitor. Dovada este faptul ca numeroase banci si companii de asigurari refuza sa se faca afaceri cu casele de toleranta si fac practic imposibil ca acestea sa-si deschida un cont in banca sau sa obtina un cont de asigurari. Din aceste motive, unii experti spun ca guvernul a gresit incercind sa trateze bordelurile ca pe niste magazine. ALEXANDRA RARES Fierbinteli ecologiste Caldura mare. Parca e din ce in ce mai cald in fiecare vara. Dupa cum s-arata vremea, nu este prea departe clipa cind cugetarea "Iarna nu-i ca vara" va deveni caduca. Unii savanti isi bat gura de vreo zece ani sa ne avertizeze si pe noi, dar mai ales pe conducatorii nostri, ca planeta se incalzeste. Au facut ei o socoteala si le-a iesit din calcule ca, in urmatoarea suta de ani, temperatura globala va creste in medie, probabil, cu 2,5 pina la 10,4 grade Celsius. Dintre toate posibilele cauze ale fenomenului de vina ar fi mai ales una: activitatea umana. Mai precis, industrializarea impreuna cu sora ei buna, poluarea. Alti savanti sustin insa ca ghetarii "cresc" timp de 90.000 de ani si scad in decursul altor 10.000. Da, dar ultima glaciatiune a avut loc acum 21.000 de ani. Iar de 50 de ani, calota Antarcticii continua sa se topeasca. Cum ar veni, ne intoarcem de unde am plecat si o luam de la capat. Deci planeta se incalzeste. Pina una-alta, e clar ca, in ultimul deceniu, atitudinea politicienilor fata de problemele legate de mediu s-a schimbat. Primul rezultat concret a fost elaborarea, in 1997, a Protocolului de la Kyoto. Textul solicita unui numar de 38 de state industrializate sa-si reduca pina in 2010 emisiile de bioxid de carbon sau de alte gaze poluante, responsabile pentru efectul de sera. Celelalte state semnatare (Romania, inclusiv) au obligatii limitate referitoare la reducerea poluarii globale. Documentul ar trebui sa intre in vigoare anul viitor. Dar lucrurile, desi par simple, nu sint. Reducerea emisiilor de CO2 inseamna, de fapt, incetinirea ritmului de crestere economica ceea ce poate crea tarilor respective alte dificultati, de ordin social, de exemplu, afectind direct bunastarea cetatenilor lor. In aceste conditii, decizia politica de ratificare a Protocolului de la Kyoto nu mai e atit de simplu de luat. Discutiile pe marginea textului au divizat deja partenerii de dialog. Pe de o parte, Uniunea Europeana (mai ales Franta, Germania si Marea Britanie) insista ca documentul sa intre in vigoare. De partea cealalta, Statele Unite ale Americii sint reticente, deocamdata, fata de un astfel de plan de "austeritate" ecologica. Miza e mare. Negocierile ar putea fi si un test pentru disponibilitatea politica a tuturor partilor. Protocolul de la Kyoto ofera o noua ocazie marilor puteri de a-si expune reciproc punctele de vedere vizavi de o problema mai putin spinoasa decit scutul strategic antiracheta. In acest mod se creeaza alternativa de a explicita diplomatic rezerva in fata unui stil politic. Mediul ramine, pina la urma, o chestiune care ne priveste pe toti in egala masura. Si o atitudine responsabila inseamna obtinerea unui consens, pina nu este prea cald. POLIANA MARDARI Nunta pe Titanic Doi tineri din New York au hotarit sa se casatoreasca pe puntea celebrului vas Titanic, scufundat la o adincime de 4 kilometri pe fundul oceanului Atlantic, relateaza Ananova. David Leibowitz, 28 de ani, si Kimberly Miller, 27 de ani, intentioneaza sa ajunga pe puntea vasului cu ajutorul unui batiscaf rusesc. Calatoria lor in adincuri, organizata de compania britanica Subsea Explorer, a suscitat vii critici din partea rudelor celor disparuti in tragicul accident al Titanicului, care depling faptul ca cei doi incearca sa transforme o tragedie intr-un circ ieftin. Cei doi tineri au luat aceasta hotarire dupa ce David a cistigat un concurs pe Internet al carui premiu era o scufundare pe epava Titanicului. Ei spera sa ajunga aproape de prora pentru a recrea scena in care cei doi protagonisti ai superproductiei americane "Titanic", intruchipati de Leonardo Di Caprio si Kate Winslett, isi imaginau ca zboara. LIVIA CIMPOERU Flash Blair, cel mai iute tap Primul derby din lume pentru capre a fost organizat duminica, in capitala kenyana Nairobi, pe hipodromul din localitate. Cursa de alergare a naravaselor animale a fost cistigata de un tap botezat cu numele premierului britanic Tony Blair. Neobisnuitul eveniment a facut parte dintr-o mai ampla campanie de culegere de fonduri, initiata de Societatea kenyana pentru protectia animalelor. ( C.V. ) Filme trase-n teapa Talibanii aflati la putere la Kabul sint nemilosi in ceea ce priveste aplicarea decretului prin care cetatenilor afgani li se interzice sa asculte muzica sau sa vizioneze filme occidentale. Cei care incalca aceasta regula sint pedepsiti cu citeva zile de detentie, iar casetele video sau audio sint imediat distruse, cum se poate observa si din instantaneul alaturat surprins de un fotoreporter Reuters pe o strada din Kabul. In ultimele zile s-a interzis si accesul la Internet, ministrul afgan de externe, Ahman Muttawaki, declarind ca guvernul nu este, in principiu, impotriva acestuia, dar ca aici se pot gasi informatii cu continut antiislamic si "obscenitati sau vulgaritati". ( C.M. ) Politisti in greva: "Samba si, trabalho no" Cel de-al treilea oras ca marime din Brazilia, Salvador, a fost cufundat in haos in ultimele 12 zile, din pricina grevei politistilor, autoritatile mobilizind armata pentru a face fata valului de infractiuni, dintre care vreo 30 de crime, relateaza Reuters. Politistii profita din plin de mini vacanta nesperata si, in asteptarea unui raspuns pozitiv al guvernului in privinta maririi salariilor, se destind la umbra cintind la mandolina. ( L.C. ) Alianta anti-Bush Presedintele Vladimir Putin si omologul sau chinez Jiang Zemin au semnat luni la Kremlin un Tratat de prietenie si colaborare, primul dupa 50 de ani intre cele doua tari. Prin acest document, care are o valabilitate de 20 de ani, cele doua tari se angajeaza sa faca eforturi "in favoarea unui echilibru strategic mondial", referire directa la tratatul ABM, semnat de SUA si Uniunea Sovietica in 1972, tratat pe care Washingtonul a anuntat deja ca il va incalca pentru a desfasura scutul antiracheta. Moscova si, mai ales, Beijingul insista ca tratatul de reducere a armamentului strategic sa fie mentinut intact. ( C.M. ) Seceris de tarani Douazeci si doi de chinezi si-au pierdut viata si alti 15 au fost raniti dupa ce bratul unei macarale transportate pe o cale ferata s-a desprins din legaturi, doborind pe o distanta de 16 km stilpii si firele de curent electric, vineri noaptea, in provincia Sichuan din sudul Chinei. Dupa ce a "ras" stilpii, bratul macaralei a lovit un tren de marfa, care, in urma impactului, a deraiat, majoritatea victimelor accidentului fiind tarani care lucrau pe cimp, in apropierea caii ferate. ( L.C. ) Printul Charles ocoleste mormintul Dianei Fratele regretatei printese Diana i-a reprosat printului Charles ca nu a vizitat niciodata mormintul sotiei sale, disparuta intr-un tragic accident de masina petrecut la Paris, in august 1997, transmite AFP. Lordul Charles Spencer a deplins faptul ca, in cei aproape patru ani de la producerea accidentului, printul Charles nu s-a deplasat la mormintul printesei de Wales, ingropata la Althorp, ca, de altfel, nici un membru al familiei regale, cu exceptia celor doi copii ai printesei Diana, printul William si printul Harry. ( L.C. ) Amor muscator Un tinar ghinionist din Guineea Ecuatoriala si-a inceput in mod catastrofal viata erotica, prima femeie din viata lui muscindu-l zdravan de limba in momentul sarutului, relateaza Ananova. Saul Obama Bindang, in virsta de 20 de ani, a solicitat o femeie in virsta de 56 de ani, pe nume Teresa, sa-l invete "arta dragostei". In timpul primului sarut, din motive obscure, femeia l-a muscat foarte tare de limba. Tinarul a fost internat de urgenta la spital pentru a primi ingrijiri, iar femeia a fost arestata sub acuzatia de vrajitorie. ( L.C. ) Bezna la Chisinau Autoritatile Republicii Moldova sint extrem de ingrijorate de iluminarea Chisinaului, care "exista, dar lipseste cu desavirsire". Daca pina la inceputul lunii iunie, bulevardul Stefan cel Mare era singura artera iluminata "garantat" din tot orasul, acum noaptea pina si aici domneste intunericul, deoarece primaria nu si-a achitat datoriile catre furnizor. Asigurarea iluminatului capitalei moldovene a devenit o prioritate de stat in perspectiva apropiatei vizite a presedintelui chinez Jiang Zemin, care va sosi in Republica Moldova pe 19 iulie. Autoritatile se tem ca se vor face de ris daca inaltul oaspete va observa ca strazile Chisinaului mai sint luminate noaptea doar de farurile masinilor si de vitrinele magazinelor. ( C.V. ) [19][pl.dll?rid=expresro] 