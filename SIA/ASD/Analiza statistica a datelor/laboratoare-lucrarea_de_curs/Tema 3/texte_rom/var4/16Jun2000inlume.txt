 Scandal de proportii la Moscova Oligarhii financiari din Rusia fac front comun in jurul lui Gusinski Vladimir Gusinski, magnatul presei ruse, arestat marti seara sub acuzatia de abuz de putere si deturnare de fonduri in detrimentul statului rus, a participat miercuri dupa-amiaza la primul interogatoriu, desfasurat in inchisoarea Butirki, transmit agentiile de presa internationale. Arestarea lui Gusinski, patronul grupului de presa Media Most, cel mai important grup de presa independent din Rusia, a declansat un amplu scandal in Rusia, tot mai multi fiind cei care considera aceasta decizie o actiune revansarda a Kremlinului si o lovitura data mediei independente. Presedintele Vladimir Putin, aflat intr-o vizita oficiala in Spania, in cadrul unui turneu european, a declarat ca nu are detalii cu privire la aceasta arestare, precizind insa ca a fost vorba de decizia Biroului Procurorului General, organism independent. Putin a negat ca ar fi vorba despre o actiune revansarda, desi tot mai multi politicieni rusi sustin ca arestarea lui Gusinski este o reglare de conturi, data fiind ostilitatea fatisa a "baronului presei ruse" fata de Kremlin. Desi a declarat ca nu are detalii in legatura cu acest incident, presedintele rus a criticat proasta gestiune a grupului Media Most care, potrivit declaratiilor acestuia, a beneficiat de un credit de aproximativ 1,3 milioane de dolari, insa "practic nu a rambursat mai nimic" pina acum. "Concernul Gazprom a garantat pentru acest imprumut, iar Media Most a profitat de acest sistem de credit, astfel incit datoria sa fie returnata de Gazprom", a declarat Putin. Majoritatea expertilor rusi sint de parere ca Vladimir Gusinski nu ar fi putut fi arestat fara "unda verde" de la Kremlin si estimeaza ca aceasta "lovitura" ar putea fi fatala grupului Media Most, avind in vedere ca acesta are deja si alte probleme, cum ar fi datoriile sale foarte mari. Cei mai mari oligarhi financiari din Rusia s-au mobilizat imediat Cei mai importanti oameni de afaceri din Rusia s-au mobilizat pentru a-l apara pe Vladimir Gusinski, a carui arestare reprezinta, potrivit acestora, o amenintare directa la adresa democratiei si a cercurilor economice ruse. "A fost creat deja un precedent. Este vorba despre un act de justitie sumara a puterii impotriva opozitiei, care se poate repeta oricind, astfel incit riscam cu totii sa ne vedem inscrisi pe lista indezirabililor din opozitie. Fiecare mic antreprenor ar putea deveni intr-o zi victima acestui tip de procedura arbitrara si, daca lucrurile vor contina in acest sens, povestea se va repeta chiar foarte curind", se arata intr-o scrisoare deschisa, semnata de 27 de personalitati ruse, printre care patronul societatii Gazprom, Rem Viahirev, directorul companiei nationale de electricitate SEU, Anatoli Ciubais, presedintii societatilor petroliere Sibneft, Evgheni Svidler, si Alfa, Mihail Fridman. Masurile luate impotriva lui Gusinski sint "grav disproportionate, ceea ce ne face sa ne indoim de motivele invocate de autoritati", a explicat Anatoli Ciubais, precizind ca Gusinski a fost arestat si, in urmatoarele zece zile, rastimp invocat de autoritati pina la formularea capetelor de acuzare, "se vor gindi cam de ce anume ar putea sa-l faca vinovat". Deputatii reformatori ameninta cu boicotarea reformelor lui Putin O suta de deputati reformatori din Duma, Camera Inferioara a Parlamentului rus, au amenintat ieri cu blocarea proiectelor de lege referitoare la reforma regionala, initiata de presedinte, ca formula de protest fata de arestarea abuziva a lui Gusinski. Liderii formatiunilor din Uniunea Fortelor de Dreapta, Grupul Iabloko, din opozitie, si formatiunea Patria - Intreaga Rusie, de centru-dreapta, au anuntat ca "isi vor revizui foarte serios pozitia fata de aceste proiecte" n Reprezentantul OSCE pentru libertatea presei, Freimut Duve, si-a exprimat surprinderea in legatura cu arestarea lui Gusinski si a cerut ieri sa fie facute publice detalii lamuritoare referitor la aceasta decizie n La rindul sau, presedintele american Bill Clinton a reafirmat ieri importanta respectarii libertatii presei in Rusia. "Am facut o declaratie in acest sens si in cursul vizitei la Moscova si voi continua sa atrag atentia autoritatilor ruse in legatura cu acest subiect", a declarat Clinton. Secretarul de stat american, Strobe Talbot, a vorbit ieri chiar despre o posibila izolare diplomatica a Rusiei, ca urmare a incalcarii libertatii presei. Arestarea magnatului presei ruse strica reputatia lui Putin Arestarea lui Vladimir Gusinski aduce serioase prejudicii reputatiei presedintelui Putin, atit in Rusia, cit si in plan international, estima ieri presa rusa. "In tara s-a declansat un amplu scandal politic, ale carui valuri au depasit deja frontierele nationale", se arata intr-un material aparut ieri in cotidianul "Vremia". "Cei care au hotarit arestarea lui Gusinski au facut tot ce le-a stat in putere pentru a ruina reputatia presedintelui rus", releva sursa citata, potrivit careia efectele acestui scandal se vor vedea in curind prin "reactia negativa a potentialilor investitori straini". "Nu poti investi intr-o tara in care situatia este controlata de presedinte. In aceste conditii, turneul efectuat de Putin in statele europene poate fi considerat un esec total", estimeaza "Vremia". Pe de alta parte, comenteaza sursa citata, prin aceasta decizie, "Kremlinul si-a consolidat inamicii si si-a slabit pozitia pe linga elitele nationale". DIANA EVANTIA BARCA Decizie istorica la Berlin! Germania renunta la energia atomica Germania a devenit prima mare putere industriala din lume care renunta la energia nucleara civila, ca urmare a unui "acord" incheiat in noaptea de miercuri spre joi, la Berlin, intre guvern si industriasii din acest sector, a anuntat ieri dimineata cancelarul Gerhard Schroeder. In termenii istoricului acord, a spus Schroeder, fiecare dintre cele 19 atomocentrale germane are fixata o medie de viata de 32 de ani, perioada calculata incepind cu data intrarii in functiune a acestora. Initiativa acestui acord a avut-o Partidul Verzilor, parte a coalitiei social-democrate la putere, care a solicitat inchiderea a cel putin unei centrale nucleare in timpul actualei legislaturi. Este insa posibil ca promisiunea facuta electoratului de catre Verzi sa nu poata fi respectata, deoarece primele centrale care intra sub incidenta acordului, cea din Obrigheim (340 MW) si din Baden-Würtemberg (1269 MW), vor fi inchise la data de 31 decembrie 2002, cu doua luni dupa urmatoarele alegeri din Germania. Cei 32 de ani de viata medie corespund unei productii globale de energie nucleara de 2.613 TerraWati/ora (1 TW = 1 miliard de wati), calculata in baza a cinci ani de productie maxima a fiecarui reactor. Fiecarei centrale ii va fi alocata o cota de productie, in TW. Cind aceasta este atinsa, centrala este inchisa. Totusi, in aceasta privinta exista o clauza flexibila: daca un grup energetic opreste un reactor inainte de a-si atinge cota de productie, terrawatii neprodusi se reporteaza la celelalte reactoare ale centralei, situatie care implica prelungirea duratei de viata a acesteia. In ceea ce priveste deseurile nucleare, guvernul german a anuntat incetarea retratarii lor incepind cu data de 1 iulie 2005. In prezent, retratarea acestora se face in uzina franceza "Cogema" din Haga si intr-o companie britanica (British Nuclear Fuels) din Sellafield, in baza unor acorduri guvernamentale si contracte industriale. Iata, pe scurt, principalele prevederi ale acordului: n Durata medie de viata a fiecarei centrale a fost fixata la 32 de ani, cu trei ani mai putin decit solicitau industriasii germani. Ultima centrala nucleara in functiune - Neckarwerstheim II, din Baden-Würtemberg - trebuie inchisa in 2021. Cea mai veche - Obrigheim, tot din Baden-Würtemberg, data in functiune in octombrie 1968, beneficiaza de o derogare, urmind sa fie inchisa la 31 decembrie 2002 n Toate centralele nucleare germane au o limita de productie de 2.613 terrawati, pina la inchiderea ultimei dintre ele n Incepind cu iulie 2005, retratarea deseurilor nucleare va fi interzisa si se vor introduce noi solutii de stocare a deseurilor n Centralele nucleare pot fi "exploatate in bloc", pina la inchidere, de catre grupurile industriale de profil, guvernul renuntind sa impuna reglementari de securitate mai riguroase si la colectarea unui impozit pe energia nucleara n In baza acordului, guvernul va pregati un proiect de lege, fiind de competenta legislativului ca liderii grupurilor energetice si cancelarul sa semneze un acord definitiv. CONSTANTIN VLAD Potrivit BBC, Kozlodui, piedica in calea integrarii Bulgariei in Uniunea Europeana Bulgaria, candidata la integrarea in Uniunea Europeana, desi, ca orice tara din estul Europei doreste sa se afle printre favorite, este in acest moment printre ultimele clasate, apreciaza BBC, intr-o ampla analiza dedicata acestei teme. Motivul acestei pozitii codase nu este, cum ar putea parea, performantele slabe ale economiei bulgare, ci centrala atomoelectrica de la Kozlodui. Acest obiectiv este mindria bulgarilor, precum si o sursa vitala de aprovizionare cu energie electrica a tarii, dar pentru multi vest-europeni ea constituie principalul motiv din cauza caruia Bulgaria nu este dorita, cel putin pentru moment, in Uniunea Europeana. Departamentul american al energiei a catalogat-o drept una dintre cele mai periculoase instalatii nucleare din lume, o "eticheta" pe care statele membre ale UE o iau foarte in serios. Problema centralei de la Kozlodui este ca a fost construita cu 25 de ani in urma, de catre rusi, dupa un proiect ce nu ar mai avea in prezent nici o sansa de a fi aprobat. Ea nu are ceea ce tehnic se numeste "recluzor secundar", adica nu are un scut care sa impiedice o eventuala scurgere de radiatii ce poate sa se difuzeze direct in mediul inconjurator. Imediat dupa iesirea Bulgariei din "iarna comunista", experti in energie atomica din Occident au vizitat Kozloduiul si s-au intors cu rapoarte alarmante privind starea precara a instalatiilor si imbatrinirea reactoarelor. De atunci si pina in prezent, s-au cheltuit mari sume de bani, proveniti in special din Occident, pentru "securizarea" acestei centrale, dar nu este deloc practic sa se construiasca scuturi de contaminare in jurul a patru dintre cele sase reactoare ale sale. Din acest motiv, UE a numit un pret pe ambitiile Bulgariei: stabilirea unei date de inchidere a celor patru reactoare (cele mai vechi) inainte de inceperea negocierilor de aderare. In caz contrar, nu vor mai exista negocieri. Desi despre Kozlodui nu se mai poate spune ca ar putea fi un al doilea Cernobil, orice posibila scurgere radioactiva inregistrata aici ar putea ajunge oriunde in numai citeva minute. Mai exista o problema mare si cu depozitarea deseurilor nucleare, suficient de mare incit propriul organism bulgaresc de reglementare a problemelor din domeniu sa retraga temporar licenta de stocare pe care o avea centrala de la Kozlodui. Pe de alta parte, guvernul de la Sofia sustine ca daca atomocentralele britanice Magnox au putut fi modernizate si mentinute in functiune pentru inca alti citiva ani, si Kozloduiul ar merita acelasi tratament. Demnitarii bulgari afirma ca centrala bulgareasca nu este cu nimic mai periculoasa decit cele de la Magnox. "Marea Britanie si Uniunea Europeana se fac vinovate de impunerea unui standard dublu", declara inginerul-sef al centralei de la Kozlodui, Marin Stoev. Adevarul este ca daca centralele Magnox ar fi inchise, Marea Britanie aproape ca n-ar simti pierderea, in timp ce inchiderea Kozloduiului ar priva Bulgaria de aproape jumatate din productia sa anuala de energie electrica, precum si de o importanta sursa de valuta provenita din exportul in Turcia. CONSTANTIN VLAD Desi a dat pe git pe nerasuflate o cupa cu sampanie, Kim Jong-Il sustine ca nu poate sa bea decit un strop de vin Liderul nord-corean Kim Jong-Il a ciocnit ieri un pahar de vin cu importantul sau oaspete, presedintele sud-coreean Kim Dae-Jung, si a tinut sa precizeze in fata jurnalistilor ca nu a facut decit sa "guste putin vin", el nefiind nici pe departe un mare bautor, asa cum se zvoneste, transmite France Presse. In imaginile difuzate de posturile de televiziune din Phenian si Seul, liderul nord-coreean a putut fi vazut sorbind o gura de vin, dupa care a cerut sa fie servit oaspetele sau din sud. "Nu-mi dau seama de ce jurnalistii coreeni sustin ca as fi un mare amator de bauturi alcoolice", a declarat Jong-Il, precizind ca lucrurile nu stau nici pe departe asa si ca el nu face decit sa guste din cind in cind cite o gura de vin. "Se zice ca as bea cu mult mai mult decit presedintele Kim Dae-Jung", a afirmat liderul nord-coreean, declaratie care l-a amuzat teribil pe omologul sau din sud. In ciuda tuturor acestor asigurari, potrivit sursei citate, in cursul dineului de miercuri, Jong-Il nu s-a mai putut abtine si, confirmindu-si reputatia, a sorbit dintr-o singura inghititura o cupa de sampanie, in timp ce Dae-Jung a preferat sa guste de citeva ori, pentru a saluta semnarea tratatului istoric inter-coreean. (D.B.) Pentru ca Vladimir Putin va face o vizita in Republica Moldova, Chisinaul imbraca haine de sarbatoare Presedintele Federatiei Ruse, Vladimir Putin, va efectua vineri o vizita oficiala de citeva ore in Republica Moldova, la intoarcerea din turneul in Europa Occidentala, transmite corespondentul Medifax la Chisinau. Escala pe care o face Putin la intoarcerea din Germania, este prima vizita oficiala a unui presedinte rus la Chisinau. Fostul presedinte al Federatiei Ruse, Boris Eltin, s-a aflat, in urma cu trei ani, in Republica Moldova, insa nu in vizita bilaterala, ci pentru a participa la reuniunea sefilor de stat din CSI. Vladimir Putin va sosi, la orele 20.00, pe aeroportul din Chisinau, care, cu aceasta ocazie, se va redeschide dupa renovare. Va urma o intrevedere cu presedintele Petru Lucinschi. In programul lui Putin este prevazuta si o intilnire cu liderul separatist Igor Smirnov. Serviciile de securitate si politia sint in alerta de citeva saptamini. In toate localitatile din Republica Moldova se verifica permisele de portarma, iar oamenii care locuiesc pe arterele principale, pe care se presupune ca va trece coloana oficiala, au fost rugati sa nu se apropie de ferestre si sa nu stea la balcon. Din motive de securitate, traseul lui Putin nu a fost dezvaluit.In capitala Republicii Moldova se fac ultimele pregatiri pentru intimpinarea lui Putin. Regiile de transport acopera gaurile din asfalt si marcheaza strazile, iar cei de la salubrizare planteaza flori si uda spatiile verzi. (M.F.) Papa, la masa cu saracii Doua sute de saraci de diferite nationalitati si religii, italieni, africani, asiatici, albanezi si cetateni din Europa de est, care traiesc la Roma, au fost invitati ieri la Vatican pentru a lua masa cu Papa Ioan Paul al II-lea, transmite AFP. Bietii oameni au fost rasfatati cu niste bucate pe cinste, cum nu mincasera de multa vreme: paste fainoase cu brinza de capra, friptura de vitel cu cartofi, brinza mozzarella, salata, prajituri si inghetata, totul stropit cu vin spumos pentru desert. Pentru ca oaspetii sa se simta fericiti macar pentru o dupa-amiaza, Suveranul Pontif a avut grija ca acestora sa le fie cintate melodii napolitane celebre, ca "O Sole Mio" sau "Funiculi Funicula", dar si spaniole, "La Bamba", sau africane, "Jambo Jambo". Interpreti au fost 40 de preoti care au venit cu chitare, mandoline si alte instrumente. Zece dintre cele 200 de persoane prezente au avut onoarea de a sta la masa chiar cu Papa. Saracii din Roma au oferit Suveranului Pontif un buchet mare de flori, primind fiecare din partea acestuia cite o mica suma de bani. ISABELLA ALEXANDRESCU Flash Fostii KGB-isti,speranta instaurarii ordinii in Rusia Rusii nu cred ca prezenta in sferele puterii a fostilor responsabili militari sau din cadrul serviciilor secrete sovietice reprezinta o amenintare si nu considera ca aceasta situatie ar putea duce la restrictionarea libertatilor, ci, dimpotriva, cred ca acestia sint oamenii pe care se poate conta pentru restabilirea ordinii, transmite AFP, citind rezultatele unui studiu publicat ieri de saptaminalul rusesc "Vlast". Mai mult de 40 la suta din persoanele interogate au declarat ca prezenta fostilor agenti secreti in cercurile puterii reprezinta un lucru pozitiv pentru Rusia. Numai 22 la suta din subiecti s-au declarat ingrijorati de o eventuala restrictionare a libertatilor. (D.B.) Presedintele slovac, internat cu fierbinteala Presedintele slovac Rudolf Schuster a fost internat miercuri seara intr-un spital din Bratislava, in urma unui puternic puseu de febra, transmite AFP, citind declaratiile purtatorului de cuvint al cancelariei prezidentiale slovace. Schuster, in virsta de 66 de ani, "se afla in prezent sub perfuzii, iar medicii vor astepta cel putin 48 de ore inainte de a da un diagnostic". "Dupa parerea mea, presedintele este epuizat, intr-o stare foarte avansata de deshidratare", a declarat purtatorul de cuvint. Medicul personal al presedintelui slovac a admis ca, in conditiile caldurilor inregistrate in ultima vreme, este vorba, dupa toate aparentele, de o reactie a organismului, pe fondul "oboselii acumulate prin programul sau supraincarcat". (D.B.) Italia: amenzi intr-o veselie Italia este tara in care se inregistreaza cele mai "nebunesti" amenzi, aplicate pentru motive care mai de care mai ciudate, legile fiind adesea contradictorii si ilogice, arata saptaminalul italian catolic "Famiglia Cristiana", citat de AFP. Astfel, potrivit legislatiei din diferite localitati, posesorul unui telefon mobil neomologat poate primi o amenda de pina la 1.000 de euro, in timp ce pentru cei care vind astfel de aparate, legea nu prevede nici o pedeapsa. De asemenea, constituie o contraventie sa-ti plimbi ciinele pe plaja, insa iti poti bate animalul linistit, fara a incalca vreo lege. Legea italiana amendeaza cu 14,5 euro pe cel care vinde tigari de contrabanda, in timp ce cumparatorul trebuie sa plateasca o amenda de 50 de euro. (D.B.) Bacteria ucigasa de drogati a fost identificata Bacteria misterioasa, care a provocat incepind din mai moartea a 38 de narcomani din Irlanda si Marea Britanie, a fost, in sfirsit, identificata, au anuntat ieri autoritatile medicale din Glasgow, transmite AFP. Potrivit sursei citate, este vorba despre bacteria "clostridium", identificata atit de Laboratorul pentru Sanatate Publica din Cardiff, cit si de experti de la Centrul Epidemiologic din Atlanta. Boala se declansa imediat dupa efectuarea unei injectii cu cocaina, incepind prin inrosirea locului intepat, dupa care se instaleaza starea de soc si apoi de coma, persoana decedind in cele din urma. Potrivit expertilor, "aceasta bacterie, care se gaseste in general in sol, dar poate exista uneori si in componenta dejectiilor animalelor, provoaca infectii grave in cazul animalelor domestice, insa rareori este periculoasa pentru om". "Din cite stim, este pentru prima data cind aceasta bacterie provoaca o epidemie printre toxicomani", a declarat profesorul Brian Duerden, de la centrul din Cardiff, care a precizat ca este posibil ca aceasta bacterie sa fi fost prezenta intr-o substanta folosita de toxicomani pentru a dilua heroina. (D.B.) Racoritoarele inmoaie oscioarele Tinerii care prefera bauturile racoritoare, nu numai din familia "cola", ci si celelalte sucuri carbogazoase, mai mult sau mai putin naturale, sint mai expusi riscului de a-si rupe oasele decit cei care consuma apa (simpla) sau lapte, se arata intr-un studiu realizat de cercetatorii americani de la Scoala Harvard pentru Sanatate Publica. Studiul, realizat pe 460 de fete cu virste cuprinse intre 14 si 16 ani, a relevat ca persoanele care consuma bauturi acidulate artificial sint de trei ori mai expuse riscului de a suferi fracturi. Una dintre ipoteze ar fi ca acidul fosforic prezent in lichidele carbogazoase afecteaza metabolismul calciului si al masei osoase, cealalta posibila explicatie fiind ca organismul tinerelor in crestere este privat de aportul de calciu din lapte. De asemenea, tinerii consumatori de racoritoare sint mai expusi riscului de a dezvolta osteoporoza la maturitate. (C.V.) Eleva ucisa cu bita de doi colegi in Canada Doi adolescenti canadieni, in virsta de 15 ani, au fost pusi sub acuzare zilele trecute pentru uciderea unei fete de origine cubaneza, incident petrecut in apropierea localitatii Lachute, aflata la 60 de kilometri vest de Montreal, transmite AFP. Aylin Olano Garcia, si ea in virsta de 15 ani, a fost data disparuta luni seara, politia fiind anuntata de femeia care avea grija de fata in absenta parintilor aflati in vacanta, in Cuba. Potrivit declaratiilor bonei, in seara respectiva, adolescenta a iesit la plimbare cu doi prieteni. Politistii l-au interogat pe unul dintre adolescenti, care a recunoscut fapta si a explicat ca intre ei a izbucnit o cearta in urma careia Aylin a fost desfigurata si ucisa cu o bita. Cadavrul adolescentei a fost ascuns intr-o padure si a fost descoperit mai tirziu de politisti, in urma marturiilor ucigasilor. (D.B.) Sase hoti nigerieni au fost arsi de vii Sase hoti din capitala nigeriana Lagos au fost arsi de vii de o multime de oameni furiosi, fara ca politia sa poata interveni, anunta France Presse. Crimele s-au produs, marti, in cartierele Orile si Maza-Maza, a precizat un purtator de cuvint al politiei nigeriene. Hotii au fost prinsi de cetateni, care le-au aplicat "supliciul colierului": hotii sint bagati in anvelope de cauciuc stropite cu benzina, dupa care li se da foc. Infractorii, asupra carora s-a gasit munitie, dar nici o arma, au fost incoltiti intr-un hotel in care se ascunsesera dupa ce au jefuit o persoana pe strazile Lagosului. (C.V.) SUA: femeile nu au voie sa poarte sutana Femeile nu au voie sa devina pastori, au anuntat reprezentantii celui mai mare grup protestant din SUA, Biserica Baptista din Sud, care numara 15 milioane de adepti, transmite AFP. Potrivit anunturilor facute in cursul unei reuniuni, Biserica Baptista a adoptat si rezolutii impotriva rasismului, a homosexualitatii si a avorturilor, insa s-a declarat favorabila pedepsei capitale. "Toti credinciosii, atit barbatii, cit si femeile, sint chemati sa slujeasca biserica", se arata in declaratia adoptata la sfirsitul conferintei, in care se precizeaza insa ca "functia de pastor este rezervata exclusiv barbatilor, asa cum propovaduieste Sfinta Scriptura". Din cele aproximativ 40.000 de congregatii existente in Statele Unite, numai 50 sint "pastorite" de femei. (D.B.) Potrivit unei analize Stratfor, in urmatorii zece ani, Rusia se va intoarce la vechile frontiere ale Uniunii Sovietice Forma deceniului care abia a inceput, desi nedefinita inca, lasa sa se intrevada evolutiile viitorului, pentru ca ea sa poata fi descrisa la nivel global: dinamica se va schimba, detaliile se vor modifica, dar esenta va ramine aceeasi. Jocul natiunilor nu s-a terminat, avertizeaza agentia de stiri americana Stratfor, intr-o ampla analiza de perspectiva a schimbarilor care vor surveni pe plan mondial. Statele Unite vor ramine in centrul sistemului international, ca proeminenta putere militara, economica si politica. Intrebarea care se pune din ce in ce mai acut este cum vor putea alte tari sa limiteze puterea americana si sa controleze modul de a actiona al Statelor Unite. Cit despre Europa, batrinul continent va trebui sa se lamureasca in ce masura UE se va putea extinde, care putere va prelua rolul de conducere, sau daca experimentul european de integrare a tarilor din sud-est nu va incepe sa se naruie. Pentru moment, tendinta este de a accepta noi membri. Mai putin clar este daca Europa va fi capabila sa continue acest proces de integrare economica si sociala fara sa fie obligata sa creeze si un sistem politic si de securitate coerent. Inca si mai putin clar este daca Europa are vointa politica de a lasa aceste sisteme sa evolueze si daca statele membre isi vor subordona suveranitatea pentru a obtine unitatea. In urmatorii zece ani, Uniunea Europeana va avea de raspuns la urmatoarele intrebari: care va fi relatia cu Statele Unite si care va fi relatia cu sine insasi si cu statele din imediata apropiere. In ceea ce priveste predictia Stratfor pe plan militar, la nivel european, un punct important este faptul ca, dupa cum arata situatia in Cecenia, Moscova nu va permite dezintegrarea Federatiei Ruse, indiferent de sacrificiile necesare. Expertii Stratfor se asteapta ca, in urmatorii zece ani, Rusia se va intoarce, pe diferite cai, la vechile frontiere ale Uniunii Sovietice. Aceasta da nastere la trei probleme pentru Europa. In primul rind, astfel armata ruseasca va ajunge din nou la frontiera cu Polonia, apoi Rusia va incerca sa reabsoarba Balticele. In final, daca Ucraina va stabili legaturi speciale cu Rusia, fortele ruse vor fi din nou stationate de-a lungul Muntilor Carpati, aflindu-se astfel fata in fata cu Ungaria, stat membru NATO, dar si cu alte state care inca nu au intrat in Alianta Nord-Atlantica. Toate acestea s-ar putea intimpla in conditiile in care NATO s-a extins fara sa acorde o atentie deosebita consideratiilor militare, pentru ca in prezent joaca rolul unui sistem politic de mentinere a consensului european si de instrument prin care SUA sa influenteze si sa controleze afacerile europene. Prin urmare, probleme fundamentale au fost ignorate: cum sa fie aduse in Ungaria trupe NATO, daca va fi necesar, de vreme ce Ungaria nu are legatura teritoriala cu Alianta si nici iesire la mare, si ce se poate face cu Slovacia care nu este integrata si care separa Ungaria de alt stat NATO, Polonia. O forta importanta care se va face simtita in Europa in acest deceniu si care este potential destabilizatoare este incapacitatea institutiilor europene sa tina sub control fortele centrifuge din Europa, fapt care nu va avea rezultate catastrofale, dar care avertizeaza asupra unor pericole in viitor. Problema fundamentala este nationalismul si cel mai important nationalism este cel german. Acesta este cel mai bine tinut in friu prin institutii ca acelea europene sau NATO. Totusi, in fiecare tara europeana exista un sentiment nationalist puternic, antieuropean. La virf, printre elitele financiare, schimbarile financiare pot provoca, de asemenea, sentimente antieuropene. In timp ce Stratfor nu prevede in urmatorii zece ani lucruri dezastruoase in Europa, avertizeaza insa ca institutii europene aparent solide se vor subrezi sau chiar se vor desfiinta. ISABELLA ALEXANDRESCU Nissan testeaza masina care "vede" dupa colt Compania nipona constructoare de autovehicule "Nissan" a anuntat ca in maximum trei ani va pune in vinzare un sistem care permite conducatorilor auto sa "vada" dupa colt, scrie cotidianul britanic "The Daily Star". Noul sistem, al carui prototip intra in faza de testare in luna octombrie, consta in montarea pe partile laterale ale spoilerului (bara de protectie din fata) cite o minicamera de luat vederi, care transmite imagini pe un monitor incastrat in bord. Soferul poate vedea astfel ce se afla la stinga si la dreapta masinii inca dinainte de a ajunge intr-o intersectie. "Intentia noastra este sa implementam aceasta facilitate ca standard in toate modelele de autoturisme pe care le producem", a declarat un purtator de cuvint al diviziei "Nissan" din Marea Britanie. CONSTANTIN VLAD Nicolas Cage e acuzat ca instiga hotii de masini In ultimele trei saptamini, filmul "Gone in 60 Seconds" - cea mai recenta productie ce-i are ca protagonisti pe Nicolas Cage si Angelina Jolie - a facut sali de cinema arhipline in SUA si Canada. Remake al unei pelicule de succes din anii '70, "Gone in 60 Seconds" are ca subiect ultimul jaf din cariera unor spargatori celebri. Politia canadiana este de parere ca acest film instiga bandele de hoti de masini. Oamenii de ordine au ajuns la aceasta concluzie pentru ca, dupa succesul inregistrat de productia americana, numarul automobilelor "calcate" de spargatori, intr-un weekend a crescut de la 20, in mod frecvent, la 31. OTILIA MIHAILOV Jennifer Lopez si-a inselat impresarul Superba actrita si interpreta pop Jennifer Lopez a fost data in judecata de compania de impresariere care a facut-o celebra. The Globe Company - care a descoperit-o pe vremea cind era o animatoare oarecare la un show american de televiziune - pretinde un milion de lire sterline, suma neachitata de Jennifer potrivit contractului. Dupa ce a fost distribuita in "Anaconda", "U-Turn", "Out of Sight" si "Selena", vedeta de origine portoricana a refuzat sa mai achite companiei comisionul convenit in contract. In momentul de fata, Jennifer Lopez este unul dintre cele mai bine platite staruri de la Hollywood. OTILIA MIHAILOV 