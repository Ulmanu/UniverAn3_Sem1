 Lupta politica din parlamentul iugoslav s-a mutat pe stadion Derby-ul campionatului de fotbal iugoslav, Steaua Rosie-Partizan, s-a transformat simbata intr-o incaierare generala care a determinat abandonarea meciului la numai trei minute dupa inceperea partidei. Aproximativ 40 de persoane au fost ranite, dintre care una grav, spectatorii fiind despartiti rapid de politistii care initial ezitasera sa intervina. In timp ce suporterii Stelei Rosii au dat vina pe fanii echipei Partizan, acestia din urma spun ca au fost provocati de lozincile "adversarilor", prin care erau asociati cu administratia Milosevici. "Mirko la inchisoare, Partizan in divizia B", scria pe una dintre ele. Clubul Partizan are legaturi traditionale cu armata iugoslava, iar presedintele sau este chiar premierul sirb Mirko Marjanovici, un aliat al lui Slobodan Milosevici. Opozitia democratica incepe sa colaboreze cu "vechea garda" Pe scena politica belgradeana au aparut simbata primele semne de relaxare a tensiunilor dintre Opozitia Democratica a Serbiei (DOS) si aliatii fostului presedinte Slobodan Milosevici, legate de formarea unui guvern de tranzitie. Reprezentantii DOS - o coalitie electorala alcatuita din 18 partide anti-Milosevici - si cei ai Partidului Socialist Sirb (SPS, al lui Milosevici) au ajuns in noaptea de vineri spre simbata la un acord privind formarea unui executiv de tranzitie si organizarea de alegeri anticipate in Serbia, la data de 24 decembrie. Zoran Djindjici, unul dintre principalii lideri ai DOS, a declarat ca acordul include o solutie la spinoasa problema a controlului celor patru ministere-cheie (interne, justitie, aparare si informatii), potrivit careia fiecare minister sa fie condus formal de un membru al formatiunilor angajate in negocieri, dar toate deciziile importante sa fie luate "in consens" de un colegiu care regrupeaza in fruntea ministerelor in cauza reprezentanti ai tuturor partidelor. In guvernul de tranzitie, functia de premier va reveni unui membru al SPS, dar nu actualului prim-ministru, Mirko Marjanovici. Semnarea acordului permite parlamentului sirb sa numeasca un guvern de tranzitie, decizie care il autorizeaza pe noul presedinte sa dizolve legislativul si sa convoace alegeri anticipate. Partidul lui Milosevici se "remaniaza" Pentru prima oara, liderii Partidului Socialist Sirb s-au scindat, foarte multe voci ridicindu-se contra lui Slobodan Milosevici, care a fost aproape somat sa paraseasca si functia de presedinte al partidului, ca urmare a infringerii "devastatoare pentru SPS si pentru popor". "Presedintele Milosevici si colaboratorii sai apropiati trebuie sa isi prezinte demisia din SPS, in principal din cauza esecului electoral", a declarat unul dintre fondatorii SPS, Zoran Lilici, unul dintre fostii presedinti ai Iugoslaviei. Un alt fost presedinte, Borisav Jovici, a estimat ca "SPS nu are viitor cu Milosevici in frunte" si ca, daca aceasta formatiune vrea sa se mentina pe scena politica a tarii, ea trebuie sa-si schimbe directia. Chiar si Ivica Dacici, purtator de cuvint al factiunii SPS ramasa fidela lui Milosevici, s-a pronuntat in favoarea unei "reformari radicale" a partidului, chiar daca in sensul "debarasarii de elementele profitoare care ar fi trebuit sa fie trimise la inchisoare in loc sa fie facute responsabili politici". CONSTANTIN VLAD La Sharm el-Sheikh, Arafat si Barak participa la Summit-ul ultimei sperante Premierul Ehud Barak si liderul Autoritatii Nationale Palestiniene, Yasser Arafat, se intilnesc astazi la Sharm el-Sheikh, in Egipt, in prezenta presedintelui Bill Clinton, pentru a participa la un summit care are ca scop incetarea ostilitatilor in Orientul Mijlociu, dar al carui succes este greu de imaginat, relateaza AFP. Guvernul israelian, care il considera pe liderul palestinian responsabil de izbucnirea violentelor, a afirmat ca doreste adoptarea un acord referitor la masurile operationale pe care Arafat ar trebui sa le ia pentru a pune capat violentei. Palestinienii insa, care arunca responsabilitatea violentelor asupra Israelului, au avertizat ca asteapta ca la aceasta intilnire sa se stabileasca infiintarea unei comisii internationale care sa determine cauzele violentelor din ultimul timp, varianta careia executivul israelian i se opune cu hotarire. La summit-ul din Egipt, pe linga presedintele american vor fi prezenti seful statului egiptean, Hosni Mubarak, secretarul general al ONU, Kofi Annan, regele Abdallah al II-lea al Iordaniei si inaltul reprezentant al Uniunii Europene pentru politica externa, Javier Solana. Obiective modeste pentru Bill Clinton Bill Clinton a parasit ieri SUA, indreptindu-se spre Sharm el-Sheikh, cu un obiectiv modest, departe de ambitiile care il anima pentru sfirsitul de mandat prezidential. El visa sa ramina pentru posteritate drept "cel care a instaurat pacea in Orientul Mijlociu", dar tot ce poate obtine este doar restabilirea unui calm precar in regiune. De altfel, inainte de a pleca din America, a cerut concetatenilor sai sa se roage pentru succesul summit-ului, declarind insa ca "nu isi face nici o iluzie". Parerea potrivit careia summit-ul de la Sharm el-Sheikh va fi un esec pare a fi unanima, ba mai mult, cotidianul sirian guvernamental "Syria Times" scrie ca "summit-ul va esua" si va provoca "o si mai mare baie de singe". "Daca va esua, si aceasta varianta este cea mai probabila, in Orientul Apropiat se va produce o noua baie de singe, mai grava si de mai lunga durata", se arata in articolul intitulat "Un joc de pocher". Hezbollahul sustine ca a capturat un colonel israelian Liderul Hezbollah, seicul Hassan Nasrallah, a anuntat ieri ca "Rezistenta islamica", aripa armata a miscarii sale, "a reusit sa faca prizonier un ofiter israelian cu grad de colonel", relateaza AFP. Intr-o alocutiune televizata cu ocazia deschiderii la Beirut a unui congres de sustinere a palestinienilor, in prezenta premierului libanez Salim Hoss, seicul Nasrallah a declarat ca acest ofiter a fost capturat in cursul unei "operatiuni complicate, ale carei detalii le vom furniza ulterior". Interogat asupra datei acestei capturi, el s-a marginit sa declare ca prefera "sa-i lase pe israelieni intr-o stare de confuzie". "Enigma" rapirii ofiterului palestinian a fost risipita citeva ore mai tirziu, cind postul national de radio israelian a anuntat ca un om de afaceri, colonel in rezerva al armatei israeliene, a fost rapit in Elvetia. Conform sursei citate, autoritatile verifica informatiile potrivit carora acest colonel in rezerva, angajat al unei societati israeliene si specializat in electronica civila si militara, a fost rapit. El fusese dat disparut inca de simbata. CAMELIA MUNTEAN Vestul Europei, ravasit de torente de noroi 13 persoane sint date disparute si alte trei au fost ranite in urma unei alunecari de teren care a avut loc simbata dimineata in localitatea Gondo, de la frontiera elvetiano-italiana, relateaza AFP. Zece case din mica localitate au fost distruse in urma alunecarii de teren, produsa in jurul orei locale 11.00 din cauza ploilor torentiale din ultimele zile. Alunecarea, produsa pe o lungime de 40 de metri, s-a produs in numai zece secunde, despartind satul in doua. Localitatea este situata la confluenta a doua riuri montane, in cantonul Valais din Valea Ronului. Politia locala presupune ca persoanele date disparute si-au pierdut viata. Potrivit sefului celulei de criza din Elvetia, Franziskus Escher, situatia din cantonul Valais se inrautateste din ora in ora, mai multe localitati fiind evacuate de urgenta din cauza intemperiilor l Numeroase sosele au fost blocate in noaptea de simbata spre duminica in regiunea Savoia, din sud-estul Frantei, unde ploile diluviene au provocat torente de noroi. Circulatia pe calea ferata intre localitatile Saint-Michel de Maurienne si Modane a fost perturbata din cauza infiltratiilor de apa l Sute de persoane ale caror case au fost inundate sau amenintate de alunecari de teren au fost evacuate simbata seara si ieri dimineata din localitatile Piemonte si Val d'Aosta, din nordul Italiei, unde ploile torentiale au cazut fara intrerupere in ultimele trei zile. In Val d'Aosta o persoana si-a pierdut viata. In provincia Torino, 1.500 de persoane au fost deplasate, iar numeroase sate sint total izolate in regiunile Verbano si Osolano. Situatia se agraveaza pe zi ce trece, iar ploile continua sa cada in zonele de altitudine, umflind torentele care acopera vaile si devasteaza tot ce le iese in cale. LIVIA CIMPOERU Deturnare dubioasa pe aeroportul din Bagdad Un avion saudit cu 104 persoane la bord, care zbura pe ruta Djeddah (Arabia Saudita) - Londra, a fost deturnat simbata de doi pirati ai aerului care s-au predat in cele din urma autoritatilor irakiene dupa ce toti pasagerii au fost eliberati pe Aeroportul International Saddam din Bagdad, relateaza AFP. Cei doi pirati, de nationalitate saudita, au amenintat ca la bordul avionului se afla o bomba si au indreptat initial aparatul spre Damasc, unde aparatul a facut o scurta escala, continuindu-si apoi drumul spre Bagdad. Cei doi pirati ai aerului, care sustineau ca la bordul avionului se afla o bomba cu detonare prin telecomanda, s-au predat autoritatilor irakiene pe Aeroportul International Saddam dupa ce au eliberat toti pasagerii si au fost prezentati ziaristilor, in fata carora au sustinut o scurta conferinta de presa. "Prin actiunea noastra am dorit sa cerem dreptate si egalitate in Arabia Saudita", a afirmat unul dintre ei. Declarindu-se aparatori ai "libertatii de expresie in Arabia Saudita" si reprosind autoritatilor de la Ryad "delapidarea banilor publici", cei doi s-au pronuntat si impotriva "prezentei armatei americane si britanice in regatul saudit". Autoritatile irakiene au precizat ca vor proceda la interogatorii pentru a stabili cauza reala a deturnarii. Pasagerii eliberati, dintre care cel putin 40 sint de nationalitate britanica, si-au petrecut noaptea la Bagdad, in hotelul "Al-Rashid", fiind retrimisi ieri in Arabia Saudita la bordul unui alt avion. CAMELIA MUNTEAN Opozitia din Belarus a votat cu pancarte "Stop Lukasenko" Cetatenii din Belarus s-au prezentat ieri la urne pentru a-i desemna pe viitorii membri ai parlamentului, in cadrul unui scrutin boicotat de majoritatea partidelor din opozitie si pe care statele occidentale l-au caracterizat deja drept un scrutin nedemocratic, transmite AFP. Pentru ocuparea celor 110 locuri din Adunarea Nationala se confrunta un numar de 567 de candidati. In cursul zilei de simbata, aproximativ 4.000 de oponenti ai presedintelui Aleksandr Lukasenko "inarmati" cu pancarte afisind sloganuri ostile actualei puteri, au participat la un mars de protest pe strazile capitalei belaruse Minsk, cerind oamenilor sa boicoteze alegerile parlamentare. (L.C.) 101 utilizari pentru un sicriu O companie de comert electronic din statul american Indiana a lansat pentru sarbatoarea de Halloween o serie de piese de mobilier care i-ar face sa se inverzeasca de invidie chiar si pe membrii familiei Adams. Compania "Your Coffin" ("Cosciugul tau" - n.n.) vinde sicrie de diverse forme si culori pentru clientii care doresc sa-si creeze acasa o atmosfera aparte sau care intentioneaza, pur si simplu, sa se obisnuiasca cu imaginea "garsonierei" in care vor fi cazati dupa ce vor trece pe lumea cealalta. Compania propune nu mai putin de 101 moduri de utilizare a unui sicriu obisnuit din lemn. Pe linga destinatia sa obisnuita, cosciugul poate fi transformat foarte bine in masuta de cafea, vinoteca, biblioteca, sifonier, cabina de dus, cada de baie, barcuta, masa de ping-pong, cabina telefonica, masa de calcat, WC de curte, ghereta pentru soldati, geamantan sau chiar saniuta. "Ne-am gindit ca sicriul este ultima piesa de mobilier cu care intri in contact. Avem si un moto, potrivit caruia este bine sa te obisnuiesti cu sicriul inainte sa fii ingropat", a declarat Brad Miller, coproprietar al companiei. Sicriele sint realizate din lemn de stejar sau artar. Modelul standard, fara imbunatatiri sau interventii la cererea clientului, costa 389 de dolari. Brad Miller sustine ca site-ul firmei "Your Coffin" este accesat in medie de 50.000 de vizitatori pe zi. Unii dintre ei au cumparat sicriele pentru a le transforma in paturi, influentati probabil de imaginea contelui Dracula trezindu-se noaptea in patul sau lugubru. LIVIA CIMPOERU 