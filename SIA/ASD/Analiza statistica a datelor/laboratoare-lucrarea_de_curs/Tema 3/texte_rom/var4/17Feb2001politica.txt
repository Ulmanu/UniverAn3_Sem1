 Ghita in razboi cu SUA Ambasadorul SUA, James Rosapepe, si-a anulat vizita la Cluj din cauza "mitingului nationalist" al lui Funar Cu doar o luna inainte de a parasi definitiv Romania, ambasadorul Statelor Unite, James Rosapepe, si-a anulat vizita la Cluj din cauza "mitingului nationalist" organizat de primarul Gheorghe Funar. Ambasadorul Rosapepe ar fi trebuit sa fie prezent ieri, in jurul orei 10.00, in orasul unde primar este unul dintre liderii PRM pentru a inmina oficialitatilor clujene premiul "Simplu si rapid", in urma programului de reducere a obstacolelor birocratice din calea micilor intreprinzatori. Primarul Clujului, Gheorghe Funar, urma sa participe la acest eveniment dupa care, in jurul orei 15.00, a organizat un miting de protest fata de introducerea limbii maghiare in administratia clujeana. Ambasadorul Rosapepe a perceput insa acest miting ca o actiune impotriva sa. "Decizia primarului Funar de a organiza un miting nationalist in legatura cu vizita mea planificata astazi la Cluj ameninta sa distraga atentia de la munca minunata realizata de liderii comunitatii din Cluj", a declarat ambasadorul James Rosapepe. Mai mult decit atit, ambasadorul Statelor Unite a calificat gestul lui Funar drept o "scamatorie politica". "Pe masura ce isi doresc mai mult sa se alature familiilor Uniunii Europene si NATO, romanii stiu ca trebuie sa le fie mai mult frica de un limbaj care ii dezbina, decit de o limba straina", a mai declarat James Rosapepe. TEODORA GEORGESCU 200 de clujeni l-au asteptat degeaba pe Rosapepe Festivitatea de decernare a diplomei de oras de cinci stele pentru Cluj nu a mai avut loc. Peste doua sute de oameni de afaceri si politicieni clujeni s-au adunat ieri la ora 10.30, la sediul Camerei de Comert si Industrie, pentru a asista la eveniment. In loc de diploma, ei au primit comunicatul Ambasadei SUA care justifica anularea vizitei. Anularea vizitei s-a facut in ultimul moment, luindu-i prin surprindere nu doar pe reprezentantii primariei sau ai Camerei de Comert, dar si pe reprezentantii organizatiei neguvernamentale Iriscenter, apropiata USAID, care a organizat concursul. Claudia Mihut, seful proiectului "Oras de cinci stele" a sosit de joi la Cluj cu diploma si placheta. Dupa ce i-a aratat-o primarului, o va duce inapoi la Bucuresti. Proiectul "Simplu si rapid" a demarat in iulie anul trecut si au fost investigate 29 de localitati, din 80 solicitate sa participe. In final, doar patru orase au obtinut titlul, printre care si Clujul. Funar vine la Bucuresti sa-si ceara placuta Iritat la culme, primarul Funar si-a revarsat naduful pe ambasador, despre care a afirmat ca e "un farseur in anul Caragiale", vizita acestuia fiind de mai multe ori reprogramata. Mai mult, primarul din Cluj-Napoca a catalogat decizia ambasadorului american drept "gafa politica", afirmind ca acesta "se amesteca, la finalul mandatului sau, in viata politica romaneasca". El a asigurat ca va incepe montarea panourilor la intrarile rutiere in municipiu cu textul "Oras de cinci stele" in cele zece limbi ale oraselor infratite cu Clujul. Funar a mai spus ca la inceputul saptaminii viitoare, luni, va merge la receptia oferita de James Rosapepe cu ocazia incheierii mandatului sau si ii va cere atunci placuta prin care Cluj-Napoca a fost desemnat ca unul dintre orasele care au finalizat programul "Simplu si rapid", menit sa diminueze obstacolele birocratice din calea afacerilor. MIHAI BACALU Rosapepe, premiat la Iasi Ambasadorul SUA la Bucuresti, James Rosapepe, a inminat ieri primarului municipiului Iasi, Constantin Simirad, titlul "Iasi - oras de cinci stele". Ceremonia a avut loc in Piata Natiunii in prezenta a peste 500 de ieseni. Municipiul Iasi este al treilea oras din tara care primeste aceasta distinctie, dupa Timisoara si Giurgiu. Decernarea acestui titlu reprezinta finalizarea programului "Sa facem afaceri simplu si rapid" - conceput de Ambasada SUA si Agentia Statelor Unite pentru Dezvoltare. USAID a monitorizat timp de un an procesul de inlaturare a birocratiei in administratia locala si a constatat ca, la Iasi, au fost indeplinite toate conditiile puse. Excelenta Sa, James Rosapepe, ar fi trebuit sa inmineze, tot ieri, titlul de "Oras de cinci stele" si municipiului Cluj-Napoca. CATALIN DUMITRESCU "Iliescu este un cadavru viu!" "Marea" Adunare Populara de la Cluj, organizata ieri de primarul Gheorghe Funar pentru "apararea limbii romane si a Constitutiei" la care au fost invitati 100.000 de romani din toata Transilvania, a reusit cu greu sa adune aproximativ 5.000 de oameni pe platoul dintre Teatrul National si Catedrala Ortodoxa a municipiului Cluj-Napoca. Programul artistic care trebuia sa inceapa la ora 15.00 a fost anulat, din cauza lipsei de pe scena a Irinei Loghin si Ion Dolanescu, amindoi parlamentari PRM. Inca de la ora 14.30, peste 40 de autobuze din toate judetele Transilvaniei, dar si din Vilcea, Galati si Bucuresti, ticsite cu steaguri ale PRM si afise cu Corneliu Vadim Tudor, ramase din campania electorala, si-au facut simtita prezenta in oras. Marea majoritate a celor sositi din celelalte judete ale tarii au fost membrii Partidului Romania Mare, printre care si 50 de deputati si senatori ai partidului, dupa aprecierea liderului acestuia. In rest, marea parte a manifestantilor au reprezentat-o angajatii primariei clujene trimisi "pe teren" de primar. Purtind steaguri tricolore si pancarte cu sloganuri care indemnau la respectarea limbii romane si a Constitutiei, cele aproximativ 5.000 de persoane strinse in Piata Avram Iancu au ascultat timp de mai bine de o ora discurul lui Corneliu Vadim Tudor, Pavel Corut si Gheorghe Funar. In timpul discursului sau, in urma unui "telefon anonim" care anunta o bomba ce va exploda la ora 17.00, ofiterii din IPJ Cluj si SRI impreuna cu ciinii antrenati cautau o bomba. Totul s-a dovedit insa a fi o facatura dupa ce, chiar "tintele" atentatului au refuzat sa paraseasca zona pentru a putea permite interventia. In discursul sau, C.V. Tudor l-a numit pe Ion Iliescu cadavrul viu, iar PDSR - partidul celor trei scleroze. El a mai spus ca va depune saptamina viitoare la Strasbourg dovezi privind fraudarea alegerilor din Romania si a amintit faptul ca "cine nu stie sa piarda nu stie nici sa cistige". La sfirsitul cuvintarii lui C.V. Tudor a avut loc un spectacol sustinut de cei doi lautari parlamentari, Irina Loghin si Ion Dolanescu, urmat de un foc de artificii. MIHAI SOICA, EMANUEL CIOCU Ovidiu Musetescu a intrat in gura lui Basescu "Recomand portarului Musetescu sa nu mai faca declaratii daca nu este lucid" Ovidiu Musetescu, ministru al Autoritatii pentru Privatizare si Administrarea Participatiilor Statului, il acuza pe Traian Basescu ca, prin decizia de a cumpara autobuze din import si de a renunta la contractul cu societatea "Rocar", desfiinteaza locuri de munca. "Pe banii bucurestenilor, Basescu trebuie sa dea de lucru nu muncitorilor din Olanda, ci muncitorilor din Bucuresti, care platesc lefurile celor din primarie si de la RATB", a precizat Musetescu, intr-un comunicat remis ieri publicitatii. Musetescu a sugerat ca autobuzele primite de municipalitate de la olandezi reprezinta un comision, in vederea incheierii unui nou contract: "Cele doua autobuze oferite cadou primariei reprezinta partea vizibila a aisbergului numit comision". In replica, Traian Basescu a declarat: "Recomand portarului Ovidiu Tiberiu Musetescu, de la Autoritatea pentru Privatizare si Administrarea Participatiilor Statului, sa nu mai faca declaratii publice daca nu este lucid". Primarul general a mai precizat ca, in declaratiile sale anterioare, nu a vorbit niciodata despre anularea unor contracte si nici nu a confirmat ca se vor achizitiona autobuze de la DAF. MONA STOICA IULIANA ANGHEL Bref Nastase trimite ministrii la plimbare Ministrii se vor deplasa in teritoriu cel putin o data pe saptamina, in scopul analizarii stadiului de aplicare a masurilor luate de executiv, a anuntat ieri, in cadrul teleconferintei cu prefectii, premierul Adrian Nastase. "Vizitele in strainatate sint de asemenea importante, insa trebuie sa vedem in primul rind situatia din teritoriu", a apreciat Nastase. El a aratat si cum functioneaza puterea exemplului personal, precizind ca saptamina aceasta s-a aflat in vizita in judetele Timis si Arad, iar saptamina viitoare se va deplasa la Constanta, unde intentioneaza sa analizeze situatia turismului, a plajelor de pe litoral, a podului de la Cernavoda, precum si a continuarii lucrarilor de la Unitatea 2 Cernavoda. ( M.S.) Gheorghe Rosculet i-a luat locul lui Fulga Brasoveanul Gheorghe Rosculet i-a luat locul lui Gheorghe Fulga, in Camera Deputatilor, dupa ce Fulga a fost numit directorul SIE. Proaspatul deputat PDSR, Gheorghe Rosculet, este casatorit si are 48 de ani (s-a nascut pe 28 iulie 1952, la Fagaras). Incepind cu anul 1996, el a fost lector la Universitatea "Transilvania" din Brasov. Deputatul PDSR a absolvit Facultatea de Filozofie din Bucuresti, in anul 1976, iar in 1988 si-a luat doctoratul in filozofie. (C.C.) Victimele mineriadelor cer ca Miron Cozma sa ramina dupa gratii Reprezentanti ai Asociatiei Victimelor Mineriadelor, in frunte cu presedintele Viorel Ene, au fost in audienta, ieri, la procurorul general al Romaniei, Joita Tanase. Ei i-au solicitat acestuia sa nu promoveze recurs in anulare in cazul Miron Cozma. Reamintim ca liderul minerilor a fost condamnat de catre Curtea Suprema de Justitie la 18 ani de inchisoare in procesul mineriadei din 1991, sentinta ramasa definitiva. Petentii l-au avertizat pe primul procuror al tarii ca sint decisi sa se adreseze Curtii Internationale a Drepturilor Omului daca nu se tine cont de doleantele lor si lui Miron Cosma i se promoveaza recurs in anulare. (O.G., N.S.) Guvernul a anulat majorarile salariale pentru magistrati si diplomati Guvernul a decis, in cadrul sedintei de joi, suspendarea pina la 1 ianuarie 2002 a ordonantei nr. 82/2000 referitoare la salarizarea magistratilor, care oferea posibilitatea majorarii salariilor magistratilor cu pina la 30% si a salariilor personalului auxiliar din instante si parchete cu pina la 70%. Decizia luata in cadrul Executivului a fost motivata de intentia de limitare a cheltuielilor bugetare in acest sector, astfel incit acestea sa nu afecteze valoarea deficitului de 3,8 - 3,9% pe care guvernul o pregateste in proiectul de buget pe acest an, au declarat, ieri, surse guvernamentale. In acelasi scop a fost abrogata, in cadrul sedintei de joi, si ordonanta nr.125/2000 care majora salariile diplomatilor si acorda acestora indemnizatii de conducere egale cu 25 - 55% din valoarea salariului de baza, au mai anuntat sursele citate. Cele doua decizii "pregatesc terenul" pentru aplicarea noii legi de salarizare a personalului din sectorul bugetar, anuntata de premierul Nastase.(O.P.) "Nu ne vindem tara" revine In spatele paravanului protectionist, actualul guvern acorda sprijin unor societati in dificultate, poate si din cauza unui manageriat deficient. Ovidiu Musetescu, ministrul Autoritatii pentru Privatizare si Administrarea Participantilor Statului, a sarit ieri in sprijinul uzinei bucurestene de autobuze ROCAR, ai carei angajati au declansat o greva japoneza pe timp nelimitat. Motivul protestului de la ROCAR este o decizie a primarului Traian Basescu de a achizitiona pentru RATB autobuze ecologice produse in Olanda de DAF. Conform Mediafax, surse din cadrul regiei de transport din Bucuresti afirma ca RATB a renuntat sa cumpere autobuze de la ROCAR pentru ca societatea nu respecta conditiile tehnice impuse prin contract. Ovidiu Musetescu sustine ca cele doua autobuze cu gaz oferite cadou de DAF ar reprezenta "doar partea vizibila a aisbergului numit comision". Autobuzele ROCAR costa doar doua treimi din pretul DAF-urilor, spune Ovidiu Musetescu. Nu ne indoim ca ministrul privatizarii stie ca respectarea contractelor este mai importanta uneori in economia de piata decit un pret mai mic. Nu bagam mina in foc pentru nimeni, dar nici nu putem uita faptul ca ROCAR este aceeasi societate condusa ani buni de un pedeserist pe nume Dan Vuerich. Care acum este consilier de stat la Cotroceni si care in 1996 a candidat la o primarie de sector in Capitala. Nu putem uita nici implicarea societatii ROCAR in campania electorala a lui Ilie Nastase din 1996, cind acesta candida la functia de primar general. Or fi fost si acestea tot niste parti vizibile ale aisbergului numit comision, dar nereusit deocamdata, in ciuda prezentei masive a PDSR in consiliile locale din Bucuresti. NARCISA IORGA [17][pl.dll?rid=expresro] 