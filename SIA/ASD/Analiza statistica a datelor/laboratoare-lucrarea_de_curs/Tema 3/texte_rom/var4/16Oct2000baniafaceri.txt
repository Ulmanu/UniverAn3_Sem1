 Proiect Noua emisiune de obligatiuni ale statului roman Guvernul a mandatat vineri consortiul format din bancile de investitii Schroder Salomon Smith Barney si ING Barings pentru o potentiala emisiune de euroobligatiuni denominate in euro, cu scadenta la cinci ani. Guvernul a considerat ca oferta consortiului a fost cea mai buna din punct de vedere al minimizarii riscului, al strategiei de diversificare a portofoliului si al distributiei titlurilor in mediul investitional european. Executivul mentioneaza insa ca tranzactia nu trebuie efectuata in cazul in care termenii indicativi ai emisiunii nu pot fi realizati din cauza conditiilor negative ale pietei de capital. Bancile interesate au fost: Chase Manhattan International Ltd. si Morgan Stanley Dean Witter, Deutsche Bank si JP Morgan, precum si Schroder Salomon Smith Barney si ING Barings. (G.T.) Dealerii sibieni apreciaza ca Leul va avea o depreciere de 48% in acest an Operatorii bursei la termen de la Sibiu continua sa coteze contractul leu/dolar cu scadenta in data de 31 decembrie la valori de peste 27.000 lei. Astfel, saptamina trecuta, pretul de cotare a fost stabilit la 27.100 lei, ceea ce presupune o depreciere a leului, fata de sfirsitul anului trecut, de circa 48%. Aceasta evolutie a cursului de schimb este motivata, in opinia brokerilor sibieni, de cresterea importurilor pentru pacura, energie, importuri cauzate de seceta, care se accentueaza, in general, in ultimele luni ale anului. "Nu trebuie sa uitam ca agentiile internationale de rating au anuntat la inceputul lunii ca asteapta sa vada care vor fi influentele economice in urma cresterii pretului petrolului asupra deficitului de cont curent, evolutia sistemului bancar, cit si influentele politice asupra sectorului economic dupa alegerile din noiembrie", declara un dealer sibian. (G.T.) Expozitie cu multe grade Azi se deschide Salonul National al Bauturilor Alcoolice Astazi se va deschide la Palatul UGIR 1903 Salonul National al Bauturilor Alcoolice Alcorom. Este cea de-a treia editie organizata de UGIR in acest domeniu si va contine si un seminar cu tema "conditiile si consecintele introducerii monopolului de stat asupra comercializarii alcoolului in Romania". Potrivit reprezentantilor din industria alcoolului autohtona, aceasta dezbatere este importanta tocmai prin cele doua posibilitati care exista la ora actuala: fie normalizarea pietei alcoolului, prin reducerea accizelor la aceste produse cu 50%, fie prin generalizarea mafiei alcoolului. Expozitia bauturilor alcoolice se va incheia joi, 19 octombrie. (G.T.) Producatorii de lapte vor primi stimulente Guvernul a aprobat vineri o ordonanta de urgenta potrivit careia toti producatorii de lapte vor primi stimulente pentru laptele livrat unitatilor procesatoare, indiferent de pretul de achizitie. La propunerea Ministerului Agriculturii, guvernul va actualiza anual valoarea acestor stimulente, in functie de rata inflatiei, mai prevede ordonanta adoptata. In urma cu citeva luni, executivul a adoptat un alt act normativ care, pentru a preveni criza de lapte din productia autohtona pe piata romaneasca, instituia plata acestei prime. Sumele - destul de semnificative - erau acordate diferentiat, in functie de calitatea nutritiva a laptelui livrat. OANA PATRAULESCU 