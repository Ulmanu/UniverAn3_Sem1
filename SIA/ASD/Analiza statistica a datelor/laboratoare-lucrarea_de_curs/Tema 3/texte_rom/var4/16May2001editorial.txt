 Reabilitarea lui Timofte - partea a doua ______________________________________________________________________ Continua, in serial, operatiunea de reabilitare a lui Radu Timofte. Institutia pe care o conduce ne livreaza comunicate in care se fac dezvaluiri progresive. Intii ni s-a spus ca, prin 1993, au fost masluite niste dosare, printre care si unele hirtii privitoare la onor actualul director al SRI. Ieri ni s-a comunicat ca, in urma sedintei, "la propunerea Comisiei de cercetare interna referitoare la stabilirea implicarii unor cadre ale institutiei in elaborarea unui document privind pretinsa colaborare a domnului Alexandru Radu Timofte cu KGB", Consiliul director al SRI a decis "urmatoarele masuri". Evident, acestea sint formulate elegant, dar, in esenta, trebuie sa intelegem ca un general si cinci colonei au fost sanctionati. Avem victima (Timofte), avem faptuitori, avem sanctiuni! Ce mai vrem?! Legea si ordinea au fost reintronate, seful fiind scos in afara oricarei banuieli! Cel putin asa suna o logica de militian. Dar daca luam la puricat textele celor doua comunicate vedem ca ele nu se prea leaga. In primul, cind era vorba de documente falsificate in 1993 se vorbea despre "numele unor persoane". In al doilea, SRI nu mai sufla o vorba despre acestea. Le-a omis de parca intii le-ar fi injurat si apoi le-ar fi zis, voi ce mai vreti, ca pe voi nu v-a acuzat nimeni? Grija SRI pentru adevar e exagerata in cazul sefului institutiei si invizibila atunci cind e vorba de ceilalti. In plus, nu ni se spune nimic despre contextul operatiunii de masluire a dosarelor. Or fi avind destule bube si cei mai vechi din SRI, dar timpiti sadea nu sint. Cum s-au apucat, asa, nitam-nisam, in 1993, cind Radu Timofte era parlamentar al unui partid aflat la putere, sa falsifice hirtii despre el si despre altii? Trebuia sa le dea cineva un ordin! Cine? In ce scop? Era pe atunci SRI o institutie a disidentei fata de PDSR si a lucrat pentru compromiterea oamenilor partidului de la guvernare? Jur ca nu cred asta si nici nu pare sa aiba logica! N-o cred nici babele care picotesc pe la poarta! Mai departe. Domnul Ion Stan, sef de comisie parlamentara, a afirmat ca a ordonat si o ancheta la SIE. Ba, l-a acuzat public pe Catalin Harnagea ca a trimis nu stiu ce adresa, sub semnatura, de la SIE la SRI. Harnagea a negat, dar rezultatele anchetei (daca a fost intreprinsa vreuna) nu ne-au fost prezentate. Din cite am auzit, ar fi fost vorba tot despre o semnalare privitoare la apartenenta lui Radu Timofte la KGB, venita pe linia Serviciului de Informatii Externe. Tot ofiterii demisi sint implicati si in contrafacerea, prin teritoriu sau in strainatate, a acelorasi zvonuri si informatii? Sau, in cazul respectiv, informatia a crescut pe cimp, asa, ca o ciuperca avida de iesit la suprafata, si nu e nimeni responsabil? In interior s-au facut masluiri de acte, in interior s-a pus la cale "exteriorizarea", in interior s-a facut cercetarea, tot acolo s-au luat masurile, si noi sintem chemati sa credem in maretia si curatenia operatiunii. Dupa aparente - asa cum tot dupa aparente unii au crezut in seriozitatea Caritas-ului, a FNI-ului, in pericolul revenirii regelui -, de buna seama ca masurile anuntate ieri sint suficiente. Daca impingem insa lucrurile pe tarimul unei abordari serioase, ele nu rezista. Macane! [5][pl.dll?rid=expresro] _________________________________________________________________ 