 Jocurile Olimpice Sydney 2000 au inceput cu o ceremonie grandioasa Show-ul mileniului Ric Birch, directorul de ceremonii al Olimpiadei de la Sydney, promisese o ceremonie de deschidere plina de fast. "Veti fi purtati pe creasta unui val", a spus Birch intr-o conferinta de presa si, dupa ce am vazut impresionanta desfasurare de forte care a ocupat aproape 90 de minute "Stadium Australia" din Sydney, trebuie sa-i dam dreptate realizatorului. Daca am fi circotasi si am vrea neaparat sa cautam un nod in papura acestui spectacol, n-am putea sa-i reprosam decit opulenta, dar, sa recunoastem, un asemenea eveniment n-ar putea fi prezentat intr-o ambianta de camin cultural. In rest, toate componentele show-ului au fost la superlativ. Lumini, fond sonor, coregrafie, costume, totul. La reusita festivitatii a concurat insa si publicul, cei 110.000 de spectatori vibrind la unison cu cei peste 12.000 de artisti care au contribuit la realizarea spectacolului. Aportul celor prezenti in tribune nu s-a limitat numai la aplauze si jocuri de lumini realizate cu lanternele puse la dispozitie de organizatori. Inca din startul ceremoniei, spectatorii si-au facut simtita prezenta, intonind la unison cintecul "Waltzing Matilda", care dateaza din secolul trecut si este perceput de australieni ca un simbol al pionieratului tarii lor. Apoi, dupa desfasurarea banner-ului pe care era scris salutul traditional al australienilor, tribunele au reactionat imediat, "G' Day"-ul lansat din zecile de mii de piepturi ale spectatorilor facind sa tremure structura de otel a arenei. Despre spectacol ar fi foarte multe de spus, insa cuvintele nu ar acoperi decit in mica parte grandoarea realizarii australienilor. Structurat in citeva acte, simbolizind istoria, cultura si cadrul natural al continentului de la Antipozi, show-ul a stralucit atit ca idee, cit si ca realizare. E greu de spus care parte a impresionat mai mult: sincronizarea celor 120 de calareti care au dat startul ceremoniei, feeria oceanului transpus in incinta olimpica, cu "micuta sirena" Nikky plutind printre meduze, serpi si baracude uriase, agonia si extazul naturii dupa intilnirea cu unul dintre cei mai mari dusmani ai Australiei, focul, debarcarea si istoria aborigenilor, populatie aflata pe aceste meleaguri de peste 40.000 de ani. Ansamblul, cu siguranta, a facut-o, iar pentru aceasta realizatorii merita felicitari. Festivitatea a continuat cu marsul delegatiilor prezente la aceasta editie a Jocurilor Olimpice. Pe un fundal sonor asigurat de o megafanfara compusa din 2.000 de muzicieni adusi din 20 de tari, aproape toti cei 11.000 de sportivi reprezentind cele 200 de tari participante au defilat prin fata spectatorilor. Dupa ce Olivia Newton-John si John Farham au incintat audienta cu melodia "Dare a Dream", ceea ce s-ar traduce prin "Sa indraznim sa visam", au urmat cele mai asteptate momente ale ceremoniei: discursurile de deschidere al Jocurilor, sustinute de Kevin Knight, presedintele SOCOG, Juan Antonio Samaranch, presedintele CIO, si Sir Wiliam Deane, guvernatorul general al Australiei, inaltarea drapelului olimpic si aprinderea flacarii olimpice. Cei opt australieni care au purtat steagul catre catarg, Muray Rose, Michael Wenden, Nick Green, Bill Roycroft, Liane Tooth, Gillian Rolton, Marjorie Jackson-Nelson si Lorraine Crapp au fost toti campioni olimpici, totalizind impreuna nu mai putin de 15 medalii de aur. Torta olimpica a fost purtata de celebritati ale sportului australian, printre care s-au aflat inotatoarea Dawn Fraser sau sprintera Betty Cuthbert. Insa onoarea de a aprinde flacara care va domina cea de-a 27-a editie a Jocurilor Olimpice moderne i-a revenit celei mai valoroase atlete a Australiei, Cathy Freeman, sportiva de origine aborigena, in virsta de 27 de ani, urmind sa alerge si la aceasta editie in probele de 200 si 400 de metri. HORIA HASNAS "Tricolorii" vor da piept cu campioana europeana si mondiala Bölöni: "I-am convins repede pe Lemerre si Jacquet" Primul periplu european al lui Ladislau Bölöni in calitate de antrenor al nationalei "tricolore" s-a soldat cu o realizare majora: perfectarea unei partide amicale la nivel de prime reprezentative cu campioana europeana si mondiala, Franta. Plecat luni de la Bucuresti, selectionerul a avut o saptamina foarte incarcata, in care a sarit aproape matematic din avion in avion, intr-un itinerar care a cuprins citeva dintre cele mai importante redute fotbalistice ale lumii. Pe selectioner l-am gasit ieri in toane destul de bune. Felicitari, domnule Bölöni, pentru perfectarea meciului cu Franta. Multumesc, dar nu este numai meritul meu. A fost o munca de echipa, impreuna cu Mircea Sandu (n.r. - presedintele FRF), care se afla in relatii foarte bune cu conducerea fotbalului francez. Au fost grele negocierile? Nu in mod deosebit. De fapt, ei n-au fost nici o clipa ostili ideii de a juca un amical cu Romania. Eu am vorbit cu ei despre acest lucru inca inainte sa vin in Romania pentru a prelua nationala. Cind am ajuns la Bucuresti, am aflat ca federatia se afla pe aceeasi pista. S-a lucrat la toate nivelurile. Mircea Sandu a negociat cu presedintele federatiei franceze, iar eu i-am convins repede pe Lemerre si Aime Jacquet (n.r. - cei doi sint buni prieteni cu Bölöni). Cum au decurs discutiile la consfatuirea antrenorilor europeni organizata de UEFA la Geneva? In primul rind, m-am dus acolo sa acumulez, sa invat. Am discutat cu foarte multi dintre tehnicienii nationalelor europene si cred ca am avut numai de cistigat. Nu va ascund ca, la sugestia lui Mircea Sandu, am avut contacte si am initiat tratative cu alti citiva selectioneri pentru perfectarea unor meciuri amicale in perioada urmatoare. Nu pot sa va dau nume si date concrete pentru ca au fost doar discutii de principiu. N-am finalizat inca nimic si n-are rost sa va furnizez informatii neadevarate. Ati reusit sa vorbiti cu fotbalistii "tricolori" din Occident? Din pacate, nu. Stiu insa ca Viorel Moldovan n-a fost folosit in ultimul meci pentru ca antrenorul a vrut sa-l menajeze, iar din partea lui Adi Ilie, pe care n-am reusit sa-l prind deloc la telefon, am primit unele vesti, sa spunem, ceva mai bunicele decit in ultima vreme. Evolutia postoperatorie este favorabila, se indreapta spre vindecare, dar, din pacate, sansele ca el sa poata juca impotriva Italiei, pe 7 octombrie, sint de maximum 15 procente. Apropo, ce a facut Rapid cu Liverpool? Nu prea bine, a pierdut cu 1-0 dupa un meci slab. Maldarasanu si Iencsi cum s-au descurcat? In nota echipei. Da, asta este, din pacate minuni nu se pot face peste noapte. Poate ca a fost vorba si de un respect mult prea mare pentru adversar. Unde sinteti acum? (Ride) Acasa, la Nancy. Miine (n.r. - azi) merg la Liege pentru Ciobotariu si Selymes, iar duminica ma duc in Olanda, la Amsterdam, ca sa-i vad pe Chivu si Lobont. In tara ma intorc joi sau vineri. MATEI UDREA Inca un halterofil roman s-a dopat Controalele antidoping efectuate in perioada premergatoare Olimpiadei de la Sydney s-au dovedit neinduratoare pentru doi halterofili romani. Dupa Traian Ciharean (categoria 56 kg), al carui caz l-am prezentat in numarul de ieri, si Adrian Mateas (105 kg) a fost depistat pozitiv la unul din testele efectuate de oficialii australieni. Mateas era medaliat cu argint la ultimele Campionate Europene, desfasurate acum patru luni la Sofia, si antrenorul lotului de haltere al Romaniei, Nicu Vlad, isi punea mari sperante in el pentru o medalie olimpica la Sydney. Extrem de suparat la aflarea vestii, Ion Tiriac, presedintele COR, a declarat ca ambii halterofili vor fi expediati de urgenta acasa si vor fi exclusi definitiv din echipa olimpica a Romaniei. Un alt eveniment trist care a marcat lumea halterelor de la noi l-a constituit decesul secretarului general al federatiei de specialitate, Lazar Baroga. Acesta a suferit, joi seara, la Spitalul de Urgenta Floreasca, unde se afla internat, un stop cardio-respirator iresuscitabil. In virsta de 63 de ani, Baroga a fost secretar al Federatiei Romane de Haltere in ultimii 30 de ani, perioada in care halterofilii romani au cucerit peste 500 de medalii la Olimpiade, Campionate Mondiale si Campionate Europene de seniori si juniori. SILVIU TANASE Un oficial rapidist a fost taiat de bisnitari Gheorghe Nastase, organizatorul de competitii al Clubului Rapid, a fost atacat si taiat de un necunoscut, sub privirile naucite ale citorva jandarmi care au asistat neputinciosi la scena. "In momentul in care ma indreptam spre biroul meu, in jurul orei 21.35, ca sa pun deoparte un steag imprumutat de la FRF (n.r. - o pinza galbena cu inscriptia "Fair-Play"), am fost lovit din spate, in ceafa, de un individ inarmat cu un cutit. Din instinct, am lasat capul in jos, altfel era mai grav. Am pus mina la cap si cind m-am uitat era plina de singe. Am primit imediat ajutor de la Dan Dumitriu, cel care raspunde de relatia cu suporterii pe stadion. Individul, un tinar, a fugit repede, fara ca cineva sa fi avut timp sa intervina. Nu cred ca dorea sa ma omoare, ci numai sa ma sperie", ne-a povestit ieri, oficialul giulestean. Motivul care a provocat atacul armat este lamurit tot de Nastase. "Inainte de meci, bisnitarii obisnuiti ai Giulestiului au venit la mine sa le fac rost de bilete gratis, pe care apoi sa le vinda «la negru». Am refuzat. M-au amenintat ca ma taie daca nu-i ajut. Eu le-am spus ca voi chema politia, mai ales ca au inceput sa le terorizeze pe casiere. Ii cunosc din vedere pe cei care au facut tot acest circ. Sint un grup de vreo 20-30 de persoane, care procedeaza astfel la fiecare meci mai important al Rapidului. Nu cred ca este cazul sa depun plingere. Deocamdata sint prea socat si dezolat ca sa fac un asemenea lucru". Liderul galeriei "Legione Granata", Gigi Corsicanu', a aflat abia ieri despre atacul asupra lui Nastase. "Nu este unul dintre noi. Este un bisnitar. In citeva zile il vom prinde si il vom pedepsi", a amenintat seful suporterilor. Un alt incident, de asemenea de mare gravitate, s-a petrecut in seara de dinaintea meciului. Noua persoane, care probabil fac parte din acelasi grup al bisnitarilor care au ordonat atacul asupra lui Gheorghe Nastase, au atacat casa de bilete numarul 1. Casierul Florin Calciu a fost agresat, timp in care unul dintre acestia a sarit si a furat un pachet cu 98 de tichete, in valoare de 30 de milioane de lei. Dupa furt, organizatorii au depus plingere la Sectia 4 Politie. Urmarind seria biletelor sustrase, oamenii legii au reusit sa descopere patru indivizi care incercau sa vinda tichetele la suprapret. Acestia au fost lasati in libertate, dupa ce au fost amendati contraventional. LAURENTIU CIORNEI MARGARIT BANUTA Busoi, un oltean la Sydney Profesorul Constantin Busoi este singurul oltean care are onoarea de a participa la Olimpiada de la Sydney. Daca, la capitolul sportivi, tinutul dintre Olt si Jiu nu are nici macar un singur reprezentant la ultimul eveniment major al mileniului, steagul este tinut sus doar de craioveanul Busoi, prezent la Antipozi in calitate de arbitru la concursul de lupte. Profesorul se afla, de fapt, la a cincea sa Olimpiada, dupa ce la editia Mexic '68 a iesit pe locul cinci ca sportiv, iar apoi, in '88, '92 si '96, a fost desemnat sa oficieze ca arbitru. Busoi este un adevarat polisportiv, el practicind, de-a lungul carierei, nu mai putin de patru discipline la nivel de performanta, in afara luptelor: baschet, handbal, fotbal si atletism. Cel mai titrat arbitru de lupte din tara noastra a fost premiat cu "Fluierul de aur" al FILA (Federatia Internationala de Lupte), cea mai pretioasa distinctie care se poate acorda arbitrilor. Olimpiada de la Sydney va fi ultima competitie majora la care va participa Busoi, dupa o cariera care numara nu mai putin de 20 de Campionate Europene si Mondiale. "Singurul meu regret in aceasta adevarata odisee este ca nu am reusit sa vad Las Vegas, desi in Statele Unite am fost de foarte multe ori", ofteaza olteanul, care, incepind de anul viitor, va fi cooptat in rindul instructorilor FILA. MARIO MORCOV Cupa UEFA, mansa intii a primului tur Rezultate inregistrate, joi, in prima mansa a turului intii al Cupei UEFA: Lokomotiv Moscova - Neftochimik Burgas 4-2; Bröndby IF - NK Osijek 1-2; FC Zürich - RC Genk 1-2; Rapid Bucuresti - Liverpool 0-1; Vorskla Poltava - Boavista Porto 1-2; Ruch Chorzow - Internazionale Milano 0-3; Olimpija Ljubljana - Espaol Barcelona 2-1; Celta Vigo - NK Rijeka 0-0; Roda Kerkrade - Inter Bratislava 0-2; PAOK Salonic - Beitar Ierusalim 3-1; Leicester City - Steaua Rosie Belgrad 1-1; Zimbru Chisinau - Hertha Berlin 1-2; FC Lausanne - Torpedo Moscova 3-2; Pobeda Prilep - AC Parma 0-2; Krivbas Krivoi Rog - FC Nantes 0-1; Slavia Praga - AB Copenhaga 3-0; Alaves - Gaziantepspor 0-0; Lilleström SK - Dinamo Moscova 3-1; Antalyaspor - Werder Bremen 2-0; TSKA Sofia - MTK Budapesta 1-2; Chelsea Londra - St.Gall 1-0; FC Bruges - APOEL Nicosia 2-0; Celtic Glasgow - HJK Helsinki 2-0; Gueugnon - Iraklis Salonic 0-0; TSKA Moscova - Viborg 0-0; Real Zaragoza - Wisla Cracovia 4-1; Tirol Innsbruck - Fiorentina 3-1: Partizan Belgrad - FC Porto 1-1; VfB Stuttgart - Hearts of Midlothian 1-0; Vitesse Arnhem - Maccabi Haifa 3-0; Alania Vladikavkaz - Amica Wronki 0-3; AIK Stockholm - Herfolge 0-1; Molde - Rayo Vallecano 0-1; HIT Gorica - AS Roma 1-4; Halmstad - Benfica Lisabona 2-1; Polonia Varsovia - Udinese 0-1; Slovan Bratislava - Dinamo Zagreb 0-3; Dunaferr - Feyenoord Rotterdam 0-1; Napredak Krusevac - OFI Creta 0-0. Partidele retur se vor disputa pe 21, 26 si 28 septembrie. In Cupa UEFA, Rapid - FC Liverpool 0 - 1 (0-1) Ca de la Victor Socaciu la Paul McCartney Diferenta dintre Rapid si FC Liverpool este aceeasi ca intre Paul McCartney si Victor Socaciu, interpretul frumosului imn al formatiei giulestene. Cel putin asa au crezut elevii lui Anghel Iordanescu in momentul in care au aflat ca in primul tur al Cupei UEFA vor da piept cu celebra grupare engleza din orasul in care s-a nascut formatia Beatles. Dupa tragerea la sorti, petrecuta in urma cu trei saptamini, rapidistii nu s-au gindit decit la maniera in care vor fi eliminati de una dintre cele mai titrate grupari ale Batrinului Continent. La primul meci, desfasurat joi seara in Giulesti, fotbalistii bucuresteni au jucat cu ideea preconceputa ca nu vor reusi niciodata sa treaca peste o trupa de calibrul lui Liverpool. Timiditatea romanilor nu a avut totusi o acoperile prea larga, englezii evoluind cu frina de mina trasa, fara sa para ca doresc sa faca scor cu o formatie speriata. "Traditia nu poate fi infrinta asa de usor", a fost de parere antrenorul Anghel Iordanescu, declaratie neasteptata a reputatului tehnician, care a marturisit voalat ca are la dispozitie o echipa formata, in mare parte, din jucatori de duzina. Singurul gol al partidei de joi seara, marcat de Barmby, a fost regizat de internationalul englez Michael Owen. Vedeta echipei din Liverpool a trecut cu non-salanta de Nae Stanciu, apoi a jucat "Alunelul", pe rind, cu Iencsi, Mutica si Razvan Lucescu. Fanii englezi le-au fluierat pe bucurestence Meciul Rapid-FC Liverpool a fost considerat de catre organizatori drept o partida cu grad maxim de periculozitate. Faima de baieti rai a suporterilor rapidisti, cit mai ales cea de care se "bucura" fanii englezi, au facut ca in preajma stadionului de sub Podul Grant sa fie masate numeroase forte de ordine. Un puternic detasament de jandarmi, condus de colonelul Panait Panait, comandantul Brigazii 11 mobile, sef al ordinii publice pe Bucuresti, a tinut in friu dorinta de "spectacol" dezagreabil a suporterilor. Desi pentru fanii fideli intrarea pe stadion s-a facut pe baza unor tichete "sponsorizate" de patronul George Copos, cu o ora inainte de partida, portile arenei au fost fortate de aproape 1000 de oameni. In urma interventiei aceluiasi Copos, suporterii recalcitranti au fost lasati sa patrunda la peluza a doua. Citeva zeci de tichete au fost vindute la suprapret, citorva britanici, angajati ai unor firme straine cu sediul la Bucuresti, pentru sume cuprinse intre 150.000 si 600.000 de lei. Echipa oaspete a fost insotita in Romania de aproape o suta de fani, care si-au petrecut sejurul bind bere pe terasele care se invecineaza cu Piata Universitatii. Nefiind provocati, englezii s-au comportat destul de bine, marginindu-se sa ironizeze autoturismele Dacia si sa aprecieze cu zgomot frumusetea junelor bucurestence. Elevii lui Gerard Houllier s-au mirat si ei de masinile produse la Colibasi, in timpul periplului lor prin jurul Palatului Regal, cu citeva ore inainte de partida. "Prietenul meu, Angel" Oaspetii au avut un singur moment de rusine, cind, desi au avut 85 de minute la dispozitie, nu au reusit sa observe faptul ca tricoul fundasului german Christian Ziege era inscriptionat cu "Zeige". Abia cind a fost schimbat, ofiterul de presa al clubului din Anglia a observat greseala, bilbiind citeva scuze puerile, cum ar fi aceea ca neamtul a fost achizitionat de FC Liverpool abia in urma cu doua saptamini. Desi organizatorii au trimis numeroase invitatii pe adresa personalitatilor romane si straine, la "oficiala" de pe Giulesti nu s-au grabit sa se inghesuie pentru a urmari "live" partida. Printre cei care au tinut sa fie prezenti in arena rapidista au fost Constantin Dudu Ionescu, ministrul de interne, si ex-premierul Nicolae Vacaroiu. La conferinta de presa, Anghel Iordanescu s-a plins de faptul ca, "in ultima perioada, am fost batut acasa numai de prieteni. Intii a fost Titi, acum Gerard". Generalul a reclamat faptul ca si-a dorit ca jucatorii sai sa se autodepaseasca, dar ca acest lucru nu s-a intimplat, ba, mai mult, citiva jucatori "pe care-i consider experimentati au facut greseli care ne-au privat de un rezultat bun. Golul ne-a taiat elanul". La rindul sau, oaspetele Houllier i-a intors complimentele lui Puiu, spunindu-i numai "Angel" ("inger" in limba engleza). "Ma bucur ca Owen a fost altruist la faza golului", a mai spus tehnicianul de la FC Liverpool. LAURENTIU CIORNEI BOGDAN GHEORGHE RAPID BUCURESTI - FC LIVERPOOL 0 - 1 (0-1) A marcat: BARMBY (min.30) Stadion: "Giulesti" Spectatori: 10.000 RAPID : R. Lucescu 6 - Iencsi 5,5, N. Stanciu 4, Mutica 5,5 - Buta 4 (min.46 Schumacher 5), Maldarasanu 5,5, Isaila 5, Iftodi 6 (min.72 Buga 5), Frasineanu 5 - N. Constantin 4,5 (min.61 Sergiu Radu 5), Pancu 5. Antrenor : Anghel Iordanescu FC LIVERPOOL : Westervelt 6 - Song 5, Babbel 6, Henchoz 6,5, Ziege 5,5 (min.85 Traore) - Barmby 7, Hamann 6,5, Carragher 6,5, Diomede 5,5 - Owen 7 (min.80 Fowler), Heskey 5,5 (min.35 Murphy 6,5). Antrenor: Gerard Houllier Cartonase galbene: R. Lucescu, Sergiu Radu/Henchoz Arbitri : N. Volquartz 5 - E. Rasmussen 6, B. Pedersen 4 Sub acelasi tricou Cristi Chivu s-a-nFratila cu Dennis Serban "Nimic nu-i mai frumos decit iubirea", se spune. Sintem de acord si, cu siguranta, de aceeasi parere sint si Iulia Fratila si Cristi Chivu. Ca nu confirma in gura mare idila lor e, pina la un punct, de inteles. Si oarecum inutil, caci nimeni nu mai are dubii in aceasta privinta, daca a fost prezent, cu o luna in urma, la meciul Romania - Polonia. Pentru ca a fost, implicit, si martor la bezelele pe care Chivu, de pe teren, si Iulia, din tribuna, si le faceau in vazul tuturor, fara rezerve. A avansa insa ideea, in mod public, ca "olandezul" ar fi primul barbat din viata Iuliei pare cam hazardat. Se spune ca o idila la fel de focoasa s-a consumat cu citiva ani in urma intre Iulia si Dennis Serban, acesta fiind atunci logodit, in pragul casatoriei cu actuala sotie, Madalina Buduru. Regretam ca podurile din Constanta nu pot vorbi! ELENA POPA 