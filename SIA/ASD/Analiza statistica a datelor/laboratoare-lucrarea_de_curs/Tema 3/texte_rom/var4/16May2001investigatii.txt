 Tilharie cu o punga din plastic trasa pe cap Florin Mihailescu, 19 ani, din Suceava, a fost retinut ieri de politisti si este cercetat pentru savirsirea infractiunii de tilharie. Luni dimineata, tinarul a dat buzna in locuinta lui Costica Hlihor din comuna Baia. Proprietarii plecasera la o nunta, iar in casa era doar Liliana Edu, 37 de ani, care il supraveghea pe bebelusul familiei Hlihor. Hotul avea fata acoperita cu o punga din plastic si a intrat in locuinta fortind incuietoarea usii de acces. Dupa ce a rascolit toata casa, cautind bani, el a bruscat-o pe femeie si i-a luat telefonul mobil. Suceveanul Florin Mihailescu este cunoscut in comuna Baia drept o persoana certata cu legea. Cu putin timp in urma, el a vindut calul bunicii sale, fara stirea acesteia. TIBERIU AVRAM In dosarul "Timofte - KGB" bate vintu' din Moldova Un general SRI si cinci colonei, maziliti La o saptamina dupa ce a recunoscut ca a fabricat documente folosite in scopuri politice, SRI pune la dispozitia presei si lista cu cei sase ofiteri superiori gasiti vinovati de Biroul Executiv al Consiliului Director pentru "implicarea in elaborarea unui document privind pretinsa colaborare a dlui Alexandru Radu Timofte cu KGB". Enigma "Timofte - KGB" este insa departe de a fi descifrata. Unitatile SRI din Neamt si Suceava, implicate in "lucrarea" lui Timofte Masurile luate impotriva acestor ofiteri sint grave si fara precedent: trecerea in rezerva a gen.brig. Bujorel Iamandi, fost sef al Diviziunii Protectie (inlocuit deja din functie, inca din 13 martie, cu col. Vasile Ruse), eliberarea din functie si trecerea in rezerva a col. Constantin Sprianu (seful Sectiei Judetene Suceava), a col. Marin Gheorghe (loctiitorul Diviziei Contraspionaj) si a lt.-col. Lucian Vasileniuc (fost loctiitor al sefului Diviziei de Aparare a Unitatii si Integritatii Teritoriale), precum si eliberarea din functie si punerea la dispozitia institutiei a col. Paul Iordache (seful Diviziei Generale Contraspionaj) si a lt.-col. Dan Corduneanu (seful Sectiei Judetene Neamt). Este de observat ca doi dintre ofiteri pedepsiti provin din judetele Suceava si Neamt, unde isi are fieful Radu Timofte (si unde s-a consumat de curind si scandalul "Grecea - Ouatu"). Dupa cum se poate citi printre rinduri, in comunicatul pus la dispozitia presei SRI are de gind sa sesizeze Parchetul Militar, considerind ca "punerea in circulatie a unui asemenea document (n.r.- materialul "Timofte - KGB") constituie o abatere destul de grava, in anumite situatii cu implicatii penale". SRI nu explica de ce Magureanu n-a oprit "fabricarea" dosarului Ceea ce mai spune SRI, intr-o maniera destul de "incifrata" (ca sa nu spunem incilcita), este ca "directorul SRI a dispus constituirea unui colectiv pentru evaluarea actului managerial la toate nivelurile de conducere a serviciului". Ceea ce nu ne spune deocamdata SRI, este cum a fost posibil ca in 1993, 1998 si 2000 sa se petreaca astfel de fapte grave, cu conotatii de "politie politica", fara stiinta fostilor directori Virgil Magureanu si Costin Georgescu si a fostilor adjuncti - generalii Stan, Marcu, Lupu si Mircea Gheordunescu (oficial fara grad). SRI mai ramine dator si cu numele celor care au comandat "fabricarea" dosarului "Timofte - KGB" si a altor dosare de acelasi fel. Asa cum nu au fost facute public nici numele oamenilor de afaceri in legatura cu care ar fi fost Radu Timofte incondeiat la dosar. De asemenea, nu stim daca il va lua cineva la intrebari vreodata pe Radu Timofte, actualul director al SRI, pentru faptul ca a trecut la aflarea adevarului despre dosarul sau de sus in jos, adica dupa ce a fost numit in fruntea "bucatelor". Normal era ca el sa procedeze ca orice simplu cetatean care se considera "lucrat" de SRI. Logic si legal, in cazul "Timofte - KGB" era ca Radu Timofte, inainte de a fi numit director al SRI, sa ceara de la CNSAS sa-si vada dosarul. Apoi, considerindu-se o victima "a politiei" politice a regimului Iliescu, care i-a fabricat un dosar in 1993, sa faca plingere penala si sa ceara daune. Dupa ce justitia se pronunta, abia atunci Radu Timofte putea fi numit director al SRI, daca merita. Altfel, asupra lui vor plana tot timpul doua suspiciuni majore: ca ar fi putut fi totusi suspectat pe drept, de colaborare cu KGB, de unele cadre SRI din judetele Suceava si Neamt, exact cum a sustinut si senatorul George Serban, si ca s-a folosit de functia sa pentru a sterge urmele. CHRISTIAN LEVANT Mascat cu o cagula, Fiul unui consilier PDSR a incercat sa fure pensiile de la o postarita Fiul unui consilier local din Rovinari - Gorj a atacat, impreuna cu un prieten, o postarita de la care a vrut sa fure pensiile citorva zeci de batrini din oras. La aflarea vestii, consilierul local Ana Crisan, fost membru PRM, care se pare ca a trecut la PDSR, a suferit un atac vascular. Cei doi tilhari au fost prinsi ieri de politisti dupa ce au stat o noapte ascunsi in padure. Doua persoane mascate cu cagule au incercat luni seara sa jefuiasca o postarita din orasul Rovinari. Hotii au vrut sa-i fure femeii cele 30 de milioane pe care ii avea asupra sa, insa tentativa lor a esuat. Venera Rusu este factor postal la O.P. 5 din localitate de patru ani si a plecat luni cu 64 de milioane de lei pentru a imparti pensiile si ajutoarele sociale. Femeia a fost urmarita de cei doi hoti, iar spre seara, cind a intrat in scara unui bloc, a fost atacata de acestia si deposedata de geanta in care se mai aflau 30 de milioane de lei. Lovita in fata de cei doi, postarita a inceput sa strige dupa ajutor si a fost auzita de o femeie cu care tocmai vorbise. De frica, hotii au aruncat geanta pe care o smulsesera din miinile postaritei si au fugit. Ei au stat ascunsi toata noaptea intr-o padure, dar au fost reperati si prinsi ieri dimineata de un echipaj de politie. Cei doi infractori sint: Iustin Horatiu Dragos (24 de ani), din Rovinari, si Catalin Stefan Ivascu (24 de ani), tot din Rovinari, ambii fara ocupatie. Primul dintre hoti este fiul consilierului local Ana Crisan din Rovinari. Aceasta a fost inscrisa in PRM multi ani si a fost aleasa consilier pe listele acestui partid. Liderul PRM Rovinari, Constantin Cretan, spune insa ca Ana Crisan a fost exclusa din partid si ca s-ar fi inscris in PDSR. Presedintele filialei gorjene a PDSR, Nicolae Mischie, nu a putut confirma ieri daca aceasta este sau nu in ograda sa. In momentul aflarii vestii despre furtul in care a fost implicat fiul sau, Ana Crisan a suferit un atac vascular si a fost internata in spital in stare grava. Cei doi hoti retinuti ieri de politistii din Rovinari risca sa stea in puscarie cinci ani, trei pentru furt si doi pentru ca au purtat cagule. CLAUDIA TIPLUICA O prostituata din Brasov s-a aruncat din masina unui client Geanina Ilie, in virsta de 19 ani, din Botosani, prostituata in Brasov, a fost, luni seara, la un pas de a fi violata de prietenul unui client. Geanina a fost agatata la podul de la iesirea din Brasov spre Ghimbav de un individ care conducea un BMW. Soferul i-a dat Geaninei 100.000 de lei pentru o "clanta", cum a numit aceasta partida de sex oral. Fata a fost de acord si a urcat in masina acestuia, pornind impreuna pe soseaua dintre Cristian si Brasov. In timp ce se consuma actul sexual, prostituata a auzit bubuituri in portbagajul masinii si l-a intrebat pe clientul ei ce se intimpla. Acesta i-a spus ca prietenul lui s-a ascuns acolo si ca doreste si el sa aiba un raport sexual cu ea pentru suta de mii care a primit-o deja. Fata nu a fost de acord cu o orgie sexuala si a sarit din masina, fugind pina la curtea unui localnic. Acesta a dat drumul la ciini, punindu-i pe fuga pe urmaritorii Geaninei, cind se gindea ca a scapat, fata a cazut in mina politistilor care urmareau masina si au retinut-o pentru prostitutie. Politistii de la judiciar spun ca in aceasta situatie au fost mai multe prostituate. "A devenit o practica deja ca un individ sa acosteze o prostituata si sa o duca cu masina pe cimp, ca mai apoi din portbagajul autoturismului sa mai iasa unul sau doi barbati , care doresc sa intretina relatii sexuale cu aceeasi fata. Prostituatele sustin ca se opun unor orgii sexuale. Infractiunea de viol este discutabila in acest caz pentru ca si ele incalca legea, fiind de acord sa intretina relatii sexuale cu unul dintre ei. Dar pina la urma este vorba, desigur, tot de viol", explica politistii. 180 de ore si 20 de minute de munca in folosul comunitatii Alte doua fete, Erika Balazs (26 de ani), din Gheorgheni, si Marcela Gheorghita (22 de ani), din Brasov, au fost prinse si ele luni seara in flagrant, in timp ce practicau sex oral, in masina unor clienti in apropiere de podul de la iesire din Brasov spre Ghimbav. Cele trei au fost amendate cu suma de 2 milioane de lei. Marcela Gheorghita a stat si ea o noapte in arestul politiei. Prostituatele urmeaza sa fie prezentate procurorilor. Ele risca cite o pedeapsa cu inchisoarea cuprinsa intre trei luni si trei ani. Daca in intreaga tara prostituatele sint pedepsite de cele mai multe ori cu inchisoarea, la Brasov, ele scapa cu citeva ore de munca in folosul comunitatii sau cu cite o amenda. Politistii brasoveni au fost intrigati de faptul ca, in urma cu citeva zile, un judecator a pedepsit o traseista cu 180 de ore si 20 de minute de munca. Ofiterii de la judiciar nu au inteles cum a calculat magistratul pedeapsa de a ajuns la restul de 20 de minute. CAMELIA CSIKI Mort cu zile in accidentul de la Caineni Nici un sofer nu a vrutsa transporte ranitul la spital O aeronava militara C-130 Hercules apartinind Fortelor Aeriene Elene a aterizat, ieri, la ora 11.45, pe aeroportul din Sibiu pentru a ridica corpul neinsufletit al generalului grec, mort luni intr-un tragic accident rutier petrecut pe Valea Oltului. Capitanul grec Stelianos Ververachis, ranit in acelasi accident rutier, a fost imbarcat la bordul avionului, impreuna cu ceilalti doi membri ai delegatiei elene care sosise in Romania pentru o vizita oficiala. In accident si-au mai pierdut viata doi militari romani si un civil. Delegatia oficiala nu a fost insotita de o masina a politiei pe parcursul deplasarii, asa cum prevede legislatia. La bordul aeronavei elene sosita pe aeroportul din Sibiu a fost prezenta o delegatie militara, membri ai familiei generalului-maior Xiros Alexandros si un medic militar elen. Pe aeroport s-a desfasurat un ceremonial militar, iar o garda de onoare formata din studenti ai Academiei Trupelor de Uscat din Sibiu a prezentat onorul in fata sicriului unde era depus trupul neinsufletit al generalului elen. ALINA GRIGORE Academia Trupelor de Uscat, in doliu Academia Trupelor de Uscat Sibiu (ATU) este inca in doliu pentru ca unul dintre ofiterii de seama, capitanul Viorel Fotache, a decedat si el in urma tragicului eveniment care a avut loc luni, in jurul orei 15.00, in localitatea Ciineni, judetul Vilcea. Autoutilitara marca Toyota, condusa de bucuresteanul Marius Petre (22 de ani), a incercat sa depaseasca o coloana de masini si s-a izbit in plin in autoturismul militar Dacia A-1304, in care se aflau militarii romani si greci. Conducatorul auto Petre, soferul Daciei, plutonierul Bogdan Constantin Nistor si capitanul sibian Viorel Fotache au decedat pe loc, iar capitanul grec Stelianos Ververachis si generalul Xiros au fost imbarcati intr-o ambulanta si dusi catre spitalul cel mai apropiat, la Sibiu. Pe drum, generalul si-a pierdut viata, iar medicii nu pot uita sunetul asurzitor al telefonului sau mobil care nu contenea sa fie apelat. Singurul care a scapat cu viata a fost capitanul grec Ververachis, a carui stare de sanatate s-a imbunatatit vizibil. Evenimentul rutier este cercetat de catre o comisie formata din reprezentanti ai Statului Major al Fortelor Terestre, Politiei si Parchetului Militar. Plutonierul Bogdan Nistor a trait 20 de minute dupa producerea accidentului Soferul celui de-al doilea autoturism militar, in care se aflau inca trei persoane, ne-a declarat ca a reusit in ultima clipa sa evite accidentul. Un alt martor aflat in zona in momentul producerii accidentului, Ion Iftode, a declarat ca, timp de 15-20 de minute, soferul primei masini din coloana oficiala a mai avut puls, dar, la inceput, nici unul dintre soferii aflati in zona nu s-a oferit sa-l transporte la spital, asa ca a decedat pina la venirea ambulantei. MIRELA MANU MARA SIMION Cochinescu, din nou la putere Fostul procuror general este propus pentru functia de judecator la Curtea Constitutionala Trista figura a Justitiei din perioada 90-'97, magistratul Nicolae Cochinescu -fost procuror general - revine in prim plan. El este audiat zilele acestea de Comisia juridica a Senatului pentru inalta functie de judecator al Curtii Constitutionale. Nu este exclus ca, daca va fi admis- lucru mai mult ca sigur - omul care a fost "porta-voce" a represiunilor din iunie 90 si "stindardul" recursurilor in anulare impotriva hotaririlor de restituire a caselor nationalizate, sa ocupe in curind si functia de presedinte al Curtii Costitutionale. "Eminenta cenusie" a arestarilor din Piata Universitatii In iunie 1990, cind Capitala clocotea de manifestatii impotriva regimului Iliescu, Nicolae Cochinescu era unul din cei mai importanti stilpi ai Justitiei si Procuraturii. Se spune ca, in functia de procuror-general adjunct al Romaniei, Nicolae Cochinescu a jucat un rol crucial in inabusirea Pietei Universitatii. Dupa ce Ion Iliescu si Virgil Magureanu pusesera la cale, pe 11 iunie 1990, in cadrul unei sedinte secrete de Guvern, (asa cum a scris presa vremii) evacuarea in forta a manifestantilor din Piata Universitatii - incomozi pentru noul partid venit la putere- Procuratura generala a difuzat in seara de 12 iunie un comunicat prin care se dadea oficial girul si altor forte, sa actioneze. Adica sa treaca la "izolarea si arestarea elementelor extremiste care trebuie aduse in fata justitiei pentru a da socoteala de cele comise", dupa cum cerea un mesaj catre tara al presedintelui Ion Iliescu. La vremea aceea presa scria ca acest comunicat, citit pe post de magistratul purtator de cuvint Ionel Olteanu, a fost redactat de Nicolae Cochinescu. Asa s-a explicat de ce, in toamna lui 1996, cind simtea ca ar putea pierde alegerile, Ion Iliescu l-a numit pe Nicolae Cochinescu (aflat o vreme "n pozitia de procuror general al Curtii de Conturi) in inalta functie de procuror general al Romaniei. Campion la recursuri in anulare Se spune ca plasarea lui Cochinescu la Parchetul General era o manevra mult mai vicleana decit se putea crede. Practic Cochinescu, asa cum a aratat-o si prin tot ceea ce a facut, a fost cureaua de transmisie a marii diversiuni a lui Ion Iliescu privind casele nationalizate. Se stie ca, in toamna lui 1994, Ion Iliescu s-a implicat grosolan in Justitie, in problema caselor nationalizate. Dupa cuvintarea lui de la Satu Mare, Curtea Suprema de Justitie a luat in martie 1995 o hotarire prin care s-a decis anularea retrocedarile caselor. Din acel moment, impotriva tuturor hotaririlor de retrocedare, date de judecatoriile din intreaga tara, s-au promovat recursuri in anulare. Primul care a trecut la executarea ordinului lui Ion Iliescu a fost procurorul general Manea Dragulin, care a promovat recurs in anulare in celebru caz "Brumarascu". Pentru acest caz Romania a fost deja condamnata pentru plata a 300.000 de dolari despagubiri. Dupa ce Manea Dragulin a fost inlocuit, Nicolae Cochinescu i-a desavirsit opera, promovind sute de recursuri in anulare, toate ajunse la Strasbourg. Avind cazul Brumarescu ca precedent judiciar, Curtea Drepturilor Omului va condamna, probabil Romania pentru cele aproape 1000 de recursuri in anulare promovate de Cochinescu. Cochinescu n-a putut fi dat jos decit cu forta Este celebra disputa carea a exista timp de aproape un an intre Cochinescu, care tinea cu dintii de scaunul de procuror general, si Valeriu Stoica, Ministrul Justitiei de atunci, nu l-a putut dat jos decit cu forta. Cu forta legii de organizare modificata si pentru a-i face vint lui Cochinescu. In timpul mandatului sau CDR-ist, Cochinescu a avut o gramada de razboaie cu subordonatii. Cu Cinteza, care l-a arestat pe Miron Cozma in timp ce Cochinescu era intr-o vizita la Moscova, cu Mocuta, care a fost im piedicat sa termine dosarele lui Temesan si Paunescu, care l-a facut in public "magistrat rosu" si mai ales cu Monica Macovei, care a repus pe tapet implicarea lui si a lui Alexandru Tuculeanu in arestarile ilegale din iunie 1990. Probabil ca actuala putere s-a gindit mult propunindu-l pe Cochinescu la Curtea Constitutionala, urmind dea astfel inca un semnal Europei ca si in acest loc "restauratia" e pe drumul cel bun. CHRISTIAN LEVANT Colonelul Chitu l-a impuscat accidental pe Maimut Procurorii Curtii Militare de Apel l-au scos de sub urmarire generala pe seful Serviciului Urmariri din cadrul IGP, lt.-col. Gheorghe Chitu, stabilind ca acesta l-a impuscat accidental pe Gheorghe Maimut atunci cind inculpatul s-a opus arestarii. Grigore Maimut, fost director-adjunct al Sucursalei Lipscani a BANCOREX, a fost impuscat, in seara de 12 octombrie 1999, de lt.-col Chitu, in momentul retinerii. El era dat in urmarire din 24 iulie 1999. Desi a fost premiat pentru ca l-a prins si incatusat pe Maimut, colonelul Chitu s-a aflat la un pas de a fi suspendat din functie, cind a inceput urmarirea penala impotriva sa. Conform Politiei si Parchetului, impuscarea lui Maimut s-a produs accidental, iar ofiterul implicat a actionat regulamentar. Maimut impreuna cu Mirela Fako, celalalt director adjunct al sucursalei, si Ana Capetti sint judecati pentru ca i-ar fi dat credite preferentiale lui Alexandru Raducan, administrator al firmei S.AN.CA, prejudiciind BANCOREX cu 323,7 de miliarde lei. (C.L.) Intr-o ambuscada a politiei, pe Calea Mosilor, Libanez, prins cu 11 kg de hasis Politistii bucuresteni de la Crima Organizata au reusit, luni seara, sa captureze aproape 11 kilograme de hasis, in valoare de 20.000 de dolari. Drogurile erau detinute de cetateanul libanez Nehme Mehdi Chraif. Acesta a fost retinut sub acuzatia trafic cu droguri, infractiune pentru care risca sa fie condamnat la o pedeapsa cuprinsa intre 10 si 20 de ani de inchisoare. Chraif ascunsese narcoticele sub bancheta din spatele masinii sale, un Daewoo Nubira cu nr. de inmatriculare B 23 DWL. El a fost urmarit si blocat in cele din urma de masinile politiei pe Calea Mosilor. Conform informatiilor initiale ale politiei, in masina lui Chraif ar fi trebuit sa se afle 100 de kilograme de hasis. Nehme Mehdi Chraif are 30 de ani si este azilant in Romania, fiind proprietarul firmei Yamune Trading. STEFAN CANDEA PAUL CRISTIAN RADU Reclamata de propriul client Avocata, cercetata penal pentru fals si inselaciune Vasii-Kolla Claudia, avocat la Baroul Timis, este cercetata penal, de procurorii de la Parchetul de pe linga Curtea de Apel Timisoara, pentru fals notarial in inscrisuri oficiale, uz de fals si inselaciune. Numele avocatei a fost tinut secret pina ieri, desi impotriva ei au fost depuse, pe data de 11 mai, o plingere si o sesizare penala din partea presedintelui Judecatoriei Timisoara. Vasii-Kolla este acuzata de Stan Petru, propriul ei client, ca ar fi contrafacut o sentinta pentru definitivarea si intabularea unui imobil din Timisoara. Verificarile efectuate in arhiva institutiei au dus la descoperirea mai multor falsuri. Sentinta civila, care urma sa fie investita cu formula executorie, nu corespundea cu originalul, avind un cu totul alt numar de sentinta si dosar, iar completul de judecata indicat in sentinta prezentata clientului de avocata nu avusese dezbateri in ziua respectiva. Cazul a fost preluat ieri de procurorii de la Parchetul Curtii de Apel Timis. "Am un client Petru Stan, din judetul Olt, dar nu stiu la ce se refera plingerea penala. M-a angajat sa-l reprezint, dar nu inteleg efectiv ce vrea, pentru ca acest om are primul termen de judecata pe data de 29 mai", ne-a declarat avocata reclamata de clientul ei. SERGIU MIAT Sindicat cumparat de o banca Banca Dacia Felix va fi reorganizata. Sub alta denumire, dar cu aceiasi administratori aflati de cinci ani la cirma bancii. Actionarii, impreuna cu BNR si Guvernul Romaniei, au cazut la pace: au semnat ordonanta de urgenta care scoate din lichidare banca. Cel mai bine se simte insa conducerea Blocului National Sindical (actionar la BDF), care si-a vazut visul cu ochii - de la marsuri de protest si portavoce, la costumul impecabil si cravata de matase specifice bancherilor. Pentru ca BNS a ajuns actionar la BDF. Cum de-a ajuns BNS sa detina actiuni la Banca Dacia Felix tine de istoria adevarata, dar nevazuta a miscarii sindicale. Chiar daca nu se incadreaza perfect in enunturile Codului Penal, demersurile BNS pun si in tara noastra problema morala a delimitarii dintre lupta pentru drepturile salariatilor si concubinajul sindicatelor cu lumea afacerilor controversate. Baza de date a sindicatului, contra actiuni la Dacia Felix Istoria oficiala a "legaturilor primejdioase" dintre BDF si BNS dateaza din 1998. Diperi Impex SRL, reprezentanta a companiei Milomar Resido (apartinind celor care au preluat BDF - Fredie Robinson, Liviu Mandler etc.), se obliga sa acorde BNS patru la suta din actiunile lor. BNS urma sa plateasca pachetul de actiuni primit cadou din dividendele ce aveau sa revina confederatiei sindicale. Conditiile contractuale erau simple - BNS deschidea un fond de pensii, de asigurari sociale si de sanatate, fiind obligat, la schimb, sa recruteze clienti si sa puna la dispozitie banca lor de date (informatii despre membrii de sindicat si veniturile lor). In decembrie acelasi an, se majora capitalul social al BDF, conform noilor reglementari ale BNR. Prin aceasta miscare, actualul grup Robinson (aceiasi israelieni care il au in linia de atac pe Liviu Mandler) devenea actionar majoritar. BNS obtinea actiunile promise, plus un scaun in Consiliul de Administratie al BDF, ocupat de nimeni altul decit Matei Bratianu, vicepresedintele confederatiei. 1,8 miliarde de lei din contul lui Fredie Robinson, la Blocul National Sindical Conform intelegerii initiale dintre grupul Robinson si BNS, pachetul de 4a din actiuni trebuia sa ramina intact, indiferent de majorarile de capital care ar fi survenit in timp. Asadar, la fiecare infuzie financiara, actionarii principali se obligau sa ofere banii corespunzatori astfel incit participarea BNS sa ramina la cota 4a. Promisiunea a fost respectata. La majorarea de capital din martie 2000 (cind actionarii au fost nevoiti sa treaca de la pragul de 150 de miliarde de lei, la 200 de miliarde de lei, capital social, potrivit normelor BNR), valoarea actiunilor BNS nu s-a diminuat. Un document sosit la redactie dezvaluie traseul misterios al banilor folositi la conservarea pachetului de actiuni de 4a: diferenta de 1,8 miliarde de lei, pentru mentinerea celor patru procente de actiuni, a fost varsata prin transfer direct, din contul personal, in valuta, al lui Fredie Robinson, in contul BNS, de unde au intrat apoi la BDF. "Inseamna ca eu nu stiu ce se intimpla in BNS" Justificarea banilor este delicata. De ce grupul Robinson a facut cadou BNS, atitea miliarde de lei? Matei Bratianu neaga categoric evidenta, adica intrarea celor 1,8 miliarde in contul BNS. "Daca intr-adevar exista acel document de transfer din contul personal al lui Fredie Robinson in contul nostru, inseamna ca eu nu stiu ce se intimpla in Blocul National Sindical. Dar, va spun, nici vorba de asa ceva. Daca am fi detinut acesti bani faceam altceva cu ei, ca sintem plini de datorii. Nu ne-am platit nici chiria, avem o multime de probleme", declara Matei Bratianu. Cornel Popescu, secretar general al BNS si responsabilul cu finantele sindicatului, nu stie nici el de existenta unui astfel de transfer. Ne trimite la Matei Bratianu, cel implicat in relatia cu BDF. Dar, se intereseaza el, "daca ar exista, care ar fi problema"?. Raspunsul are doua variante. Daca banii vor fi considerati de Ministerul Finantelor ca reprezentind contravaloarea unor servicii aduse de sindicat Bancii Dacia Felix, BNS poate fi gasit vinovat de evaziune fiscala. Dupa cum ne-a declarat Matei Bratianu, actiunile nu au fost date pe ochi frumosi, ci in schimbul bazei de date a Blocului National Sindical. In acest caz, daca nu exista contract, putem avea de-a face cu o "banala" infractiune la Legea contabilitatii, deoarece banii nu au fost inregistrati in bilantul sindicatului (fapt confirmat de Cornel Popescu). Contra sindicala la lichidare judiciara Greu de crezut insa ca toti acesti bani au fost dati in virtutea unei colaborari fructuoase pentru viitor, adica numai in scopul racolarii membrilor de sindicat in baza de clienti ai bancii. Suspiciunile au fost declansate din cauza implicarii pasionale a sindicalistului Matei Bratianu in lupta pentru resuscitarea Bancii Dacia Felix. Simultan cu majorarea de capital din 2000, pentru BDF reincepeau necazurile. Fiindca nu platise ratele esalonate, BNR (principalul creditor) a cerut in instanta lichidarea bancii. Din acel moment, israelienii si liderul Bratianu si-au pus nadejdea in tergiversarea procesului si schimbarea puterii. La sfirsitul anului trecut, Adrian Nastase a devenit prim-ministru, apoi s-a semnat pactul social dintre guvern si sindicate si a inceput lobby-ul pentru grupul Robinson - intilniri repetate cu Mugur Isarescu, judecatorul sindic de la Cluj si, mai ales, reprezentantii guvernului. Presiunile au fost puternice si de cel putin doua ori au fortat linia de demarcatie dintre puterile statului: atunci cind Ministerul Justitiei a emis o circulara, iar executivul, o nota - amindoua actele menite sa suspende lichidarea bancii in instanta. Matei Bratianu, lider BNS si membru in CA al BDF, a fost omniprezent - tot din declaratiile sale stim ca a fost de fata inclusiv cind Secretariatul General al Guvernului a trimis nota catre judecatorul sindic Georgiu, cerind aminarea pronuntarii. Matei Bratianu ne asigura ca n-a depasit limita legalitatii, nici macar o data in tot timpul campaniei pro-BDF, si ca n-au existat interese ascunse. Probabil, doar optiunea pentru o teorie economica opusa celei alese de Banca Nationala (reorganizare, in loc de lichidare), l-a motivat in sustinerea grupului Robinson. Indiscutabil, nimeni nu va putea cuantifica gradul in care a fost afectata imaginea BNS si a intregii miscari sindicale prin toata aceasta poveste care arata cit de vulnerabili sint capii sindicatelor cind vine vorba sa se "lipeasca" o afacere, cum este cazul intrarii BNS in rindul actionariatului BDF. Momentul marcheaza insa trecerea liderilor sindicali de la afacerile cu miza marunta, la anvergura jocurilor de pe piata financiar-bancara. MARIANA BECHIR Pentru ca a refuzat sa le plateasca zugravitul si punerea faiantei intr-un bar, Patronul Lupu a fost batut de doi boxeri Patronul localului "Casini", din orasul brasovean Zarnesti, a depus o plingere impotriva a doi boxeri, fosti campioni nationali, pe care ii acuza de agresiune. Ovidiu Stefan Lupu sustine ca a fost batut de sportivii Marian Totolici (30 de ani) si Ionut Hardoiu (28 de ani), de la Clubul Torpedo-Zarnesti. Lupu afirma ca boxerii i-au oprit masina, l-au atacat si l-au lovit in moalele capului si in stomac. Patronul din Zarnesti mai sustine ca cei doi l-au lasat in pace numai dupa i-au strins degetele de la miini la portiera masinii si l-au pus sa jure ca nu ii va reclama la politie. Boxerii neaga toate acuzatiile si spun ca este vorba despre o neintelegere care a pornit de la o datorie neonorata a patronului. Sportivii sint cunoscuti in oras ca faiantari si zugravi Scandalul dintre cei trei a izbucnit pe 6 mai 2001. Pentru ca boxerii sint cunoscuti in oras si pentru talentul lor de faiantari si zugravi, Stefan Ovidiu Lupu i-a angajat, pe 23 aprilie, sa execute lucrari de reparatie la localul, "Casini". Patronul sustine ca, initial, s-a inteles cu cei doi sa le plateasca trei milioane de lei, cind vor finaliza lucrarea. Totolici si Hardoiu au faiantat baia localului au pus mozaic in incinta barului si au zugravit, apoi au cerut 5,5 milioane de lei. "Le-am dat un milion de lei, spunindu-le ca restul, pina la trei milioane, il vor primi dupa ce imi vor da o factura. Ei mi-au cerut 5 milioane si jumatate, mai mult decit ne-am inteles initial, desi si-au batut joc de ceea ce au facut. Le-am explicat ca mozaicul nu a iesit bine, ca vopseaua se ia de pe perete pe hainele clientilor si ca faianta nu este asezata simetric. Am aminat discutia pentru 10 mai, fiindca, oricum, pina atunci nu as fi avut restul banilor. In seara de 10 mai, in jurul orei 21.30, Marian si Ionut mi-au oprit masina pe drum. Am crezut ca vor sa vorbeasca cu mine, insa au deschis portiera masinii cu forta si m-au luat la bataie. Unul dintre ei m-a lovit in moalele capului. M-au inghesuit in masina si au continuat sa ma loveasca cu pumnii in stomac si in fata. Mi-au rupt hainele. M-au tinut asa timp de 45 de minute. Mi-au dat drumul numai dupa ce m-au pus sa jur ca nu ma duc la politie sa-i reclam si ca le dau 5,5 milioane de lei. In tot acest timp, mi-au strins degetele de la miini cu portiera masinii. Doi angajati de-ai mei si alti cinci clienti au fost martori la cele intimplate, insa le-a fost frica sa se amestece pentru ca Totolici este foarte violent", sustine Stefan Ovidiu Lupu. Acesta s-a prezentat la Laboratorul de Medicina Legala Brasov unde, dupa ce a fost examinat, a primit un certificat medico-legal care atesta ca a fost victima unei agresiuni. Conform actului medical, Lupu necesita opt-noua zile de ingrijiri medicale. "Erau beti si pusi pe scandal" Lupu sustine ca, de atunci, mai multe rude de-ale lui Hardoiu au facut presiuni asupra lui pentru a-si retrage plingerea. "Hardoiu a trimis-o pe soacra lui la mine pentru a-mi transmite ca-i pare rau de cele intimplate. Femeia a incercat sa ma determine sa-mi retrag plingerea de la politie. O alta ruda a boxerului, care este angajat al primariei din Zarnesti, face presiuni asupra mea. Acesta m-a oprit pe strada si mi-a spus ca, oricum, nu am sorti de izbinda pentru ca Zarnestiul este al lui", a mai adaugat Lupu. Unul dintre martori povesteste ca, in seara de 10 mai, cei doi boxeri au intrat furiosi in localul "Casini". "Ovidiu le-a explicat ca lucrarea facuta de ei nu a iesit bine. Totolici si Hardoiu erau beti, tipau si erau pusi pe scandal. Ovidiu a spus ca le da banii numai daca primeste o factura de la ei. Au iesit toti trei din bar si au urcat in masina lui Ovidiu. Acolo am observat ca unul dintre agresori rascolea prin masina. Eu am aflat abia a doua zi ca l-au batut pe Ovidiu", ne-a declarat ieri martorul, care doreste sa-si pastreze anonimatul. Boxerii sustin ca sint nevinovati Ionut Hardoiu nu a fost de gasit pentru a putea raspunde la acuzatiile care i se aduc. Soacra acestuia, Constanta Serban, spune ca ginerele ei nu l-a lovit pe Lupu. Alina Hardoiu, sotia boxerului, sustine si ea ca Lupu nu a fost agresat de cei doi. Marian Totolici neaga acuzatiile care i se aduc. "Intre mine, varul meu, Hardoiu, si patronul barului "Casino" nu a existat nici o intelegere in ceea ce priveste plata lucrarii. Ba, chiar el ne-a spus ca ne va plati la sfirsit, cit vrem noi. Nici eu, nici varul meu nu i-am facut nimic. Ne acuza si ne ameninta ca ne baga la puscarie. Nu ne-a cerut nici o factura pentru ca stia ca noi lucram la negru. A spus ca ne va da cele cinci milioane numai daca mergem acasa la el. L-a amenintat si pe Hardoiu, de aceea ne-a fost teama si nu ne-am dus. El spune ca ne-a dat un milion de lei, dar nu este asa. Nu am primit nici macar un leu pentru lucrare. Cred ca a inscenat totul deoarece nu vrea sa ne plateasca", ne-a declarat Totolici. Politistii din Zarnesti spun ca ii vor sanctiona pe Marian Totolici si pe Ionut Hardoiu pentru tulburarea linistii publice. "Din cercetarile pe care le-am intreprins pina acum reiese ca scandalul a existat. Cazul este de competenta judecatoriei. Probabil, cei doi erau beti, asa cum reiese din declaratiile martorilor. Nu stim daca patronul a incercat sa-i pacaleasca refuzind sa-i plateasca pe cei doi. Referitor la pretentiile acestora, declinam dosarul spre rezolvare Judecatoriei Zarnesti", ne-au explicat anchetatorii. CAMELIA CSIKI [29][pl.dll?rid=expresro] 