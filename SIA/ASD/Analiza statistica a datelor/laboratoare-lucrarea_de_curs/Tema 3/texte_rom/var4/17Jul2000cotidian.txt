 Locuri de munca in Germania pentru informaticieni Parlamentul german a aprobat programul "vize pentru informaticieni" Bundesrat-ul, Camera superioara a Parlamentului german, a aprobat vineri intrarea in vigoare a unui decret guvernamental care va permite intreprinderilor germane sa recruteze informaticieni straini pentru a acoperi criza nationala de personal specializat in acest domeniu. France Presse reaminteste ca, potrivit textului adoptat, incepind de la 1 august, guvernul german va elibera primele vize speciale de lucru pentru informaticienii provenind din tari care nu fac parte din Uniunea Europeana. Aceste vize sint numite in mod curent "green cards", aluzie la permisele americane de munca. Intr-o prima faza vor fi primiti in Germania 10.000 de specialisti, impreuna cu familiile lor, insa aceasta cifra ar putea creste pina la 20.000 daca va fi necesar. Oferta este deschisa si persoanelor nelicentiate, cu conditia sa poata justifica in Germania un venit anual de cel putin 100.000 de marci (aproximativ 50.000 de dolari). Decretul prevede si o alta exceptie, care ii priveste pe informaticienii straini care si-au facut studiile in Germania si care nu sint obligati sa paraseasca tara dupa expirarea vizei in curs. Ideea eliberarii acestor "carti verzi" a fost lansata de cancelarul german Gerhard Schroeder la finele lunii februarie, in deschiderea celui mai mare salon mondial de informatica, CeBit, din Hanovra. Pina in prezent, autoritatile germane au primit aproape 15.000 de cereri din partea informaticienilor straini, printre care se numara 4.500 de pakistanezi si indieni, si numerosi cetateni est-europeni. CONSTANTIN VLAD Permisul de munca se elibereaza pentru 3 ani, cu posibilitate de prelungire la 5 ani De la 1 august se va da startul actiunii de obtinere a unui loc de munca in Germania, prin "Programul pentru schimbul temporar de specialisti IT" adresat tinerilor din tarile care nu sint membre ale Uniunii Europene. Romanii isi pot gasi un loc de munca prin Internet, trimitind un mail la adresa Oficiului de la Bonn: bonn-zav.it-experts@arbeitsamt.de. Dupa cum ne-a informat Ministerul Muncii si Protectiei Sociale, nationalitatea nu este relevanta in gasirea unui post. Germania are nevoie, acum, de specialisti in urmatoarele domenii: programe pentru calculatoare, programatori si creatori multimedia, creatori de sisteme IT si circuite, consultanti IT, specialisti pentru lucrul in retea si Internet. Pot pleca in Germania si cei care si-au gasit singuri un loc de munca, prin reclame comerciale. Ministerul Muncii atrage atentia ca este necesar sa se verifice, la Agentia Federala de Ocupare din Germania, daca recrutarea printr-o reclama comerciala, o companie sau o agentie privata este legala. Nici o agentie privata de ocupare nu are dreptul sa solicite romanilor taxe pentru cautarea unui loc de munca. Prin acest program, tinerii romani vor beneficia, in momentul in care au fost acceptati, de un permis de munca si de un permis de sedere. Permisul de munca se elibereaza pentru o perioada de 3 ani, cu posibilitatea prelungirii lui pina la maximum 5 ani. Eliberarea permisului cade in sarcina angajatorului german, care trebuie sa-l ceara de la oficiul local de ocupare. Romanii vor prezenta, la eliberarea permisului, doar dovada diplomei obtinute in domeniul IT. Daca angajatorul german face dovada scrisa ca va plati angajatului un salariu anual de cel putin 100.000 de DM (fara a lua in considerare taxele si deducerile), nu mai este nevoie de diploma. Autoritatile germane au promis ca viza va fi eliberata de ambasada sau de consulat in citeva zile. O data selectati, romanii pot incepe imediat lucrul in Germania daca Oficiul de Ocupare a comunicat angajatorului german intentia de a acorda permisul de munca. Romanii casatoriti isi pot lua si familiile cu ei, daca doresc, si doar daca intrunesc doua conditii: ca mariajul sa fie facut inainte de sosirea in Germania si sa aduca dovada ca au asigurata o locuinta. Familia poate fi adusa si mai tirziu, dupa gasirea locuintei. Sotia sau sotul are dreptul la obtinerea unui permis de munca abia dupa doi ani de la sosirea in Germania. Ministerul Muncii ne-a mai comunicat ca, in principiu, cei care au obtinut permis de munca isi pot deschide o afacere pe cont propriu. Pentru aceasta este necesara o solicitare, care trebuie aprobata de autoritatile germane. O decizie favorabila in acest sens va putea fi primita daca solicitantul are cunostinte solide pentru initierea unei afaceri si daca acesta obtine aprobarea Camerei de Comert si Industrie. EUGENIA MIRCESCU La Antena 1, "Casa de pe plaja" inlocuieste "Labirintul pasiunii" De astazi, amatoarele de telenovele vor putea urmari, la Antena 1, incepind cu ora 17.20, un nou serial de gen, ''Casa de pe plaja''. Telenovela, o productie mexicana, prezinta povestea dramatica a bogatei familii Arizmendi. Inca din primele episoade, cele mai intunecate secrete ale acestei familii incep sa iasa la iveala. Angel Arizmendi, proprietarul unei statiuni prospere din Caraibe, este un adevarat tiran, care isi conduce atit familia, cit si afacerile, intr-o maniera autoritara. Angel are patru copii: Paulina, o femeie frumoasa, acuzata pe nedrept de moartea sotului sau, Angel jr., insurat cu o femeie care-i conduce viata, Jose, care duce o viata misterioasa, si Roberto, ''baiatul cel bun''. Fiecare dintre ei se lupta pentru a intra in posesia statiunii conduse de tatal lor. Intors dintr-o vacanta, cu o noua sotie, tinara si frumoasa, Angel Arizmendi isi anunta retragerea din afacere. El incredinteaza conducerea statiunii Paulinei, pe care o considera de mai mare incredere decit ceilalti copii ai sai. Decizia lui naste, in interiorul familiei, dispute, intrigi si evenimente dramatice. Toate aceste tensiuni fac din casa de pe plaja un loc in care dragostea, fericirea si linistea par ca nu-si pot gasi locul. CLAUDIA VOICU Revenire spectaculoasa Dupa 27 de ani, Brigitte Bardot scoasa din birlog pentru un nou film La 65 de ani, B.B., "pisicuta sexi" a anilor 60, femeia a carei senzualitate i-a determinat pe ziaristi sa o numeasca acum 30 de ani "fata cu care orice barbat ar vrea sa mearga pe Luna", a acceptat sa joace intr-un nou film. Propunerea a venit din partea producatorului Frank Turkisch, care i-a oferit unul dintre rolurile principale din "A fost odata, in Europa", un film cel putin incitant despre prostitutia juvenila din lagarele naziste. Brigitte Bardot a acceptat oferta lui Turkisch, punind o singura conditie: filmarile sa se faca nu altundeva decit in sudul Frantei. Cit despre onorariu, Brigitte Bardot s-a aratat mai mult decit generoasa: pe tot timpul filmarilor actrita nu va primi nici un banut, intelegerea fiind ca ea sa incaseze un procent din profitul productiei. Si incasari vor fi, daca lui Turkisch ii vor iesi toate pasentele, cu alte cuvinte, daca fostul lider de la Kremlin, Mihail Gorbaciov, va accepta sa joace rolul generalului sovietic care a eliberat Auschwitz-ul. Actrita care la 15 ani aparea pe coperta revistei "Elle", la 18 ani se casatorea cu regizorul Roger Vadim, iar la 22 de ani punea lumea pe jar cu jocul incarcat de erotism din "Si Dumnezeu a creat Femeia", a avut patru soti si tot atitea tentative de sinucidere. De mai mult timp, Brigitte Bardot si-a asumat un alt rol, cel de militanta pentru drepturile animalelor. RADU MEIROSU O comedie spumoasa la TVR 2 "Muzicantii", productie Franta 1999 Asta seara, de la ora 19.40 ,TVR 2 va invita sa urmariti comedia "Muzicantii" ("Les Cachetonneurs"), o productie Franta 1999, in regia lui Tom Dercourt. In rolurile principale: Pierre Lacan, Serge Renko, Marie-Christine Laurent, Wilfred Benaiche, Clementine Benoit. Niste tineri muzicieni se dau drept membri ai Orchestrei de Camera din Viena, fiind, astfel, invitati sa sustina un concert de Anul Nou, cu valsuri de Strauss, la un castel. Ei se duc cu citeva zile mai devreme. Pentru a repeta, timp in care dau si lectii unor copii, initiindu-i in tainele muzicii. Datorita minciunii lor mai mult sau mai putin vinovate, se vor naste tot felul de situatii comice. Theresa (Marie-Christine Laurent), flautista trupei, este "la lucru" chiar in noaptea in care ar fi trebuit sa nasca. La aceasta se adauga problemele celorlalti membri ai trupei, care nu pot fi trecute usor cu vederea. Adevarul va iesi la iveala inainte de inceperea concertului, cind muzicantii isi dezvaluie adevarata lor identitate. Farmecul muzicii si talentul lor vor vraji publicul care-i va ierta si-i va lauda pentru maiestria lor.(A.R.) "Escrocheria" - unul dintre putinele roluri principale ale lui Christopher Walken Cu o cariera solida la Hollywood, Christopher Walken are mai mereu "lipici" la roluri secundare. Iata-l in filmul de la Pro TV de asta seara sustinind afisul peliculei "Escrocheria", alaturi de Loraine Brocco. Cei doi formeaza un cuplu invincibil care escrocheaza tot ce le iese in cale. Filmul ce s-a dorit, in varianta de scenariu un thriller erotic pentru marele ecran, a ajuns sa fie lansat doar pe ecranele de televiziune. Chiar daca este specialist in roluri secundare, Christopher Walken a reusit sa cistige un Oscar cu rolul din "Vinatorul de cerbi". Este singurul premiat al Academiei care a devenit erou negativ intr-unul dintre filmele Bond - "View to a Kill", din 1985. Sansa l-a cam ocolit pe actor. A reprezentat alternativa la Harrison Ford pentru rolul Han Solo din "Razboiul stelelor", insa Ford a fost mult prea convingator la probele pentru rol. Chiar daca nu a prea fost cap de afis, trecut de prima tinerete (are 57 de ani), este pe locul al 96-lea in topul celor mai mari actori ai tuturor timpurilor. CORNELIA POPESCU Litoral 2000 Spectacol incendiar "Zodia Rock", stropit cu apa "Dorna" Simbata noaptea, Portul Mangalia s-a transformat in paradisul rockerilor, la Festivalul "Callatis 2000". Concertul-maraton "Zodia Rock" a adunat in fata scenei-scoica din port mii de tineri, si nu numai (n.r.- printre spectatori s-au aflat si bunicute cu basmale pe cap), care au cintat cot la cot cu Iris si Holograf si s-au zbintuit in toate directiile, inclusiv Directia V. Dupa un tur de "Super Market", rockerii au luat o gura de Bere Gratis si o portie din Sarmalele Reci. Spectatorii au dat o raita cu Taxi pe la Foisorul de Foc, toata distractia fiind "stropita" cu apa minerala "Dorna", sponsor al evenimentului, alaturi de ALDACO FILM. Catinca Roman, care a schimbat recent macazul in Directia V, si-a insotit iubitul, pe Marian Ionescu, la concert, tremurind de frig in spatele scenei. Imbracata sport, fiica lui Petre Roman a purtat-o permanent in brate pe micuta Calina-Nicole, al carei tata este stripperul Bebe Dumitrescu, de care Catinca s-a despartit in urma cu citeva saptamini ; Solistul trupei Taxi, Dan Teodorescu, a fost asaltat de ziaristii prezenti in culise, dind declaratii pina in momentul intrarii in scena ; Cristi Minculescu, cu pletele in vint, imbracat intr-o geaca alba din fis, o astepta pe soprana Felicia Filip, cu care colaboreaza in ultima vreme ; "Parlamentarul" Dan Helciug a isterizat asistenta cu hitul verii trecute (cu meduza si meduzul). Pentru cei veniti "pe blat" la mare, Parlamentul a interpretat live o melodie dedicata controlorilor CFR - "Nasule, las-o mai moale!" ; Prezentatorii maratonului-rock, Dan Negru si Gabriel Cotabita, s-au fitiit de colo-colo, asudind pentru buna desfasurare a show-ului ; Pentru ca a fost o seara dedicata in exclusivitate rockului, bateristul de la "Chestiunea Zilei", Florin Ionescu, a fost prezent la concert fara Irina sa de la A.S.I.A. NICOLETA VLASCEANU Moda "EvZ" pe "Arca Marinei" Echipa "Evenimentul zilei" i-a premiat, simbata, pe invitatii de onoare ai emisiunii "Arca Marinei" care s-a desfasurat la complexul Caltun din Venus. Stela Popescu si Alexandru Arsinel, care vor implini in curind 25 de ani de colaborare scenica, au primit in dar de la ziarul nostru cite un telefon Nokia 5110 si cite un echipament complet "EvZ". La rindul lor, invitatii invitatilor de onoare, Rodica Popescu-Bitanescu si Jean Constantin, au primit si ei echipamente de plaja, cu care au si pozat pentru ziarul nostru. In cadrul emisiunii "Arca Marinei", desfasurata sub egida Festivalului "Callatis 2000", s-au mai produs, spre incintarea publicului numeros, Adrian Enache, baietii de la Gaz pe Foc si zvapaiatele Andre. Foarte incintate de broscutele "EvZ", cele doua Andree au pozat cu sepcutele si bandanele oferite de noi, pe care le-au adaugat colectiilor personale de suveniruri. NICOLETA VLASCEANU Amor nebun in luna lui Cuptor Gigi si Flory sint nedespartiti de doi ani Sfirsitul relatiei dintre Anca Turcasiu si Gheorghe Gheorghiu a insemnat de fapt un nou inceput pentru fiecare. Si daca in ceea ce o priveste pe Anca lucrurile au evoluat spre un mariaj, in ceea ce-l priveste pe Gheorghiu nu s-a ajuns chiar atit de departe. Asta nu inseamna ca relatia sa cu Flory nu este stabila. De aproape doi ani sint nedespartiti si amindoi lucreaza la Fundatia "Gheorghe Gheorghiu". Recent, cei doi au fost vazuti impreuna la lansarea noului album al baietilor de la Talisman, Gigi Gheorghiu fiind de fapt cel care i-a "gazduit" pe acestia in studioul sau de inregistrari. IUSTINA MUNTEANU Muzica bate viata La 67 de ani, Montserrat Caballe a cintat de-au plins pietrele "Am pregatit un program bun. Voi face tot posibilul sa va bucurati si sa nu ma uitati niciodata", promitea Montserrat Caballe in debutul conferintei de presa de vineri. Simbata seara, cea mai mare cintareata de opera din lume s-a tinut de cuvint. Daca la concertele sustinute pina acum de soprana reactiile spectatorilor au fost din cele mai diverse, daca nordicii plingeau, asiaticii luau cu asalt scena si englezii o rasplateau cu ovatii de o ora, romanii prezenti in Sala Palatului au ascultat inmarmuriti modulatiile unei voci fara virsta. Cei 67 de ani ai divei au amutit sub forta, pasiunea si dramatismul interpretarii unor arii de Rossini, Donizetti, Massenet sau Verdi. La un moment dat, chiar in finalul primei piese, a "amutit" si dirijorul Orchestrei Radio, maestrul Jose Collado, care a ratat intrarea, pierzind un timp. Dojenit din priviri si glas de catre soprana, maestrul s-a dezmeticit repede. Comic insa a fost momentul in care Jose Collado a ramas cu bagheta suspendata in aer, ratind inca o intrare, la al doilea bis. Reactia sopranei a fost spontana: dupa un "iar?" adresat dirijorului, diva i-a rupt partitura. Multumind Orchestrei Nationale Radio pentru pasiunea interpretarii, Montserrat Caballe si-a incheiat repertoriul cu o piesa evadata din registrul clasic, "Like A Dream" ("E ca un vis"), nascuta din colaborarea cu Vangelis. Si intr-adevar, simbata, Montserrat Caballe, acompaniata de Orchestra Radio, a oferit o seara de vis. RADU MEIROSU Amabilitate italiana la Craiova Toto Cutugno: "Romancele sint cele mai frumoase femei din lume" Ceea ce s-a crezut a fi cel mai important eveniment muzical pentru craioveni, prezenta celebrului solist italian Toto Cutugno, s-a transformat intr-o petrecere privata, destinata unui grup restrins de oameni, si anume salariatii unei fabrici de confectii, la care s-au adaugat oficialii municipiului. In Parcul Romanescu, la ora 21.00, erau adunati circa 6.000 de craioveni. De la debarcader pornea o scena construita special pentru acest eveniment, pe care s-au asezat cei 100 de invitati, singurii care aveau sa se bucure de privilegiul de a viziona spectacolul. Ceilalti doar ascultau, fiind situati la citeva sute de metri. Nici macar ziaristii n-au avut acces pe podium, astfel incit amabilitatea cu totul speciala a vedetei italiene a fost pusa in evidenta doar la receptia de la Muzeul de Arta, unde, de altfel, am reusit sa realizam un scurt interviu, in exclusivitate, pentru "Evenimentul zilei". De ce credeti ca romanii va iubesc atit de mult? Avem o gena comuna, sintem latini. Dar poate ca si datorita simplitatii cintecelor mele, care se duc direct catre sufletul lor. Totusi, cei mai multi doar v-au auzit. Era o serata privata, la care au fost invitati toti salariatii. Locul a fost atit de frumos, incit si eu as fi vrut sa-i am mai aproape pe spectatori. Ati vazut ca am incercat sa ma urc pe balustrada ca sa-i pot vedea si sa ma poata vedea. Despre fetele din Romania? Mi s-a pus de atitea ori aceasta intrebare Tie o sa-ti spun ceva nou. Cred ca sint facute dintr-un material special. Mai ales ochii lor. Cred ca romancele sint cele mai frumoase femei din lume. ION SPANU MADALINA ROSU Potrivit unui raport al Fondului Natiunilor Unite pentru Populatie, Femeia anului 2000, tratata ca o sclava In Statele Unite, o femeie este agresata, verbal sau fizic, de cel putin patru ori intr-un minut. In India, un sondaj efectuat in rindul barbatilor a relevat faptul ca intre 18 si 45% din barbatii insurati se "descarca" de necazurile zilei luindu-si nevasta la bataie. Pornind de la ideea ca violenta impotriva femeilor este cea mai raspindita forma de incalcare a drepturilor omului, dar cea mai putin recunoscuta, Fondul Natiunilor Unite pentru Populatie (UNFPA) a ales drept subiect principal de dezbatere pentru cea de-a 13 aniversare a Zilei Mondiale a Populatiei, din acest an, situatia femeii pe mapamond. 2 milioane de adolescente sau tinere femei din lume sint supuse mutilarii genitale Potrivit studiului efectuat de UNFPA in 60 de state ale lumii, una din trei femei a fost supusa unei forme de violenta sau a fost fortata sa intretina raporturi sexuale, cel mai adesea agresorii facind parte din familie. Cercetatorii sustin ca violenta este rezultanta directa a statutului inferior pe care il are femeia inca de la nastere in multe societati. Nu mai este un secret pentru nimeni faptul ca exista o serie de tari unde discriminarea copiilor incepe chiar inainte de nastere: preferinta tatalui pentru copilul de sex masculin poate duce la abandon, in cazul in care provocarea unui avort, dupa ce s-a stabilit sexul copilului, nu a mai fost posibila. Statutul inferior al femeii se "vede" si cu ajutorul statisticilor nu numai prin analiza cutumelor: in fiecare minut, o femeie moare din cauze legate de sarcina; anual, 2 milioane de adolescente sau tinere femei sint supuse mutilarii genitale si tot atitea sint infectate anual cu virusul HIV. Pozitia de "subordonat" a femeii in societate care o pune practic in imposibilitatea de a se proteja contra infectarii cu virusul mileniului este o alta concluzie a cercetatorilor care dau drept exemplu familii din zona Africii Subsahariene sau Indiei. "Cum ar putea o femeie dintr-una din aceste tari, tratata, in mod obisnuit, ca o sclava, sa-si refuze partenerul, sa-i ceara sa faca sex protejat sau sa-i reproseze infidelitatile cind stie ca revolta sa ar putea-o costa viata", se arata in raportul intocmit. Solutia UNFPA - emanciparea femeii Concluzia raportului UNFPA este ca atit in cazul femeilor, cit si in cel al barbatilor este nevoie de emancipare pentru a se reduce numarul agresiunilor cu victime femei. "O femeie al carei rost in viata este acela de a purta in pintece copii are prea putine optiuni. Ea are limite cind vine vorba de gestionarea propriei vieti. Prin comparatie, o femeie educata este mai in masura sa se protejeze de violenta sau de boli. Ea nu este legata economic de partenerul ei si isi poate construi propria viata". Emanciparea femeii, precizeaza UNFPA, este strins legata de barbat. Acceptind femeia ca pe egala lui, barbatul joaca un rol esential pentru eliminarea violentei contra mamei, surorilor, sotiei sau fiicelor sale. De altfel, studiile efectuate arata ca exista o relatie directa intre un nivel ridicat de educatie si o rata scazuta a mortalitatii infantile si fecunditatii. In tarile sarace, unde accesul la serviciile de sanatate este cel mai adesea limitat, fiecare an suplimentar de scoala inseamna o scadere cu pina la 10% a ratei mortalitatii infantile. Raportul intocmit in urma cercetarii efectuate de specialistii UNFPA nu contine informatii despre Romania pentru simplul motiv ca astfel de date oficiale nu exista deocamdata. Primele informatii pe aceasta tema si, implicit, primele analize despre situatia femeii din Romania si legatura dintre abuzul fizic - nivelul de educatie si gradul de utilizare a mijloacelor contraceptive vor aparea abia spre sfirsitul acestui an. MIHAELA BALEA IULIANA ANGHEL Din agoniseala de-o viata, Un miner din Alba a ctitorit o manastire Petru Irimie, din comuna Livezile, judetul Alba, a construit de unul singur o manastire, a carei sfintire a avut loc zilele trecute. Ctitorul locasului este un fost miner. Din minele de aur la manastiri, via Zambia In tinerete, Petru Irimie, acum in v"rsta de 66 de ani, a lucrat 25 de ani in minele de aur de la Brad. In vechiul oras minier s-a si casatorit si a avut doi baieti. Prin anii '80, minerul a lucrat citiva ani in Zambia, la o investitie de foraje subterane efectuata cu forta de munca din Romania. La intoarcerea din Africa, Irimie si-a cumparat un autoturism Moskvich, iar restul banilor agonisiti i-a depus la CEC. Din cauza ca minerul nu si-a schimbat viata dupa ce a lucrat in strainatate, sotia lui a divortat. Ramas singur, Irimie a inceput sa viziteze manastirile din tara. "Am umblat pe la Cozia, Agapia, Curtea de Arges, la Sfinta Paraschiva la Iasi. Tot timpul ma gindeam ca, intr-o buna zi, o sa ridic si eu o manastire aici, in Livezile", povesteste fostul miner. Un vis realizabil printr-un vis La un moment dat, Petru Irimie a avut un vis care i-a schimbat toata viata: "Se facea ca eram in pestera din padure si, acolo, am vazut un inger. M-am gindit ca este vestitorul Domnului. Si el mi-a spus sa ma uit mai bine in pestera - m-am uitat si am vazut un prunc ce dormea pe o gramajoara de fin. Si pruncul, care era de fapt Iisus, a crescut si cind a ajuns asa, cam de 15 ani m-a chemat sa merg dupa el. Si m-a dus dupa el intr-o poienita care era deasupra pesterii, pe o stinca, si mi-a spus ca acolo este Gradina Raiului. De trei ori mi-a repetat ca acolo e Gradina Raiului. Si, cind m-am trezit, am spus ca aici voi construi manastirea". Intimplarea a facut ca, in acea vreme, prin 1992, minerul sa primeasca o bucata de padure care a apartinut parintilor sai. Apoi, printr-un schimb, Primaria Livezile i-a atribuit poienita de pe stinca din vis, asezata la marginea localitatii, in contrapartida cu padurea mostenita. Strejerul Pamfil, un fel de Ana in varianta moderna In luna iunie a anului 1995, Petru Irimie a pus piatra de temelie a manastirii cu hramul Sfintului Ioan Botezatorul. De atunci, in fiecare zi, credinciosul miner a muncit pe brinci pentru inaltarea locasului de rugaciune. La citeva saptamini de la inceperea lucrarilor, lui Irimia i-a aparut un nou semn dumnezeiesc: in timp ce efectuau sapaturile la fundatia bisericii, oamenii care il ajutau au gasit scheletul unui barbat. Politistii au facut cercetarile de rigoare, iar osemintele s-au dovedit a fi apartinut unui anume Pamfil, care, in perioada revolutiei din 1848 statea de veghe pe stinca respectiva si-i avertiza pe satenii din Livezile, vasnici revolutionari ai lui Avram Iancu, de atacurile dusmanilor. "A fost greu citeodata, cu toate ca materialele de constructie le-am carat eu, cu tractorul meu si, in rest, am primit foarte putine ajutoare. Mi-o mai dat cineva niste boltari de BCA, niste ciment, dar, in rest, tot din pensia mea lunara de 1,2 milioane de lei m-am ajutat cind s-au gatat banii pe care i-am avut la CEC, dupa Africa. Am mai vindut si o vaca si citeva oi si, uite asa, cu multa, multa munca, am reusit sa cladesc ceea ce se vede aici. Pictura bisericii a facut-o un pictor cu inima mare, din Bucuresti, care, a aflat de manastire si nu i-a trebuit nici un ban pentru munca lui", ne povesteste Petru. Comunicat de presa In urma articolelor aparute in ultimele doua zile in presa centrala cu privire la scutirea de plata la bugetul statului a datoriilor firmei Tiriac Holdings Ltd. - Automotive Division, sintem obligati sa facem urmatoarele precizari: 1. Divizia Auto a Tiriac Holdings Ltd. este un grup de companii care cuprinde: - AUTO ROM SRL - reprezentant general DaimlerChrysler AG pentru marca Mercedes-Benz; - ROMCAR SRL - reprezentant general Ford pentru Romania; - Hyundai Auto Romania - reprezentant general pentru marca Hyundai; - Chrysler Jeep Import SRL - reprezentant general Daimler Chrysler AG pentru marcile Chrysler si Jeep; - Molesey Leasing Group S.A. - firma de leasing a Tiriac Holdings Ltd. Divizia Auto. 2. Divizia Auto a Tiriac Holdings Ltd. nu are personalitate juridica si, deci, nu poate avea nici datorii la bugetul statului. 3. Mentionarea numelui Diviziei Auto a Tiriac Holdings Ltd. in "Monitorul Oficial al Romaniei" este o eroare si de aceea va precizam ca toate companiile din cadrul Diviziei Auto a Tiriac Holdings Ltd. au achitate datoriile la zi catre bugetul statului. MARIUS PITIGOI Director general, Tiriac Holdings Ltd.Automotive Division Sinucidere cu insecticid de cartofi: Ionel a murit ca un gindac de Colorado Un barbat din comuna Padurani, judetul Timis, si-a pus capat zilelor golind o sticla cu insecticid. In noaptea de 14/15 iulie, Ionel Gruiescu, 36 de ani, a ajuns in stare grava la spitalul din Faget. Medicii au constatat ca barbatul suferea de o intoxicatie grava. Ei au incercat sa-i acorde primul ajutor, dar in jurul orei 4.00 Ionel Gruiescu a murit pe patul de spital. Politistii din Faget au declarat ca barbatul s-a sinucis. Din motive ramase deocamdata necunoscute, Ionel a baut o sticla plina cu insecticid pentru cartofi. Corpul sau a ajuns la morga spitalului din Faget, unde va fi supus unei autopsii. TUDOR FLUERAS Ranit de o copita Gheorghe Fundacescu, un tinar de 23 de ani, din comuna Sona, judetul Alba, a fost victima unui stupid accident care a avut loc simbata in localitate. Gheorghe a fost internat in Spitalul de Neuropsihiatrie din Sibiu, unde a ajuns in stare de inconstienta. Tinarul a fost lovit in piept si in cap de un cal, in timpul unui concurs de tractiune animale organizat de Asociatia familiala "Drumetul". In cadrul acestuia, carutasii trebuiau sa care contra cronometru cit mai multe greutati. Unul dintre cai s-a dovedit a fi mai nevricos si, dupa ce a ajuns la finis, l-a lovit pe Fundacescu. Tinarul se afla la spital in stare grava. LUCIAN DOBRATER Daca suplimentele de hrana si haine nu mai vin, Politistii primesc un pachet cu tigari la doua zile, iar nefumatorii bomboane Din cauza ca Ministerul de Interne nu a mai acordat la timp suplimentele si indemnizatiile pentru hrana, psihologii s-au gindit ca este mai bine ca politistii sa primeasca ceva care sa le calmeze nervii. Astfel, cadrele IPJ Iasi primesc cite un pachet de tigari la doua zile. Si nu orice tigari, ci cu filtru, din import. "La cit stres este aici zilnic, 10 tigari nu ajung nimanui. Eu consum aproape doua pachete de tigari numai cit stau la program, dar mai fumez si acasa. Chiar daca ne dau tigari, noi nu uitam ca hainele ni le facem din banii nostri si ca indemnizatia de hrana vine cu intirziere", ne-a spus unul dintre subofiterii care carau pachetele cu tigari pentru personalul inspectoratului. Nefumatorii nu au fost uitati si primesc contravaloarea tigarilor sau bomboane. CATALIN DUMITRESCU Sava a murit electrocutat dupa ce a urinat pe 27.000 de volti Vasile Sava, in virsta de 12 ani, din Medias, judetul Sibiu, a murit, la sfirsitul saptaminii trecute, la Spitalul "Luther", dupa o joaca cu citiva prieteni. Lui Vasile Sava i-a venit ideea de a urina, de pe pasarela din zona garii, exact in momentul in care trecea un tren pe sub aceasta. In timp ce isi facea necesitatile fiziologice pe reteaua de contact a caii ferate, la tensiunea de 27 de mii de volti, s-a produs un arc voltaic, in urma caruia baiatul a fost electrocutat si a suferit arsuri de gradele III si IV, pe 80% din suprafata corpului. Desi a supravietuit socului aproape o saptamina, medicii nu l-au mai putut salva. Cadavrul a fost identificat de parinti abia simbata. Acesta este al treilea accident similar, inregistrat in ultimii doi ani, la Medias. ION GIRNOD 400 de mineri au fost la un pas de a pleca spre Bucuresti Peste 400 de mineri disponibilizati din Valea Jiului, grevisti ai foamei, s-au adunat simbata in fata Oficiului Prefectural Petrosani si au fost la un pas de a porni spre Bucuresti. Ei cer locuri de munca pe perioade nedeterminate, cresterea alocatiilor copiilor si preluarea datoriilor pe care le au la intretinere si curent de catre stat. Hotarirea minerilor de a pleca spre Bucuresti a fost deturnata de subprefectul Iuliu Vinkler. Sosit la fata locului, acesta i-a convins pe grevisti sa astepte pina marti. In acest timp, prefectura si restul autoritatilor din judet vor studia solutiile pe care le pot oferi grevistilor. Protestatarii au fost convinsi de subprefect ca vor gresi plecind la Bucuresti fara acte care sa le motiveze cererile. Azi va avea loc la Petrosani o intilnire "de criza" a autoritatilor care vor incerca o rezolvare a cererilor, astfel incit minerii sa nu plece spre Bucuresti. LUCIAN STANCIU Mai multi bolnavi de tuberculoza decit anul trecut Numarul cazurilor de tuberculoza din primul trimestru al acestui an a crescut cu 184 fata de perioada similara a anului 1999, ceea ce inseamna o rata de crestere de 2,6 la suta. In total, s-au inregistrat 7.240 de bolnavi de TBC. Aproape un sfert dintre cei care au fost luati in evidenta in acest an sint bolnavi care au recidivat. Specialistii spun ca, in ultimii cinci ani, numarul bolnavilor aflati in aceasta situatie s-a dublat. Astfel, ponderea recidivelor a crescut de la 8 la suta, in timestrul I din 1996, la 15 la suta, in perioada similara a anului 2000. Cei mai multi bolnavi de tuberculoza sint in judetele Neamt, Constanta, Ilfov si Olt. Judetele in care numarul imbolnavirilor este mai redus sint Covasna, Harghita si Sibiu. GETA ROMAN La Asociatia Romana pentru Transporturi Rutiere Internationale se pregateste ceva "Lovitura de palat" pentru 2 milioane de dolari Infiintata in anul 1991, Asociatia Romana pentru Transporturi Rutiere Internationale (ARTRI), care inglobeaza la ora actuala in jur de 1.800 de membri, reprezentind circa 80% din totalul transportatorilor internationali de la noi, este in pragul unui scandal de proportii. Actuala conducere, aleasa anul acesta in martie, la prima Adunare generala de la infiintare!, este puternic contestata de Ilie Carabulea, patronul uneia dintre cele mai mari firme de transport din Romania, Trans Car SRL. Carabulea a facut chiar demersuri pe linga Uniunea Internationala a Transportatorilor (IRU), la care este afiliata ARTRI, pentru a nu fi recunoscuta actuala conducere, fara sa aiba insa efectul scontat. Printre motivele supararii lui Carabulea se afla si intentia conducerii asociatiei de a rezilia (renegocia) contractul de locatie pentru platforma de parking TIR construita de asociatie pentru membrii sai, al carui beneficiar este firma lui Radu Tatar, finul sau si fiul directorului general al Autoritatii Rutiere Romane, Ioan Tatar. Dar "buba" cea mare o reprezinta hotarirea Adunarii Generale a asociatiei, din aprilie, care a hotarit destinatia fondului de rezerva al ARTRI, estimat la peste 2 milioane de dolari. Prin urmare, pentru 18-19 iulie a fost convocata o noua Adunare Generala, prin presiuni facute asupra filialelor, cu intentia de a debarca actuala conducere, a carei popularitate printre transportatori este in crestere dupa ce a micsorat pretul carnetelor de TIR. (S.T.) Apele au facut ravagii in judetul Iasi Ploile torentiale cazute la sfirsitul saptaminii trecute in judetul Iasi au facut ravagii in zona Belcesti-Plugari. Au fost inundate 28 de gospodarii din Belcesti, iar culturile legumicole din 40 de gradini au fost distruse. Culturile de porumb si sfecla de pe o suprafata de 20 de hectare din extravilanul localitatii au fost inundate. Apele au darimat casele lui Gheorghe Butnaru din satul Valeni si Vasile Ciubotaru din satul Ciorani. La Plugari, casa lui Vasile Cristisor s-a darimat, iar acoperisul scolii generale, cu suprafata de 440 m.p., a fost smuls de vintul puternic. La nivelul Prefecturii Iasi nu s-au facut inca un calcul estimativ al distrugerilor. "Nu au raportat toate primariile din judet distrugerile si, pina nu termina ei calculul, noi nu putem estima inca nimic. Din informatiile pe care le detinem, mai multe comune au fost afectate, dar numai Belcesti si Plugari au facut un raport complet al gospodariilor si suprafetelor afectate de viituri", a declarat Florin Vitan, prefectul judetului Iasi. CATALIN DUMITRESCU Riurile din nordul si vestul tarii au iesit din matca Hidrologii avertizeaza ca, in perioada urmatoare, debitele Dunarii la intrarea in tara si pe sectorul Gruia - Bechet vor fi in crestere. Se va inregistra o scadere a debitului Dunarii doar pe sectorul Bechet-Tulcea. Din cauza precipitatiilor care au cazut in vestul si nordul tarii, au crescut si debitele riurilor Mures, Siret, Prut, Jijia, Somes si Crisul Negru. Cu toate ca unele riuri din nordul tarii au depasit cotele de inundatie si de atentie, hodrologii sustin ca, deocamdata, nu exista pericolul inundatiilor in nici o zona a tarii. MONA STOICA "Mirele anului 1999" a murit intr-un accident de masina O tragedie a lovit, in noaptea de vineri spre simbata, familia tinerilor ploiesteni Ioana si Florin Udroiu. La doar 28 de ani, Florin s-a stins din viata, dupa aproape sase saptamini de stat "n coma, la Spitalul de Urgenta Floreasca din Bucuresti. La 2 iunie, sotii Udroiu se intorceau spre casa de la Bucuresti cu autoturismul personal, de unde cumparasera gresie, cu care sa-si modernizeze apartamentul din Ploiesti. La un moment dat, Ioana, care conducea autoturismul, a pierdut controlul asupra volanului si a intrat in plin intr-o caruta. In momentul impactului, Florin a incercat sa-si protejeze sotia, insa gestul i-a fost fatal. Florin a fost internat, in coma, la Spitalul de Urgenta Bucuresti. Starea sa de sanatate nu s-a imbunatatit, cu toate interventiile medicilor din Capitala. O poveste de dragoste sfirsita tragic Ioana si Florin s-au casatorit la sfirsitul lunii septembrie a anului trecut si au devenit cunoscuti in Ploiesti dupa ce au cistigat concursul "Mirii anului 1999". A fost considerat cel mai reusit cuplu de tineri casatoriti din intreaga tara. Anul trecut, la 20 de ani, Ioana a fost cea mai frumoasa mireasa prezentata pe scena spectacolului "Mirii anului", iar Florin (27 de ani) a avut parte de o surpriza nemaipomenita atunci cind Ioana l-a anuntat, in fata citorva sute de spectatori si a milioane de telespectatori din toata tara, ca, pe la mijlocul anului 2000, va deveni tatic. Ea, invatatoare la Scoala Generala nr. 9 din Ploiesti, el, organizator de spectacole la Teatrul "Toma Caragiu". Povestea lor de dragoste n-a durat insa decit un an. VIOLETA STOICA Pentru ca nu li s-a explicat ca au suficient timp la dispozitie, parintii s-au imbulzit sa-si inscrie copiii din prima zi Asediu de noapte la licee O multime de oameni au petrecut noaptea de vineri spre simbata in curtea liceelor si au facut liste de ordine ca pe vremea impuscatului Simbata, la ora 9.00, in toata tara a inceput inscrierea absolventilor de clasa a VIII-a cu diploma de capacitate la licee si scoli profesionale. Potrivit noului regulament de organizare si desfasurare a admiterii in clasa a IX-a, incepind din acest an nu se mai da nici un examen, admiterea facindu-se pe baza mediei obtinute de elev in clasele V-VIII si a celei de la examenul de capacitate. Cei care nu au obtinut medie de trecere la capacitate se pot inscrie numai la scoli profesionale sau de ucenici. Ministerul Educatiei Nationale a stabilit trei etape de inscriere. Pina marti, 18 iulie, toti cei care doresc sa urmeze liceul se pot inscrie oriunde doresc, urmind ca a doua zi sa afle daca fac parte din categoria celor admisi sau nu. Admiterea se face pe baza mediilor, in ordine descrescatoare. Majoritatea parintilor nu au inteles exact care este noul mecanism de admitere. Asa ca, simbata dimineata, cind profesorii din comisiile de admitere au sosit la scoli, la multe erau deja cozi interminabile, liste facute de parinti, imbulzeala si oameni nervosi. Pentru ca la scolile generale nu li s-a explicat clar ca nu este nevoie ca inscrierea sa fie facuta in prima zi, parintii s-au grabit sa mearga la liceele cu renume inca de la 4.00 dimineata. Ajunsi acolo, au inceput sa faca liste de asteptare. Imbulzeala la Liceul Economic "Viilor" In Bucuresti, cel mai cautat este, in aceste zile, Liceul Economic Viilor. Simbata au fost prezente la inscriere aproximativ 700 de persoane, sosite inca de la primele ore ale diminetii. Motivul pentru care parintii tin mortis sa-si inscrie copiii aici: acest liceu este singurul care pregateste ospatari, bucatari, chelneri si, in plus, are legaturi puternice cu toata reteaua alimentatiei publice, deci absolventii isi pot gasi cu usurinta o slujba banoasa. Una dintre profesoarele care primeau dosare de inscriere ne-a spus ca "de la noi pleaca absolventi pe vase de croaziera in Arabia Saudita sau chiar in America si, in plus, toate marile restaurante si hoteluri vin la noi sa ceara personal calificat". La "Viilor" sint 150 de locuri la liceu si 200 la scoala profesionala. Pina duminica, la ora 14.00, la liceu se inscrisesera 251 de elevi, cea mai mica medie la acea ora fiind 7,08. Si la scoala profesionala e inghesuiala: numai in primele doua zile s-au inscris 190 de candidati, media coborind pina la 5,25. Curios este insa un lucru. La inscriere, fiecare elev plateste o taxa de 40.000 de lei, in ciuda faptului ca la "Viilor" nu se da nici o proba eliminatorie. Mai mult decit atit, candidatului nu i se elibereaza nici o chitanta, ci este trecut intr-un catastif cu numele, media si mentiunea ca a dat acesti bani. Decizia de a lua aceasta suma din buzunarele parintilor a fost luata de consiliul de administratie al Liceului Economic "Viilor", insa vine in contradictie cu dispozitiile MEN, care a interzis preceperea oricaror taxe, in afara cazului in care exista o proba de limba straina sau de indeminare. 200 de locuri scoase la concurs la "Sf. Sava" La Colegiul National "Sf. Sava" au fost scoase la concurs 200 de locuri. Conducerea liceului a decis infiintarea unei clase de stiinte sociale, trei clase de matematica-informatica, o clasa de matematica-informatica (cu informatica intensiv), o clasa de matematica-informatica (cu limba engleza intensiv), una de stiinte naturale-engleza (bilingv) si o clasa de matematica-informatica (cu limba franceza intensiv). Pentru clasele unde se va studia intensiv limba engleza, candidatii au fost supusi unui test eliminatoriu. Dintre ei, 26 au fost admisi la clasa de informatica si 24 la clasa de stiinte naturale, iar 104 au fost respinsi. Cei respinsi se pot inscrie in continuare la celelalte profiluri din cadrul colegiului. La Sava, cea mai mica medie cu care s-a prezentat un elev a fost cea din grupa 7,25- 7,49, iar cei mai multi inscrisi au medii de peste 9,25. Duminica, la Colegiul "Sf. Sava" nu era imbulzeala de la "Viilor", majoritatea parintilor veneau, isi notau in carnetele mediile celor intrati, comparau cu media copiilor lor si plecau. Cei care veneau sa se inscrie erau deja la curent cu numarul elevilor care optasera deja pentru aceasta unitate de invatamint. La Grupul Scolar "Petru Maior", parintii au stat o noapte la coada Si la Grupul Scolar "Petru Maior" parintii au dat buzna inca de simbata dimineata, de la prima ora. Pentru cele 200 de locuri la liceu, numai simbata se inscrisesera 120 de candidati, cea mai mare medie cu care s-a prezentat un elev fiind 9,32. Directoarea liceului ne-a povestit cum simbata dimineata, cind a venit la liceu, a gasit in curte "o gramada de oameni care facusera liste si care asteptau de cu seara sa-si inscrie copiii". Dupa ce li s-a explicat ca nu conteaza ora sau ziua in care vor sa se inscrie, atit timp cit se incadreaza in prima etapa, parintii au rasuflat usurati. La unele dosare s-au observat greseli la media totala de admitere. Cum secretarele scolilor generale facusera greseala, parintii au facut cale-ntoarsa si s-au dus acolo pentru a le corecta. In unele cazuri, insa, la secretariatele scolilor nu a fost nimeni in timpul weekendului. La "Petru Maior" sint 100 de locuri la scoala profesionala si 75 de locuri la ucenici. Liceul a decis si infiintarea unei clase de informatica- intensiv engleza, pentru care candidatii urmeaza sa sustina un test eliminatoriu de limba engleza. Ministerul Educatiei Nationale a anuntat ca nici un elev care a absolvit clasa a VIII-a, cu sau fara examen de capacitate promovat, nu va ramine pe dinafara, fiind locuri pentru toti. Cei care nu au promovat capacitatea se vor putea inscrie numai la scoli profesionale sau scoli de ucenici, in a treia etapa de inscriere. ROBERTA VORNICU Mos Haus si-a vindut pamintul ca sa faca planorism la 75 de ani Simion Haus (75 de ani), din comuna sibiana Sadu, si-a vindut simbata un teren de doua hectare ca sa-si vada visul cu ochii. El si-a dorit inca din tinerete sa devina membru al unui club de planorism. Totul a inceput cu citeva zile in urma, atunci cind mai multi tineri din judetul Vilcea efectuau decolari si aterizari cu parapanta pe pajistea sa. Mos Simion le-a vindut terenul cu o conditie, prevazuta si in contract: ori de cite ori se efectueaza pregatiri in vederea organizarii unor concursuri, membrii clubului sa-l poarte cu ei in inaltimile vazduhului. De altfel "gheata" a fost sparta cu trei zile in urma, atunci cind Simion Haus a facut primul lui salt cu parapanta, in tandem cu unul dintre profesionistii zborului, Sergiu Onet. Pentru ca i-a placut, mos Simion doreste ca, imediat dupa ce va deveni membru al clubului mentionat, sa efectueze si primul zbor cu deltaplanul. ION GIRNOD 