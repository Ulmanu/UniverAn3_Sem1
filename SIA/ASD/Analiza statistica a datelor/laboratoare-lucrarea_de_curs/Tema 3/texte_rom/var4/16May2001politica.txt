 Premierul Nastase si ministrul Mitrea, in vizita de lucru la Ploiesti Ei au inaugurat un santier de locuinte si lucrarile de reabilitare a caii ferate din judetul Prahova Primul-ministru Adrian Nastase, secondat de ministrul lucrarilor Publice, transporturilor si locuintei, Miron Mitrea, a efectuat ieri o vizita-fulger in municipiul Ploiesti, judetul Prahova. Aici a "dat startul" lucrarilor de reabilitare a tronsonului de cale ferata Bucuresti - Cimpina si a pus prima mistrie de ciment la fundamentul noului santier de locuinte construite prin Agentia Nationala pentru Locuinte (ANL). "Judetul Prahova este unul dintre putinele din tara care au inteles ca este nevoie de dinamism si de imaginatie", a declarat premierul Nastase. La sfirsitul anului viitor, intre Bucuresti si Cimpina trenurile vor circula cu o viteza de 160 de kilometri pe ora, promit oficialii MLPTL. Lucrarile de reabilitare a caii ferate se vor desfasura pe o perioada de 600 de zile. Proiectul, care se va realiza in baza principiului alternantei, adica se va lucra, treptat, pe cite un fir de circulatie si pe portiuni, urmareste ca, in viitor, pe aceasta ruta trenurile sa atinga chiar aproximativ o viteza de 250 de kilometri pe ora. Valoarea intregului program de refacere a caii ferate, care va cuprinde si reabilitarea podurilor si podetelor, precum si a garilor din zona, va depasi cu putin 200 de milioane de euro, bani obtinuti din bugetul statului, de la Banca Europeana de Investitii, dar si din alte surse extrabugetare. 150 de locuinte pentru tineri La kilometrul 5 din Ploiesti, aproape de cartierul Albert, s-a deschis ieri santierul de constructii de locuinte ANL, pe care se va ridica noul cartier de case cu numele de Carino. Acesta va cu-prinde 86 de locuinte individuale, care vor putea fi contractate prin sistemul de credit ipotecar, si 150 de locuinte (fie garsoniere, fie apartamente cu doua camere) destinate inchirierii de catre tineri. Autoritatile locale au precizat ca intentioneaza ca pina in anul 2004 sa construiasca 400 de case prin credit ipotecar si alte 150 pentru tineri. Pretul de constructie a locuintelor individuale se estimeaza a fi de aproximativ 250 de dolari pe metru patrat, iar in cazul locuintelor pentru tineri - de 180 dolari metru patrat. Premierul Adrian Nastase a declarat ca, in paralel cu aceste santiere, va fi continuat sistemul locuintelor sociale, dar numai in masura in care este vorba despre blocuri care deja sint in constructie. Premierul a mai spus ca executivul intentioneaza sa aloce in acest an de la buget 500 de miliarde de lei pentru locuintele individuale si tot atitia bani pentru locuintele destinate tinerilor. IULIANA ANGHEL Sase trenuri intirziate din cauza vizitei Scurta vizita de lucru a premierului Adrian Nastase la Ploiesti a pus pe jar politistii, jandarmii si lucratorii statiei CFR Ploiesti Vest. Daca pentru Politie si Jandarmerie scopul era sa impiedice aparitia vreunui neavenit care sa tulbure linistea premierului pe in timpul celor doua ore petrecute in judetul prahova, pentru ceferisti munca a inceput de la sfirsitul saptaminii trecute. Gara de Vest, unde s-a desfasurat festivitatea de inaugurare a lucrarilor de modernizare a caii ferate intre Bucuresti si Cimpina, a intrat intr-o refacere a imaginii subita. Daca pina luni, in sala de asteptare a garii misunau aurolacii, batrinii fara adapost si ciinii vagabonzi, pe linga mizeria de toate zilele, ieri, cladirea Statiei CFR Ploiesti Vest era de nerecunoscut. Fara aurolacii cu vesnicele lor pungute cu cel mai ieftin drog, fara ciini si fara batrinii murdari. Pe parcursul intregii vizite la Gara de Vest a premierului Nastase toate trenurile de persoane care ar fi trebuit sa intre in statie au fost oprite in garile din apropierea Ploiestiului. Cele sase trenuri de persoane, dintre care doua trenuri rapid, au avut intirzieri de peste o ora, din cauza ocuparii liniilor de cale ferata din perimetrul garii ploiestene cu utilajele ce vor fi folosite la modernizarea caii de rulaj. Calatorii care asteptau trenurile spre Bucuresti sau spre Ardeal au fost instiintati ca toate trenurile vor avea intirziere o ora, fara insa sa li se spuna motivul. VIOLETA STOICA Iliescu ii tine partea lui Adrian Sarbu "Nu era treaba domnului Mihaescu sa se amestece" Presedintele Romaniei si-a urecheat ieri propriul consilier, pe graficianul Eugen Mihaescu, pentru ca a intrat in dispute financiar-fiscale cu boss-ul Media Pro, Adrian Sarbu. Intrebat ce parere are despre aceasta disensiune, Ion Iliescu a spus: "No Comment!". In schimb, mai-marele de la Media Pro a primit o mingiiere parinteasca pe crestet (asa, ca de la presedintele FSN la ministrul informatiilor publice din 1990) atunci cind Iliescu a fost intrebat daca Adrian Sarbu trebuie sa-si plateasca impozitele si taxele catre stat: "E treaba altora sa analizeze asta". Dupa care, pentru a fi clar de partea cui e, a adaugat: "Nu era treaba domnului Mihaescu sa se amestece in asemenea chestiuni". CRISTIAN OPREA Deputatul PD Dan Ionescu a trecut la PDSR Inca un sustinator il paraseste pe Roman in ajunul alegerilor Petre Roman a ramas fara unul dintre cei 35 de sustinatori ai motiunii sale pentru presedintia PD, dupa ce deputatul de Arad, Dan Ionescu, si-a anuntat ieri demisia din partid si a trecut la PDSR. Conform statutului PD, orice candidat la sefia partidului trebuie sa se prezinte cu un document programatic (numit motiune) sustinut prin 35 de semnaturi nominale si care sa aiba sprijinul de principiu a unei jumatati din conducerile organizatiilor judetene ori a unei treimi din numarul membrilor Consiliului National. Plecarea lui Dan Ionescu din PD i-ar putea crea probleme lui Petre Roman daca se va gasi vreun membru al partidului care sa conteste din punct de vedere statutar valabilitatea motiunii liderului in functie. Exista o lista de rezerva cu sustinatori, dar, daca ar fi vorba despre o stricta respectare a statutului, aceasta demisie ar putea fi speculata. Se pare insa ca nu se va recurge la asemenea practici, dupa cum sustin surse din tabara lui Traian Basescu, cotat drept cel mai important contracandidat al lui Petre Roman. Dan Ionescu, demisionarul din PD, ne-a declarat ca nu a intentionat sa-i faca rau liderului Petre Roman prin parasirea partidului cu doar doua zile inaintea alegerilor. "Nu consider demisia mea ca fiind o lovitura. Momentul ales pentru acest gest s-a datorat si unei alte conjuncturi, strict personale. N-am vrut sub nici o forma sa fac rau cuiva", a declarat Dan Ionescu pentru "Evenimentul zilei". Daca ar fi sa nu mai luam in calcul plecarea, anul trecut, a lui Victor Babiuc, tot cu citeva zile inaintea alegerilor pentru presedintia PD, Dan Ionescu este al doilea sustinator al lui Petre Roman care isi paraseste liderul dupa ce s-a declansat competitia pentru sefia PD, primul fiind Victor Bostinaru, fost secretar executiv al partidului. Si Bostinaru a optat pentru PDSR, ca si Ionescu, oameni din tabara Basescu facind o legatura intre plecarea celor doi la partidul lui Nastase si Petre Roman. Liderul PD exclude insa orice apropiere de PDSR, catalogind aceste speculatii ca fiind "prostii totale". Deputatul demisionar Dan Ionescu isi motiveaza insa gestul prin aceea ca a fost dezamagit de lipsa de solidaritate in echipa democrata de la Arad in realizarea promisiunilor electorale. Prin inscrierea sa in PDSR, Dan Ionescu spera ca isi va atinge scopurile, mai ales ca "a demarat discutii la Prefectura Arad si cu parlamentarii PDSR din judet de mai multe saptamini", dupa cum insusi declara. In noile conditii, grupul PD din Camera a ramas cu 30 de deputati, in timp ce PDSR a ajuns la cota 156 (inclusiv cu cei ai PUR). NARCISA IORGA Pregatiri finale pentru fuziunea PDSR-PSDR Alexandru Athanasiu, prim-vicepresedinte PSD Presedintele PSDR, Alexandru Athanasiu, ar putea obtine functia de prim-vicepresedinte in PSD, viitor partid rezultat din fuziunea PSDR-PDSR. Surse participante la negocierile dintre cele doua partide ne-au declarat ca proiectul de statut al PSD prevede infiintarea unei functii de prim-vicepresedinte. PDSR a mai avut aceasta functie, care a fost detinuta de Adrian Nastase. Ea a fost desfiintata la plecarea lui Ion Iliescu din PDSR si o data cu alegerea lui Nastase ca presedinte, care a si declarat atunci ca postul fusese infiintat special pentru el. PSDR doreste ca postul sa ii revina lui Alexandru Athanasiu. In afara de aceasta, PSDR mai doreste marirea numarului de vicepresedinti la 11, de la noua cit are PDSR in prezent, cele doua functii in plus urmind sa le capete membri ai PSDR. Proiectul mai prevede ca viitoarele structuri de conducere sa fie la fel cu cele actuale ale PDSR, adica un Birou Executiv Central (BExC), un Consiliu National si o Conferinta Nationala. In plus nu ar aparea decit Delegatia Permanenta, care va fi forul executiv, din care vor face parte mai putini membri decit are actuala conducere executiva a PDSR, BExC. Proiectul urmeaza sa fie adoptat de congresul de fuziune al celor doua partide. Biroul Executiv Central al PDSR se reuneste astazi pentru a analiza proiectul de statut si programul politic, asupra carora Adrian Nastase nu s-a pronuntat inca. BExC va stabili si data congresului, care va fi, cel mai probabil, 23 iunie. LUCIAN PURCAREANU Trei intr-o barca impotriva UDMR Scandal, ieri, in Camera Deputatilor. PNL, PD si PRM au facut front comun impotriva PDSR si UDMR. Timp de patru ore, deputatii s-au certat pe chestiuni de procedura, s-au intrecut in a-si demonstra abilitatile in materie de drept si de respectare a Regulamentului de functionare al Camerei si s-au acuzat reciproc de incalcarea acestuia. Motivul? Proiectul de lege al PRM privind acreditarea institutiilor de invatamint superior, care prevede obligativitatea existentei unei facultati in limba romana. Saptamina trecuta, presedintele Camerei, Valer Dorneanu (PDSR), a supus la vot, si plenul a votat, retrimiterea proiectului spre o noua analiza la Comisia de invatamint. Aceasta, in ciuda faptului ca proiectul avea un raport de respingere. Decizia lui Dorneanu i-a suparat rau pe udemeristi care, in urma cu doua zile, au tot intrat in discutii cu presedintele Camerei. Ieri, acesta din urma si-a recunoscut greseala (retrimiterea la comisie a unui proiect de lege care trebuia sa primeasca votul final) si a anuntat repunerea lui pe ordinea de zi. Anuntul lui Dorneanu i-a bucurat pe cei de la UDMR, dar a declansat protestele celor de la PD, PNL si PRM. Cele trei partide, care altadata nu s-ar fi coalizat, au facut de data aceasta front comun. La unison, liberalii, democratii si peremistii au invocat incalcarea procedurilor si au afirmat ca plenul este suveran, plenul a decis retrimiterea la comisie, iar comitetul ordinii de zi nu este in masura sa constate valabilitatea sau nevalabilitatea unui vot. "Ne aflam in fata unui precedent extrem de periculos. Decizia plenului trebuie respectata. Detinatorul puterii e plenul", a declarat democratul Emil Boc. "La noi nu functioneaza legile, ci presiunile de culise. Comitetul ordinii de zi nu are competenta de a anula un vot al plenului", a declarat si peremistul Corneliu Ciontu. S-a ridicat si Tudor Marcu, tot de la PRM, sa-l acuze pe Valer Dorneanu de autoritarism, dar n-a putut sa-si duca ideea pina la capat deoarece si-a impleticit limba pronuntind "autoritorism". Dupa o pauza de consultari intre lideri, s-a decis sa se revina asupra votului de saptamina trecuta, si legea sa nu mai fie retrimisa la comisie. In semn de protest, PRM a parasit sala de sedinta pentru restul zilei. Liberalii si democratii au plecat unul cite unul din sala si, cind sa supuna la vot respingerea legii, Dorneanu a constatat ca nu poate deoarece nu era cvorum. Drept urmare, votul a fost aminat. TEODORA GEORGESCU Ministerul Administratiei a elaborat proiectul unei legi de importanta capitala Denumirile strazilor vor fi schimbate doar prin referendum Ministerul Administratiei Publice pregateste un proiect de lege care nu va mai permite schimbarea numelor strazilor fara ca locuitorii zonei respective sa-si dea acordul, spune secretarul de stat Ionel Flesariu. "Vrem ca atunci cind e vorba de atribuirea sau de schimbarea de denumiri ale unor strazi, dupa numele unor personaje istorice sau culturale, propunerea respectiva sa fie analizata de o comisie judeteana care sa vada daca importanta strazii concorda cu cea a personalitatii respective", ne-a declarat Flesariu. El a inaintat ante-proiectul legii senatorului PDSR Adrian Paunescu, care adresase o interpelare pe acest subiect. Foarte mindru de realizarea ministerului sau, secretarul de stat in Administratia Publica a anuntat "in premiera nationala" in Senat ca "schimbarea numelor strazilor se va face numai dupa un referendum pe strazile in discutie". Ionel Flesariu motiveaza acest asa-zis referendum cu un argument real, ce-i drept, anume ca locuitorii unei strazi intimpina numeroase dificultati administrative la schimbarea denumirii. NARCISA IORGA Bebe Ivanovici recunoaste ca s-a pus cu amenzile pe Tintareanu Constantin Bebe Ivanovici (PDSR), presedintele Consiliului Judetean Ilfov, a organizat ieri o conferinta de presa pentru a-si prezenta punctul de vedere cu privire la conflictul pe care il are cu omul de afaceri Cristian Tintareanu, patronul Prisma. Ivanovici sustine ca intreg scandalul a inceput deoarece a incercat sa aplice "disciplina in constructii" in cazul lui Tintareanu. El a explicat ca patronul Prisma ar fi trebuit sa construiasca un pasaj subteran de acces la Prisma, pentru care avea o autorizatie de constructie de noua luni, in prezent expirata. Ca urmare, sustine Ivanovici, Cristian Tintareanu a fost somat sa isi prelungeasca autorizatia, dar acesta nu s-a conformat. Asa ca presedintele Consiliului Judetean spune ca il va amenda pe Tintareanu, iar daca nici amenda nu va avea efect ii va opri lucrarea, "desi pasajul este necesar". In sprijinul lui Ivanovici, la conferinta de ieri au venit mai multi primari din Ilfov, printre care si cel din Corbeanca, care i-au confirmat declaratiile. Ivanovici a mai spus ca il va actiona in judecata pe Tintareanu pentru calomnie, in urma unor declaratii facute de acesta intr-o emisiune televizata. Si daca tot se pornise pe patronul Prisma, liderul Consiliului Judetean l-a mai acuzat pe acesta ca a construit Prisma 1 pe un alt amplasament decit cel prevazut in planurile de urbanism si ca la construirea Prisma 2 a fost astupat un canal colector. LUCIAN PURCAREANU "Spaga" oficiala Adrian Nastase i-a facut cadou lui Verheugen sase tablouri Premierul Adrian Nastase i-a oferit comisarului european pentru extinderea UE, Guenther Verheugen, sase tablouri de arta romaneasca contemporana, acestea reprezentind o donatie pe care Romania a facut-o Comisiei Europene. Cu ocazia participarii sale la Reuniunea NATO 19+1 de la Bruxelles, Nastase a avut si o intrevedere cu Guenther Verheugen, pe care il considera "un om deosebit". Tablourile poarta semnaturi cunoscute: Stefan Ciltia, Pacea, Catrinescu si Bradean. Achizitionarea picturilor s-a facut din bugetul suplimentat al Ministerului Culturii si Cultelor. MADALINA SISU Bref Presedintele crede ca C.A.P.-urile au fost inventate de taranisti Intr-un discurs ditirambic tinut ieri in fata specialistilor de la Institutul National de Masini Agricole din Bucuresti, Ion Iliescu si-a dat friu liber nostalgiei dupa vechile C.A.P.-uri. In opinia sefului statului, dezastrul agriculturii romanesti se trage de la "destramarea sistemelor de exploatare rationala". Pentru a alunga spectrul comunist care planeaza asupra fostelor forme de asociere agricola, Iliescu a facut un recurs la istorie, desigur la cea pe care a studiat-o el in tinerete, si a oferit auditoriului un citat din Manifestul Electoral din 1920 al PNT: "Frati tarani, intovarasiti-va in cooperative agricole de productie!". Plin de elocinta, presedintele si-a incheiat argumentatia: "Daca nu v-as fi spus ca era Mihalache si va dadeam doar citatul, ziceati ca e un manifest al PCR. N-avea nimic PCR cu asa ceva!" (C.O.) Liberalii si democratii se pregatesc de asalt Cu ochii atintiti la calendar, PNL si PD au decis ca motiunea liberalilor sa fie depusa astazi pentru a fi discutata martea viitoare. S-a optat pentru aceasta varianta din considerente de imagine, stiut fiind ca in zilele de luni programul deputatilor incepe abia la ora 16.30. Totodata s-a mai convenit ca motiunea PD, sustinuta "la schimb" de PNL, sa fie depusa peste doua saptamini - rastimp in care problema conducerii PD va fi transata si, in plus, nu s-ar eroda ideea depunerii motiunilor. Una dintre "sugestiile" facute ieri de reprezentantii PD la textul motiunii PNL a fost de inlocuire a expresiei "solutii liberale" pentru segmentul economic cu "solutii concrete". (C.S.) Vacaroiu pune pile Presedintele Senatului, Nicolae Vacaroiu, si-a tinut promisiunea pe care a facut-o luni manifestantilor FNI, de a interveni pe linga ministrul justitiei, Rodica Stanoiu, primul-ministru, Adrian Nastase, si presedintele Ion Iliescu pentru solutionarea cit mai rapida a cererilor de recuperare a sumelor depuse la FNI. Asa ca, Nicolae Vacaroiu i-a telefonat ministrului justitiei si i-a solicitat sa intervina "pentru a nu se mai produce decalari in judecarea cauzei". Tot ieri, Vacaroiu a sunat la Adrian Nastase si la presedintele Ion Iliescu, pe care i-a informat de "vizita" celor de la FNI la Senat.(M.C.) Iliescu ridica din umeri Ion Iliescu le-a taiat definitiv ieri elanul pagubitilor de la FNI, care se asteptau la o interventie a sa in favoarea lor, un raspuns la doleantele lor. Presedintele Romaniei a declarat: "De la mine nu au ce raspuns sa capete. Nu pot eu sa dispun, sa dau indicatii, nici justitiei, nici altor institutii implicate in acest moment". Iliescu spera ca guvernul sa gaseasca acele formule "care sa nu afecteze regulile raporturilor economice, pentru ca nu poate fi afectat bugetul tarii". "Water Hot-Line" Consiliul Municipal Iasi l-a imputernicit luni pe primarul municipiului pentru a debloca furnizarea apei calde pentru cei care nu au datorii la intretinere. Ieri, consilierii locali PNL, in cadrul unei conferinte de presa, le-au propus iesenilor sa-l sune pe telefonul mobil pe primarul Constantin Simirad pentru a-i solicita rezolvarea crizei apei calde. Liberalii au facut public numarul de telefon al primarului, numindu-l "Water Hot-Line" pentru informatii cu privire la criza apei calde.(C.D.) [23][pl.dll?rid=expresro] 