 Credinciosii mor mai repede Credinciosii de virsta a treia mor mai repede decit ateii, afirma cercetatorii de la Universitatea Bowling Green, Statele Unite. Ei au intervievat, in urma cu doi ani, 596 de persoane virstnice, cu probleme de sanatate, in incercarea de a stabili cite dintre acestea se simt abandonate de Dumnezeu, cite considera ca bolile de care sufera sint o pedeapsa de la diavol sau cite nu cred in divinitate. Doi ani mai tirziu, aceste persoane au fost din nou cautate, dar marea majoritate a celor ramasi in viata erau dintre cei care se declarasera atei. Recentul studiu infirma teoria de pina acum potrivit careia credinciosii traiesc mai mult si sint mai sanatosi decit cei lipsiti de credinta. CAMELIA MUNTEAN O noua moda face furori in Statele Unite Aerobic la pielea goala Amatorii de sedinte de aerobic au luat cu asalt o sala deschisa recent la Los Angeles, unde participantii sint invitati sa renunte treptat la costumul de gimnastica. Dupa aproximativ un sfert de ora de la inceperea sedintei, instructorul de aerobic striga: "Inca mai aveti haine pe voi? Doamnelor, scoateti-va pantalonii de trening". Desi majoritatea clientelor ezita, tragind cu ochiul la colege, este nevoie de doar o persoana mai indrazneata pentru ca programul de strip-tease in grup sa debuteze in fata imensei oglinzi care acopera o latura a salii. Sigure pe ele, citeva tinere pozeaza in atitudini sexy si arunca priviri seducatoare catre imaginea lor reflectata in oglinda. Ideea de mare succes, lansata de reteaua de sali de aerobic "Crunch", are ca scop inlaturarea oricaror inhibitii. "Vreau sa vad cum va indragostiti de trupul vostru", obisnuieste sa spuna instructorul Jeffrey Costa, vedeta salii "Cardio Strip-tease". Sedintele de strip-tease aerobic sint destinate persoanelor cu un corp frumos, care s-au saturat de banalele exercitii de aerobic. Jeffrey Costa isi exprima insa speranta ca la orele sale sa vina cit mai multe persoane pudice pentru a le ajuta sa treaca de barierele psihice. "Acest lucru poate fi considerat rusinos si murdar de catre unii, insa eu le-as sugera ca face parte din natura umana", spune Costa. La o recenta sedinta, atmosfera s-a incordat vizibil dupa ce mai multi clienti ai salii s-au adunat sa asiste prin geamul de sticla la inedita ora de strip-tease. Majoritatea privirilor s-au indreptat asupra frumoasei asistente Blayne, o blonda cu un corp perfect, care adora sa poarte tocuri inalte si costume lipite de trup in timpul exercitiilor. Desi pot sugera altceva, sedintele "Cardio Striptease" nu au un final apoteotic, cu trupuri goale bitiindu-se nervoase in fata oglinzii. Majoritatea clientelor isi pastreaza sutienele si pantalonii de trening pentru ca nimeni nu este obligat sa renunte complet la haine, nici macar sa-si dea jos tricoul. Insa daca vreo persoana simte nevoia sa-si expuna ceva mai mult nurii, instructorul Costa si asistenta Blayne nu fac decit sa o incurajeze, bineinteles cu riscul de a se confrunta cu legile din statul California. LIVIA CIMPOERU "Cel mai perfectionat aparat al tuturor timpurilor" F-22, noul avion de lupta al armatei americane Pentagonul a dat unda verde fabricararii avionului de lupta invizibil F-22, produs de compania Lockheed Martin, prima comanda de zece aparate apartinind aviatiei militare americane (US Air Force - USAF). F-22 Raptor (pasare de prada) succede aparatului de vinatoare F-15 si este un bireactor supersonic monoloc, aproape invizibil pentru radar si fara postcombustie. Programul prevede fabricarea a 295 de astfel de aparate, al caror pret de achizitionare este de 45 miliarde de dolari, suma mai mare decit plafonul de 37,6 miliarde pe care Congresul l-a stabilit pentru USAF. "F-22 este avionul cel mai perfectionat realizat vreodata si va fi fabricat continuu in urmatorii 40 de ani", urmind a asigura aviatiei americane "dominatia aeriana absoluta", afirma responsabilii Pentagonului. Pretul unitar al noului aparat nu a fost stabilit inca, dar se estimeaza ca acesta trebuie sa ajunga in anii 2006-2012 la 100 milioane de dolari. Construirea aparatului fusese aminata pina in prezent din cauza costurilor ridicate ale proiectului. CAMELIA MUNTEAN ONU nu mai are cu ce-si plati angajatii ONU a anuntat ca risca sa nu mai poata plati salariile angajatilor sai din cauza ca Statele Unite, dar si alte tari, nu si-au achitat contributia financiara catre organizatie, relateaza AFP. "Lichiditatile ONU sint foarte putine" pentru ca unele state nu si-au achitat contributia pe acest an, a declarat purtatorul de cuvint al Natiunilor Unite, Manuel de Almeida et Silva. Potrivit estimarilor oficiale, la sfirsitul lunii august, bugetul Natiunilor Unite ar trece pe "indicatorul de alarma", numarind doar 73 de milioane de dolari, ceea ar constringe organizatia sa reduca drastic cheltuielile destinate misiunilor de pace, pentru a putea plati salariile personalului permanent. In prezent, doar 103 state din cele 189 membre ale ONU sint la zi cu plata contributiilor, suma pe care o datoreaza celelalte ridicindu-se la 513 milioane, din care 298 milioane reprezinta datoria SUA. CAMELIA MUNTEAN Constipatia provoaca Parkinson Cercetatorii americani au descoperit ca barbatii care sufera de constipatie sint mult mai expusi riscului de a dezvolta maladia Parkinson, relateaza "New Scientist". Socanta concluzie a studiului, trasa dupa 24 de ani de cercetari pe 6.790 de subiecti, a fost ca barbatii care sufera de constipatie sint de aproape cinci ori mai expusi riscului de a dezvolta Parkinson, o maladie asociata cu pierderea ireversibila a celulelor de dopamina din portiunea creierului care controleaza miscarile. Desi nu s-a descoperit o legatura directa intre cele doua afectiuni, persoanele constipate care nu raspund la medicamente ca laxativele sau care au antecedente in familie sint mai predispuse in a dezvolta maladia Parkinson. (L.C.) Avionul cu purici Cei 300 de pasageri ai unei curse charter intre Punta Cana (Republica Dominicana) si Madrid au trait timp de opt ore, cit a durat zborul, un adevarat cosmar pentru ca avionul era inundat cu urina si infestat cu purici. Pasagerii avionului, care apartinea unei companii portugheze, au semnalat neregulile inainte de decolare, cerind ca toaleta defecta, care emana un miros pestilential, sa fie reparata. Echipajul a refuzat, afirmind ca acest lucru nu afecteaza securitatea zborului, ci doar confortul la bord. Din acest motiv, pasagerii au stat opt ore cu picioarele ridicate pe banchete pentru a nu le inmuia in urina, insa nu au putut face nimic pentru a scapa de piscaturile puricilor. CAMELIA MUNTEAN Analistii armatei ruse sint de parere ca in urmatoarele citeva luni va izbucni un Razboi total in Orientul Mijlociu Inalti oficiali si strategi din Ministerul rus al Apararii au apreciat ca in Orientul Mijlociu va izbucni un "razboi total" arabo-israelian, in urmatoarele trei pina la maximum sase luni, scrie "World Tribune". Acest scenariu, considerat "foarte credibil" si in Occident, concordind si cu estimarile serviciilor secrete israeliene (conflict major in 2002), descrie un razboi care ar cuprinde Irakul, Iordania, Libanul si Siria, posibil si Egiptul, contra statului evreu. "Ne indreptam inexorabil catre razboi", a declarat un important diplomat rus, sub conditia anonimatului. "Rusia a incercat, si Statele Unite au incercat sa opreasca asta, dar fara nici un rezultat", a adaugat el. Strategul Evgheni Stanovski, seful Institutului moscovit pentru Orientul Mijlociu, aproba aceasta parere, mentionind ca un razboi regional este "inevitabil", in conditiile esuarii eforturilor internationale de implementare a unui acord de incetare a ostilitatilor. Conflictul s-ar putea declansa chiar in septembrie, cind analistii militari rusi se asteapta ca Israelul sa lanseze o ofensiva impotriva Autoritatii Palestiniene, ca urmare a atacurilor sinucigase lansate de palestinieni in mai multe orase israeliene. O astfel de ofensiva, spun ei, ar putea determina Egiptul sa ordone intrarea in Sinai a Armatei a Treia, care are in program, luna viitoare, o vasta aplicatie aproape de Canalul de Suez. In Marea Britanie, reputatul cotidian "The Times" sustine ca Egiptul ia serios in considerare trimiterea acestei armate in peninsula Sinai, actualmente zona demilitarizata. Ziarul, care citeaza o sursa de incredere din rindul conducerii serviciilor de securitate de la Cairo, adauga ca egiptenii vor trimite trupe in regiune daca armata israeliana patrunde in teritoriile palestiniene. Insusi presedintele Hosni Mubarak, adauga "The Times", este supus unor presiuni crescinde, interne si externe, de a-i ajuta pe palestinieni. In ce le priveste, autoritatile israeliene spun ca amenintarea unui razboi regional care ar implica Egiptul a fost deja discutata la numeroase forumuri si niveluri oficiale. Concluzia finala a fost ca presedintele Mubarak a dat ordine de intarire a pregatirii militare a tarii, dar, in acelasi timp, el este constient de puterea Israelului. "Egiptul este cea mai ostila tara fata de Israel in sinul comunitatii internationale, si ar trebui tratat ca stat inamic. Omul asta (Mubarak - n.n.) doreste pasional distrugerea Israelului, dar stie ca ar pierde in cazul unui razboi total. Din acest motiv incearca sa ne distruga treptat", a declarat ministrul israelian al infrastructurii, Avigdor Lieberman. Intre timp, mai multe state din Orientul Mijlociu, in frunte cu Siria, isi modernizeaza rachetele dupa tehnologiile avansate de care dispune armata chineza. Israelul se arata insa increzator ca sistemul sau de aparare antiracheta poate face fata chiar si unui atac concertat. CONSTANTIN VLAD Iisus Hristos, eroul americanilor Iisus Hristos este "eroul" preferat al americanilor, urmat de Martin Luther King, Colin Powell, John F. Kennedy si Maica Teresa, atesta rezultatele unui sondaj de opinie. 57 la suta din cei intervievati au citat persoane publice raspunzind la intrebarea "Pe cine admirati atit de mult incit sa-l considerati erou?". Fostul presedinte Ronald Reagan se situeaza pe locul sase in acest clasament, urmat de Abraham Lincoln, John Wayne, Michael Jordan si Bill Clinton. Actualul presedinte american George W. Bush se afla pe locul 19, iar tatal sau pe pozitia 31. CAMELIA MUNTEAN Telerestantierii Restantierii la plata intretinerii din orasul siberian Berezovski vor deveni vedete pentru ca toti concetatenii le vor vedea numele si imaginea la televizor, in cadrul unei emisiuni speciale dedicate exclusiv rau-platnicilor. Pentru inceput, vor fi prezentate persoanele care nu au platit intretinerea, chiar daca au venituri care le-ar fi permis acest lucru. Primaria afirma ca, din cauza rau-platnicilor, acest oras cu 56.000 de locuitori, unde iarna dureaza sase luni pe an, ar putea ramine fara caldura, pentru ca despre apa calda nici nu poate fi vorba, avind in vedere faptul ca datoriile se ridica la 800.000 de dolari.(A.R.) Gaini clonate in masa Doua companii americane si-au anuntat intentia de a clona gaini "in masa", fapt denuntat deja de catre asociatiile de protectie a animalelor din Statele Unite, relateaza Reuters. Companiile "Origen Therapeutics" si "Embrex" (Carolina de Nord) au primit din partea Institutului american de Stiinta si Tehnologie fonduri in valoare de 4,7 milioane de dolari pentru a face cercetari in acest sens. Specialistii intentioneaza sa creeze o "supergaina" rezistenta la boli, care sa creasca mai repede si cu mincare mai putina. "Origen" detine patentul acestei tehnologii, iar "Embrex" produce roboti care pot injecta vaccinuri in peste 50.000 de oua pe ora. Anual pot fi produse miliarde de clone, iar fermele pot avea pui care cresc in acelasi ritm, au aceeasi greutate si acelasi gust. (L.C.) [25][pl.dll?rid=expresro] 