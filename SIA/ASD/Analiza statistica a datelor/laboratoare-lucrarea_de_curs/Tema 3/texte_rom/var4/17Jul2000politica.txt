 PNL a convocat un Congres Extraordinar pentru a-si stabili strategia electorala Consiliul National al PNL, ale carui lucrari s-au tinut simbata la Bucuresti, s-a desfasurat intr-o atmosfera tensionata, nu de putine ori auzindu-se pe culoare cuvintul "sciziune". Pericolul unei rupturi - intre cei care nu sint de acord cu apropierea PNL de ApR si cu sustinerea tandemului Melescanu-Stolojan si tabara grupata in jurul lui Valeriu Stoica, initiatorul acestui demers - a plutit in aer pina cind s-a decis convocarea Congresului Extraordinal al PNL, pe 18 august, cu un singur punct pe ordinea de zi: luarea unei decizii asupra strategiei PNL la alegerile parlamentare si prezidentiale. Tot pe culoare, inaintea intrunirii Biroului Permanent Central, care urma sa decida convocarea Congresului, din tabara partizana apropierii PNL-ApR se avansa ideea ca, daca tot va fi Congres, ar fi nimerit sa se tina si alegeri pentru desemnarea unei noi structuri de conducere a partidului. Cu pastrarea lui Quintus ca presedinte al PNL, dar cu un BPC din care sa dispara cei care au ridicat glasul impotriva aliantei/fuziunii cu ApR. De altfel, surse liberale au confirmat faptul ca, in sedinta BPC tinuta in pauza Consiliului, vicepresedintii Paul Pacuraru si Crin Antonescu au cerut ca la Congres sa aiba loc organizarea alegerilor pentru o noua conducere a PNL si modificarea unor prevederi ale Statutului partidului. Pentru convocarea Congresului Extraordinar, Stoica l-a infruntat pe Quintus in plin Consiliu National, de fata cu intreaga asistenta, redusa la tacere, nu din cauza pledoariei pentru chestiuni de procedura, tinuta de Stoica, ci pentru modul public ales de acesta pentru a-l infrunta pe Quintus. Se poate spune ca, sub cuvintul "unitate" clamat de mai toti vorbitorii, PNL incepe sa semene cu PNTCD la capitolul "lupte interne", cu singura deosebire ca liberalii din ambele tabere si-au spus pe fata, de la tribuna, nemultumirile. Nicolae Manolescu: "Mai bine sinucigas politic, decit supravietuitor politic de profesie" O noua demisie spectaculoasa din PNL a fost anuntata simbata, a doua zi dupa cea a lui Decebal Traian Remes de la Ministerul Finantelor. Astfel, dupa ce a prezidat lucrarile Consiliului National al PNL, in calitate de presedinte, Nicolae Manolescu si-a anuntat demisia atit din aceasta functie, cit si din calitatea de membru al PNL. Manolescu a invocat "motive personale" care l-au determinat sa ia "cu inima strinsa" aceasta decizie, adaugind ca demisia sa "nu are nici o legatura" cu tentativa de apropiere PNL- ApR si nici cu framintarile din PNL. In elegantul sau discurs s-a strecurat o sagetica: "Prefer sa fiu sinucigas politic decit supravietuitor politic de profesie. Am crezut in principii si nu le-am considerat prejudecati". Vizibil marcat de demisia lui Nicolae Manolescu, presedintele Quintus a rostit citeva cuvinte dupa ce demisionarul deja parasise sala de sedinta. El i-a multumit lui Manolescu pentru ca s-a alaturat PNL in momentele dificile si pentru ca, prin prezenta sa, a ridicat nivelul partidului. "Un om de o tinuta morala ireprosabila", "o grava, grea si ireparabila pierdere", a spus Quintus extrem de afectat. Quintus: "Eu traiesc drama ca n-am dreptul sa-mi dau demisia" Ca framintarile din PNL au atins cote maxime simbata, dupa ce intreaga zi de vineri a fost consumata de conducerea liberala in tot felul de sedinte, a razbatut clar si din cuvintul de deschidere adresat de Quintus Consiliului National. Dupa ce a respins acuzatiile aduse vineri de catre presedintele PNTCD, Ion Diaconescu (care calificase drept "strutocamila" structura care ar urma sa rezulte din fuziunea PNL cu ApR), Quintus a spus ca "situatia dificila in care se afla PNL a fost cauzata de greselile taranistilor". El a calificat drept "situatie dramatica" aceea in care este PNL, de a alege intre doua variante, "nici una imbietoare", ci ambele riscante. Quintus a apasat pe faptul ca trebuie sa fie garantul unitatii PNL, lasind sa-i scape: "Eu traiesc drama ca n-am dreptul sa-mi dau demisia. Va rog sa ramineti uniti". Si Valeriu Stoica a clamat "unitatea" de care trebuie sa dea dovada PNL, care a ajuns la "cea mai buna pozitie din ultimii zece ani". Stoica a facut o scurta trecere in revista a intilnirilor si negocierilor de pina acum. Concluzia sa a fost ca formarea unei coalitii cu un candidat prezidential unic este putin probabila, exemplificind prin refuzul PD de a avea un dialog si probabilitatea ca UDMR sa aiba un candidat propriu la presedintie. Fata de intilnirea cu Emil Constantinescu, Stoica sustine ca varianta acestuia de a fi sustinut de un grup de partide care sa candideze separat "comporta un risc foarte mare pentru PNL". In privinta negocierilor cu ApR, Stoica spune ca "au fost bruiate" de "idei colaterale", problema principala fiind insa asumarea de catre ApR a unui program economic liberal. In incheierea discursului "de debut", Stoica si-a exprimat credinta ca "ar fi pacat ca stari, accente emotionale" sa creeze prejudicii PNL. Anticipind valul care urma, de discursuri contrare optiunilor sale, Stoica a lansat: "De aceea sintem liberali, ca nu gindim toti la fel". Discursuri eroice si discursuri erotice Discursurile pro sau contra apropierii PNL de ApR au fost aproximativ egale. Si, dupa cum a definit chiar Nicolae Manolescu, au fost doua tipuri de discursuri: eroice si erotice. Dintre cele favorabile a facut parte cel al senatorului Paul Pacuraru, care s-a dovedit a fi un vajnic "aplaudac" al tuturor luarilor de pozitie din aceasta tabara: Crin Antonescu, Sorin Pantis, Ovidiu Draganescu, Ioan Ghise. Chiar dupa ce Mircea Ionescu-Quintus intrerupsese sedinta pentru a-l critica pe secretarul general al PNL pentru initiativa stringerii de semnaturi pentru convocarea unui Congres Extraordinar, Pacuraru a cerut in cuvintarea sa exact acest lucru. Pacuraru a spus ca si el este gata sa-si prezinte demisia din PNL, daca partidului i se va face morala de catre unele persoane care "nu au aceasta calitate si au facut tot felul de experimente politice falimentare". El a mai spus ca decizia lui Emil Constantinescu de a candida independent a aruncat PNL "in gol" deoarece, prin sustinerea acestuia, PNL isi va pierde semnul electoral. Despre Stolojan, Pacuraru a spus ca este figura cea mai populara si necompromisa din tara, iar o alianta care sa atraga asa o personalitate importanta va contrabalansa ascensiunea PDSR. Crin Antonescu a sarit in apararea lui Stoica, dupa ce acesta a fost acuzat de Remes. Rituos, Antonescu a spus ca Stoica a primit timp de un an si jumatate "multe ocari care se reduceau la un singur cuvint: Remes". Si, pentru zbuciumul din PNL, Antonescu a gasit explicatia: din nou, una dintre institutiile statului, presedintia, incearca sa faca jocurile in partid. Despre colegii sai cu alte pareri politice, Antonescu a spus ca sint un "val de oportunisti", "intransigentii din partid", care ar putea, "fara voia lor", sa contribuie la victoria lui Ion Iliescu si la formarea unui guvern monocolor PDSR. Horia Rusu: "Liberalii reguleaza statul si nu invers" Oratorii care au sustinut argumentatiile contra continuarii negocierilor cu ApR au fost fost mai plastici, unii dintre ei (proveniti de la PL'93) fiind cei ale caror luari de cuvint faceau deliciul aulei Parlamentului, atunci cind acest for era in dealul Mitropoliei. Melescanu si Stolojan nu au scapat din vizorul acestor vorbitori. Horia Rusu a anticipat faptul ca balanta va inclina in favoarea aliantei cu ApR deoarece in partid exista un curent "dupa cum bate vintul". A realiza si o buna alianta cu ApR este pusa sub semnul indoielii de Rusu, deoarece acest partid "are o structura militarizata". El a atras atentia sefilor de filiale, numai cei ce vor mai ramine dupa ce ApR isi va impune oamenii ca urmare a fuziunii, ca vor ajunge in situatia de a raspunde "superiorilor": "Am inteles, tov. colonel!" Stolojan a fost gasit ca avind meritul de a fi stat explicatia conceptului de social-liberalism - economie de piata cu mentinerea rolului "regulator" al statului -, Rusu declarind ca dupa stiinta sa "liberalii reguleaza statul si nu invers". "Exista bere si bere fara alcool, exista cafea si cafea fara cofeina, exista tigari si tigari light, exista flori si flori din plastic, exista femei si papusi gonflabile si exista liberali si social-liberali", a facut Rusu distinctia intre ceea ce ar reprezenta liberalismul si social-liberalismul. Dinu Patriciu a calificat si el alianta cu ApR drept "impotriva naturii, toxica si nociva". Si, spune Patriciu, daca liberalii vor alege aceasta varianta inseamna ca prefera sabiile de lemn in locul tunurilor. Nici Stefan Augustin Doinas nu a fost blind: "In loc sa ne aliem impotriva stingii, noi ne aliem cu stinga". El a gasit o noua explicatie pentru ceea ce inseamna ISL (Initiativa Social-Liberala): "Infiltrare socialista in liberalism". Doinas sustine ca ApR este "un nou-nascut cu scutece pariziene oferite de Costea si tivite cu fir rosu moscovit". De la "jugul" CDR, la "catusele" ApR Dinu Zamfirescu a condamnat apropierea fata de "o formatiune dubioasa" despre liderii carora presa tot consemneaza. "PNL si-a dobindit numele de prostituata politica", spune Zamfirescu fata de negocierile de pina acum cu ApR, despre care sustine ca n-au avut girul BPC. El a mai afirmat ca dupa ce PNL s-a "eliberat de jugul CDR", "acum cere in patru labe catusele ApR". Discursurile seniorilor liberali au fost la fel de aprige. Constantin Balaceanu Stolnici, Dan Amedeu Lazarescu, Alexandru Paleologu au condamnat, rind pe rind, apropierea de ApR. Fata de adeptii apropierii de ApR, Lazarescu afirma ca "si Jirinovski se declara national-liberal, ca si alti membri BPC". Cum PNL traverseaza, de ani buni, criza profunda de a nu reusi sa aiba un candidat propriu la presedintie, Lazarescu a facut o propunere: sustinerea la prezidentiale a "unuia dintre cei mai vechi liberali din tata in fiu, cel mai corect si cel mai incoruptibil - Valeriu Stoica". Radu F. Alexandru, unul dintre cei patru parlamentari PD trecuti la PNL, a calificat situatia in care a ajuns partidul ca fiind "cea mai injositoare postura in care poate fi azi PNL, cu mina intinsa la Melescanu". El a atras atentia Consiliului National al PNL ca, in acelasi timp in care liberalii se luptau intre ei pentru impunerea sau nu a aliantei cu ApR, Dan Voiculescu avea o intilnire cu ISL (fostul GUVR), in care se negocia sustinerea tandemului Iliescu- Stolojan. Cel mai dur discurs adresat fatis lui Valeriu Stoica a venit din partea lui Decebal Traian Remes, care l-a acuzat pe ministrul de justitie ca pina acum un an si jumatate a refuzat sa plece in campanie electorala pentru PNL, insa lucrurile s-au schimbat in acest rastimp, in care Stoica a cheltuit "timp, bani si nervi". "Nu sinteti iubit de nimeni. Sinteti ignorat de societatea romaneasca", sustine Remes ca este rezultatul dupa campania in care s-a lansat Stoica de un an si jumatate. Remes ii reproseaza lui Stoica si ignorarea cererilor membrilor PNL de a se intilni "cu lumea reala". "Ati fost la Sidex si v-au fugarit socialistii. Va veni vremea cind veti fi alergat de liberali si veti deveni campionul unei fugi social-liberale". Concluzie trista: PNL nu are prezidentiabili Din discursurile tuturor vorbitorilor s-a desprins o concluzie cel putin trista pentru partidul istoric PNL: nici la aceste alegeri prezidentiale PNL nu poate prezenta un candidat propriu, ipostaza dublata si de temerea maxima de a candida pe liste separate la alegerile generale. Dupa ce a fost terenul descatusarii nemultumirilor, Consiliul National al PNL nu a decis decit convocarea Congresului Extraordinar, pe 18 august, in care sa se stabilieasca ce nu s-a reusit simbata; care va fi calea de urmat pentru PNL, din cele care se stiau si pina acum: alianta/fuziune cu ApR, o alianta mai largita (dar tocmai discursul de deschidere al lui Stoica prezenta neputinta acestei variante, prin refuzul "celorlalte parti" din varii motive), participarea pe liste proprii (ceea ce mai toata lumea gasea cu neputinta). Pina atunci, Valeriu Stoica are libertatea de a-si alege echipa de negociatori pentru care BPC trebuie sa-si dea girul. Bursa pariurilor liberale da ca sigura eliminarea "galagiosilor" din aceasta echipa. Tot ieri, pe culoare, si-a facut aparitia "un panseu": "Pai de ce sa facem fuziune cu ApR? Ca ApR nu intra in veci in Internationala Socialista, iar asa reusim sa-i bagam direct in Internationala Liberala". CRISTINA SOFRONIE Muresan a intocmit galeria marilor tradatori liberali: Tatarascu, Campeanu, Stoica Taranistii merg pe principiul "niciodata nu este prea tirziu" si incep sa-si faca "mea culpa" pentru greselile pe care le-au facut de cind au venit la guvernare, considerind ca macar in al doisprezecelea ceas sa mai poata repara cite ceva. Astfel, in opinia prim-vicepresedintelui Ioan Muresan, crizele repetate din guvern si, implicit, din coalitie au fost provocate de lipsa din fruntea guvernului a unui "om neangajat politic", singurul in masura sa stabileasca echilibrul cabinetului. Urmatoarea declaratie a lui Muresan este contradictorie, dar are la baza aceeasi idee: prim-ministru gresit nominalizat in 1996. Prim-vicele taranist a ajuns la concluzia ca greseala capitala pe care au facut-o in 1996, imediat dupa cistigarea alegerilor, a fost aceea de a nu fi desemnat ca premier pe insusi liderul PNTCD, Ion Diaconescu. In opinia lui Muresan "un presedinte de partid trebuie sa-si asume autoritatea guvernarii". Astfel, cazurile lui Ciorbea si Vasile ar fi fost evitate. Mult mai coerente si mai transante au fost acuzatiile pe care Muresan le aduce liberalilor. Dupa ce presedintele Diaconescu a declarat ca intre PNTCD si PNL nu mai poate fi vorba de o colaborare si "l-a inregimentat" pe Valeriu Stoica in rindul marilor tradatori liberali, Gheorghe Tatarascu si Radu Campeanu - Muresan continua seria atacurilor. Prim-vicele taranist ii acuza pe liberali, si in special pe Soica, prim-vice PNL, ca vor sa ramina cu orice pret la guvernare. Mai mult, Muresan il suspecteaza pe Stoica de incercarea de preluare a presedintiei PNL: "Ne-am intrebat care este scopul lui Stoica. Eu cred ca vrea sa devina presedinte PNL. Optiunea lor e de a ramine la guvernare. Daca vor face alianta cu ApR, Melescanu il va vota pe Stoica presedinte al PNL pentru ca, la rindul lui, Stoica sa-l propulseze pe Melescanu drept candidat la presedintie. Prin alianta cu ApR, liberalii se duc spre stinga doar pentru a ramine la guvernare". Liberalii - amenintati cu expulzarea din guvern Daca PNL va face pasul decisiv cu ApR, Muresan considera ca presedintele Constantinescu ar trebui sa le ceara liberalilor sa iasa de la guvernare sau premierul Mugur Isarescu sa demita toti ministrii si prefectii PNL. Taranistii vor sa recupereze insa tot ce se mai poate si sa-i aduca in CDR pe liberalii care se opun aliantei cu ApR. Aceasta idee a fost lansata initial de vicele taranist Nicolae Ionescu-Galbeni si a fost preluata ulterior si de Muresan. "Cei care nu vor urma linia lui Stoica trebuie sa revina intr-o forma sau alta alaturi de noi". Liderii PNTCD sint hotariti ca, in cazul in care ruptura PNL de CDR se dovedeste a fi definitiva, sa dezvaluie electoratului "toate jocurile murdare pe care liberalii le-au facut din 1996". "Daca ei vor sustine un alt presedinte si un alt premier, va trebui sa scoatem in evidenta blocajele, modul in care au condus institutiile statului, cauzele care au dus la neimplinirile cabinetului. Si aceasta numai din cauza liberalilor. Eu le-am atras atentia sa nu mai foloseasca Ministerul Justitiei ca pe o arma politica", a incheiat Muresan. In goana dupa aliati, taranistii accepta chiar si intoarcerea fiilor risipitori Scoala de vara a PNTCD a dat liderilor taranisti prilejul de a-si expune politica de aliante care ar putea reprezenta "lozul cistigator" la alegerile parlamentare si prezidentiale. Dupa ce presedintele PNTCD, Ion Diaconescu, a declarat ca ruptura de PNL este irevocabila, prim-vicepresedintele taranist, Ioan Muresan, a dezvaluit care vor fi viitorii aliati ai PNTCD din aceasta toamna. Muresan a explicat ca UFD va intra in Conventie in locul liberalilor. Chiar daca semnarea declaratiei de acum o saptamina dintre PNTCD si UFD a nemultumit pe unii taranisti pe motiv ca negociatorii nu au informat toti membrii BNC de mersul tratativelor cu UFD, Ioan Muresan a declarat ca protocolul cu UFD va fi semnat pina pe 1 august, nu inainte, insa, ca ponderea pe care cele doua partide o vor avea pe listele electorale sa fi fost stabilita. Prim- vicele taranist a mentionat ca tot pina la inceputul lunii august vor fi nominalizati "cel putin capii de lista de la Camera Deputatilor si Senat". Liderii taranisti au declarat ca au purtat discutii cu liderii ANCD pentru a realiza "o fuziune prin absorbtie cu PNTCD" si asteapta intrarea in partid si a unor elemente din PPDR (partidul lui Radu Vasile). Intoarcerea "fiilor ratacitori" in sinul PNTCD nu pare sa-l multumeasca foarte tare pe numarul doi taranist, Ioan Muresan, care a precizat ca "desprinderea ANCD si PPDR din PNTCD ne-a facut mult rau, iar intoarcerea lor nu face foarte mult bine". Oricum, mergind pe principiul mai bine mai putin decit deloc, taranistii ii vor accepta in partid pe rebelii care i-au parasit cu ceva timp in urma. Si tot in scop electoral, marti, liderii PNTCD vor avea o intilnire cu membrii conducerii Aliantei Civice. In ideea consolidarii partidului, vicepresedintele Vasile Lupu a mai declarat ca Adrian Severin, acum presedinte al Adunarii Parlamentare a OSCE, a acceptat sa candideze pe listele taranistilor pentru alegerile generale, achitindu-si astfel datoria fata de taranisti, care i-au acordat sprijin pentru ocuparea functiei de presedinte al APOSCE dupa ce democratii nu l-au mai sustinut. Polemici cordiale: uite coruptu', nu e coruptu' "Critica e constructiva", spun taranistii cind se dueleaza reciproc in idei. Inca din prima zi a Scolii de vara au aparut si "criticile colegiale" ale taranistilor. Startul a fost dat de vicepresedintele Vasile Lupu, care a atras atentia lui Constantin Dudu Ionescu ca, desi ii impartaseste viziunea pe care acesta o are despre partid "ar fi foarte bine daca Ministerul de Interne ar retroceda cele 2.000 de hectare pe care le are acum in proprietate". A doua zi, atacurile prietenesti au continuat. In cadrul unuia dintre atelierele de lucru, Muresan acuza "lejeritatea" lui Vasile Lupu de a vorbi de coruptie invitindu-l sa stea o perioada ca ministru. "Pe Lupu trebuia sa-l fi pus ministru. E usor sa vorbesti de pe margine de acte de coruptie". Nici Ionescu-Galbeni nu a scapat de rechizitoriul lui Muresan. Galbeni a declarat in prima zi a Scolii de vara ca, in cazul aplicarii votului uninominal, copresedintele UFD, Adrian Iorgulescu, ar pierde fara nici un dubiu un loc in parlament in fata lui Ion Dolanescu. Muresan nici n-a iertat, nici n-a uitat si a doua zi l-a taxat pe Galbeni ca atare: "Nu trebuie sa expediem atit de usor ideea votului uninominal asa cum o face Galbeni". La doar o camera distanta, nici Vasile Lupu nu se lasa mai prejos si il acuza pe Muresan ca incearca sa-i destabilizeze filiala. "Daca se iveste un mare scandal de coruptie, cu un mare demnitar de-al nostru, exista sanse sa nu mai intram in parlament. Interesul nostru este sa intram in opozitie si sa scapam de oportunisti. Sint unii de la centru care vin la mine in organizatie si baga strimbe intre membrii de partid. Le spune: «Gata cu Lupu!» Nu spun cine e, persoana importanta, numarul doi din partid". MIHAELA CONSTANTINESCU Potrivit ultimului sondaj INSOMAR, Tandemul Stolojan-Isarescu sufla in ceafa cuplului Iliescu-Nastase Constantinescu si Roman au cele mai mari merite pentru imbunatatirea imaginii in lume Institutul National pentru Studii de Opinie si Marketing (INSOMAR) a efectuat un sondaj de opinie in perioada 11-13 iulie, cu o marja de eroare de 2,3 la suta. Potrivit sondajului, 41,70 la suta din cei intervievati considera ca presedintele Romaniei "are cele mai multe merite in privinta imbunatatirii situatiei internationale a Romaniei". El este urmat de ministrul de externe - 23,30 la suta si primul-ministru - 18,30 la suta. Cele mai putine merite le au guvernul - 8,80 la suta si parlamentul - 6,70 la suta. Emil Constantinescu este considerat de 33,40 la suta din cei chestionati drept candidatul la functia de presedinte cu cele mai mari sanse de a indeplini obiectivul integrarii Romaniei in NATO si UE. Pe locul doi se afla Petre Roman cu 16,10 la suta, urmat de Ion Iliescu cu 15,30 la suta, Teodor Melescanu cu 13,30 la suta si Mugur Isarescu cu 8,30 la suta. Restul primind sub 4 procente. In prezent, majoritatea celor intervievati, 38 la suta, considera ca situatia internationala a Romaniei este favorabila. 32 la suta nu isi dau seama daca situatia s-ar inrautati in cazul in care actuala conducere a tarii s-ar schimba, 23 la suta sint "oarecum de acord" cu acest lucru, 18 la suta "nu prea sint de acord", iar 10 la suta sint "complet de acord". PDSR-ApR-PD ramine cea mai dorita coalitie Majoritatea celor intrebati, 40 la suta, vad coalitia PDSR-ApR-PD drept cea mai potrivita. Uimitor, pe locul doi se afla, cu 24 la suta, o eventuala coalitie PRM-PDSR-PNR, urmata de una PNL-ApR cu 23 la suta, PNL-ApR-PD cu 22 la suta, PNL-PNTCD-UFD-UDMR cu 20 la suta si CDR-ApR-UDMR cu 15 la suta. Peste 30 la suta nu au stiut sau nu au raspuns la intrebare. De mentionat ca, exceptind prima varianta, in celelalte cazuri au fost mult mai multe raspunsuri care considera potrivita respectiva alianta decit cele favorabile. Nici tandemul presedinte-premier nu a fost trecut cu vederea. Astfel, la intrebarea pe care dintre variante le preferati in cazul tandemurilor, Ion Iliescu-Adrian Nastase au obtinut 29 la suta, urmati la un procent diferenta de Theodor Stolojan-Mugur Isarescu, cu 28 la suta. Pe urmatoarele locuri s-au situat Emil Constantinescu-Mugur Isarescu cu 15 la suta, Teodor Melescanu-Theodor Stolojan cu 11 la suta, Petre Roman-Traian Basescu cu 10 la suta si Victor Ciorbea-Radu Vasile cu 2 la suta. Majoritatea celor chestionati considera ca, daca ar ajunge presedintele tarii, Emil Constantinescu ar colabora cel mai bine cu Mugur Isarescu (72, 6 la suta) ca premier, sau cu Theodor Stolojan (8,4 la suta), restul eventualilor prim-ministri obtinind sub 5 procente. In cazul in care Teodor Melescanu ar ajunge seful statului, 74,3 la suta considera ca ar colabora foarte bine cu Theodor Stolojan ca premier, iar 11, 4 la suta cu Mugur Isarescu. Premier alaturi de Ion Iliescu presedinte este vazut Adrian Nastase, de 62,5 la suta. Pe locul doi ar colabora bine cu Iliescu, in viziunea a 16,9 la suta din cei intervievati, Theodor Stolojan. Petre Roman ar colabora bine cu Traian Basescu (60,4 la suta) sau cu Theodor Stolojan (15,5 la suta), iar Corneliu Vadim Tudor ar colabora cu Gheorghe Funar (39,5 la suta) sau cu Theodor Stolojan (17,4 la suta). Romanii vor un presedinte care sa fie un om drept si isi iubeste poporul Ion Iliescu ramine preferatul, pentru postul de presedinte, a 44,70 la suta din cei intervievati, urmat de Emil Constantinescu cu 21,20 la suta, Teodor Melescanu cu 9,80 la suta, Petre Roman cu 8,45 la suta si C.V. Tudor cu 6,12 la suta. Restul au obtinut sub 4 la suta. PDSR ramine si el partidul pentru care opteaza majoritatea - 45,10 la suta. Pe locul doi se afla PD cu 10,70 la suta, urmat de ApR cu 10,30 la suta, CDR cu 10,20 la suta, PNL cu 7,30 la suta, PRM cu 6,60 la suta, UDMR cu 5,40 la suta si UFD cu 2,80 la suta. Cind se gindesc sa aleaga presedintele, 40,3 la suta doresc sa fie "un om drept care isi iubeste poporul", 29,1 la suta se gindesc sa fie "un om competent, chiar daca nu a mai fost presedinte", 15,4 la suta vor sa fie "un om hotarit sa schimbe modul de a conduce tara asa cum s-a facut pina acum", 8,2 la suta vor sa fie "un om cu experienta care a mai fost in aceasta functie", iar 3,9 la suta doresc "sa fie sustinut de un partid sau de o alianta politica puternica". LUCIAN PURCAREANU 