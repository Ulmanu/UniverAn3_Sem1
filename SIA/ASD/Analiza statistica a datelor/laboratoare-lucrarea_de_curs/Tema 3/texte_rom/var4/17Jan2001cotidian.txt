 Pentru ca sint depasite, Algocalminul, Emetiralul si Scobutilul nu vor mai fi fabricate In scurt timp, romanii nu vor mai gasi in farmacii o serie de medicamente ieftine, produse de firma romaneasca "Antibiotice" Iasi. In ultima sedinta a Consiliului Director al firmei s-a hotarit sa nu mai fie produse, printre altele, urmatoarele medicamente: Algocalmin - supozitoare, Emetiral, Fenilbutazona, Metronidazol - supozitoare, pentru adulti si copii, Scobutil si Scobutil Compus, Pilocarpin, Revulsin-unguent. "S-a ajuns la oprirea producerii acestor medicamente din cauza faptului ca sint depasite, iar producerea lor nu este rentabila pentru Antibiotice Iasi", a declarat presedintele Agentiei Nationale a Medicamentului, prof. dr. Ioan Fulga. Farmacistii se declara ingrijorati de aceasta situatie. "Vom fi nevoiti sa importam medicamente mai scumpe pentru a le putea inlocui pe cele care nu se vor mai produce", ne-a declarat Mirela Dobrescu. (G. R., T.D.) Lipsa de fosfor Consilierul PRM Badescu si-a rupt nevasta in bataie Motivul: consoarta nu i-a gatit peste Elisabeta Badescu, sotia consilierului judetean PRM Ilie Badescu, va depune o plingere penala impotriva acestuia, acuzindu-l de vatamare corporala si violenta in familie. Femeia, in virsta de 47 de ani, a fost internata duminica seara la Spitalul Judetean Brasov, dupa ce a fost batuta mar de sotul ei pentru ca nu i-a gatit peste. Elisabeta si Ilie Badescu sint casatoriti de 27 de ani, iar femeia spune ca, in ultimii cinci ani, a ajuns de nenumarate ori la spital in urma "corectiilor" aplicate de sotul ei. "Mi-a fost frica sa spun, ca ma ameninta ca ma omoara", ne-a declarat Elisabeta. Vecinii familiei Badescu spun ca in anul 1996 au dus-o pe Elisabeta in coma la spital. "Atunci sotul meu s-a enervat ca nu a fost ales consilier municipal in urma alegerilor si s-a descarcat pe mine", sustine nevasta consilierului PRM. Ilie Badescu refuza sa vorbeasca cu presa, iar colegii sai de partid spun ca nu-i intereseaza cum se poarta acesta in casa lui. CAMELIA CSIKI A.S.I.A.-ticele fericesc batrinii dintr-un azil Primul produs muzical al acestui mileniu, in ceea ce priveste trupa A.S.I.A. si Media PRO Music, este albumul "Nopti albe". Lansarea va avea loc joi, la ora 14.00, in sala New York a Hotelului Sofitel, iar discul contine zece piese, ritmate, cu influente R&B. Muzica este semnata Adrian Ordean, iar versurile, Dinu Olarasu, melodia aleasa pentru a fi ilustrata cu un videoclip fiind "Da-mi noptile inapoi". Pentru fiecare piesa, Anca, Sorana, Irina si Alexandra au pregatit coregrafii speciale, pe care le vor prezenta publicului in concertul promotional pe care il vor sustine pe 3 februarie, in Bucuresti, locatia nefiind stabilita in acest moment. Intrarea la spectacol va fi "pretuita", se vor vinde bilete, banii rezultati din incasari urmind a fi donati unui azil de batrini. IUSTINA MUNTEANU Marijuana isi reface fortele in Grecia La doua saptamini dupa ce a fost externata din spital, interpreta de muzica hip-hop Marijuana a hotarit sa-si ia o vacanta mai prelungita. Ea va pleca luni, in Grecia, la sora sa, unde va sta aproximativ doua luni. "Voi pleca la sora mea, Lia, ca sa ma relaxez. Dupa ce ma intorc din Grecia, voi intra in studio, iar la primavara promit un nou album, care se va numi «Adevarul adevarat». Am scris si niste versuri in spital. Am deja o melodie facuta, «Eu»", ne-a declarat solista. Marijuana continua tratamentul medicamentos pe care i l-au prescris medicii in spital, dar ea este hotarita sa renunte si la aceste pastile. "Cind voi pleca in Grecia, nu voi mai lua pastile pentru ca poti deveni dependent si de ele". CLAUDIA VOICU La Independenta-Galati traiesc doua surori suferind de o boala misterioasa Gemenele Diavolului Pina la virsta de 17 ani, Gicuta si Virginica Iordache, din comuna Independenta, judetul Galati, au fost doua fete normale. Au muncit inca de mici, ajutindu-si parintii si familia numeroasa, in care au crescut sase copii. Gicuta si Virginica sint gemene si, de trei ani, sufera de o boala ciudata. Cu trei ani in urma a inceput cosmarul in familia Iordache, Gicuta, una dintre gemene, incepind sa faca noaptea crize violente, cu pierderea memoriei. La scurt timp, si cu cea de-a doua fata, Virginica, s-a intimplat la fel. Maria si Gheorghe Iordache locuiesc dintotdeauna in comuna Independenta. Oameni harnici, dar saraci, ei au facut sase copii. "E o familie la locul ei" - spune Costica Ene, primarul comunei Independenta. "Norocul lor este ca Gheroghe are o caruta cu cai. El lucreaza ca ajutor de padurar, mai scoate un ban". Cei sase copii au muncit inca de mici, asa cum se obisnuieste la tara. Patru dintre copii au plecat in lume, asezindu-se la casele lor. Acasa au ramas gemenele Gicuta si Virginica. Fetele au mers la scoala din comuna, unde au facut sapte clase. La sfirsitul anului 1997, Gicuta a facut prima criza. "A sarit din somn si a inceput sa dea cu pumnii in pereti. Bolborosea cuvinte neintelese si facea spume la gura" - spune Maria, mama fetelor. Cea de-a doua fata, Virginica, a inceput, la scurta vreme, sa faca aceleasi crize ca si sora ei. Din cele spuse de mama, crizele se manifesta ca o transa. Fetele tremura, fac spume la gura si au manifestari de violenta, lovind la intimplare in jur. Parintii au fost cu fetele pe la babe, la vrajitoare care le-au descintat si le-au tratat cu leacuri babesti, dar nimic nu le-a putut ajuta. Gemenele fac cite doua-trei crize pe noapte, iar a doua zi nu isi amintesc nimic, desi sint pline de vinatai si de singe. In timpul crizelor, Gicuta si-a mincat buza. Ea a suportat chiar si o operatie, buza de jos fiind cusuta. "Nicaieri nu am gasit leac pentru boala fetelor. La biserica am gasit doar intelegere", spune Maria Iordache. Preotul Marin Milea de la biserica din Independenta spune ca fetele sint pedepsite pentru pacate ale parintilor sau ale stramosilor. "Pedeapsa pentru un pacat se poate rasfringe peste generatii, pina la a saptea spita", spune preotul. El le-a indrumat pe gemene catre credinta, catre rugaciuni si spovedanie, catre manastiri si locasuri sfinte, dar le-a sfatuit sa nu renunte la tratamentul dat de medici. Doar una dintre fete, Gicuta, se afla in evidentele medicilor neurologi de la Galati. Ea a fost diagnosticata cu epilepsie. Dr. Veronica Ionita, sefa Sectiei neourologie din cadrul Spitalului Judetean Galati, spune insa ca fata nu a mai fost adusa la control de luni intregi, ca bolnavii de epilepsie fac, de regula, intre trei si cinci crize pe an si nicidecum cite doua-trei crize pe noapte, ca in cazul gemenelor Iordache. Virginica nu se afla in evidentele medicale. Medicul spune ca fetele ar trebui sa faca tratament toata viata. La Independenta, oamenii vorbesc in soapta despre gemenele bolnave. Satenii spun ca fetele sint posedate de diavol. Gicuta si Virginica nu au nici o prietena pentru ca toata lumea fuge de ele. "Cind iesim in comuna, toata lumea fuge de noi", spun fetele. Maria Iordache crede ca doar o minune de la Dumnezeu le mai poate salva. Desi i s-a spus ca fetele ar trebui duse la o clinica universitara, ca ar trebui tinute sub observatie medicala stricta, familia Iordache spune ca nu are bani pentru medici, raminindu-i calea credintei si a rugaciunilor. ALINA COMSA-DURBACA 47,2 la suta din parintii romani isi bat copiii "Cazurile de copii maltratati aparute in mass-media nu reprezinta decit virful aisbergului, numarul copiilor care sufera abuzuri in diferite forme din partea unuia sau a ambilor parinti fiind mult mai mare", sustine conducerea Agentiei Nationale pentru Protectia Drepturilor Copilului. Institutia se declara insa neputincioasa in privinta stavilirii fenomenului din cauza ca abuzul se petrece in spatele zidurilor unei case. Cit timp nimeni din familie (celalalt parinte, frate sau bunic) sau din comunitate (vecini, prieteni) nu reclama situatia, adica nu se stie ca un copil este maltratat frecvent, institutiile de ocrotire a minorilor nu pot interveni. In schimb, daca apare o sesizare, se intervine imediat: copilul este luat din mediul unde a fost maltratat si internat intr-un centru de ocrotire in regim de urgenta. In 15 zile, autoritatile au obligatia sa faca cercetari si sa dea o solutie. Ulterior, copilul ajunge fie intr-un centru de plasament, fie intr-o alta familie. Pina in prezent, Agentia pentru Protectia Drepturilor Copilului nu dispune de vreo statistica privind numarul sau evolutia cazurilor de maltratare sau abuz asupra minorilor. Anul trecut insa, cu sprijinul financiar al Bancii Mondiale, a fost realizata o cercetare pe aceasta tema, fiind intervievati, deopotriva, parinti, copii si specialisti din domeniu. Potrivit studiului efectuat, desi cazurile de abuz sever sint rare - sub 10%, cazurile in care parintii isi bat copiii sau ii agreseaza verbal sint foarte numeroase - in 47,2% din familii. De asemenea, a reiesit ca in 24% din familii copiii sint injurati pentru a fi disciplinati, iar in 38% - sint umiliti pentru a fi ascultatori. MIHAELA BALEA IULIANA ANGHEL Ministerul Agriculturii, "invadat" de soldati germani! Salariatii Ministerului Agriculturii care au venit ieri cu noaptea-n cap la serviciu au observat stupefiati cum cladirea institutiei era inconjurata de o banderola galbena cu "Accesul interzis" in vreme ce la poarta principala trona un soldat in uniforma germana de razboi dotat cu casca metalica si arma de rigoare. Curtea institutiei era impinzita de soldati "germani", care pe jos, care calare pe motociclete "de epoca". Agitatia maxima si aparatele de filmat tradau insa faptul ca se turna un film si nu era vorba de vreo "rebeliune", cum comentau citeva babute gura-casca. Cei care au dorit cu tot dinadinsul sa intre in minister au fost dirijati spre intrarea din spate de o vajnica echipa de gardieni publici contemporani, la fel de "aerieni" ca si privitorii. Chestionat de cineva despre cauza "invaziei" de la Ministerul Agriculturii, unul dintre ei s-a multumit sa raspunda laconic: "Se filmeaza un film cu nemti, ce nu-i clar?!". Raspuns partial corect de altfel, deoarece ieri, regizorul Costa Gavras a turnat citeva secvente din noul sau film, intitulat "Martor ocular", care va cuprinde si scene filmate in Romania. NICOLETA BURTAN Telegrafice - "Gaura neagra" din IaSi. Comandantul IPJ Iasi, col. Mircea Artenie, declara ca are in evidente 78 de cadavre cu identitate necunoscuta. "Persoanele respective sint pastrate la morga sau ingropate, dupa ce le fotografiem si le luam amprentele", declara col. Artenie. In evidentele IPJ Iasi se mai afla, de asemenea, 52 de disparitii de persoane. (Catalin Dumitrescu) - Mort de frica. Un tinar din Tirgu-Mures a gasit duminica noaptea in fata blocului 121 din cartierul Dimbu Pietros un batrin intins pe jos. Inainte de a-si pierde cunostinta, Gheorghe Andreica, 70 de ani, i-a spus tinarului ca fusese atacat de doi indivizi. Batrinul a murit la scurt timp dupa ce a fost dus la spital. La autopsie s-a constatat ca moartea a survenit din cauza inimii si nu au fost descoperite urme de agresiune, cu exceptia unei fracturi a osului nazal. (Cora Munteanu) - Vacar omorit cu bita. Vacarul Silviu Dediu, 20 de ani, din localitatea Gohor (Gorj), l-a lovit cu bita in cap pe mai virstnicul sau coleg, Ion Nazare, 59 de ani, impreuna cu care pastea vacile. Nazare a plecat pe picioarele sale de pe cimpul de lupta, dar toata noaptea i-a fost rau, a doua zi de dimineata a intrat in coma, iar spre seara a murit, in drum spre Spitalul Judetean Galati. Silviu Dediu e cercetat acum in stare de arest pentru lovituri cauzatoare de moarte si risca ani grei de inchisoare. (Alina Comsa-Durbaca) - La Urgente, cu un cutit infipt in picior. Ieseanul Ionel Sacaleanu, 22 de ani, s-a prezentat la Spitalul de Urgente din Iasi cu un cutit infipt in piciorul sting. Din rana ii curgeau valuri de singe si numai interventia prompta a medicilor a salvat viata tinarului. Cercetarile ulterioare ale politiei au stabilit ca Sacaleanu se batuse in barul LT COM din satul Bodesti, comuna Scinteia, cu Vasile Iulian Hriscu, 21 de ani, din comuna Grajduri. (Catalin Dumitrescu) - Rebransare ratats la Pitesti. Din cei 2.000 de pitesteni, titulari ai apartamentelor fara caldura, doar 46 au facut pina acum cerere de rebransare la reteaua termica, in conditiile in care costurile operatiunii sint suportate de societatea de termoficare. Mai mult de 400 dintre debransati si-au montat deja centrale termice de scara sau de apartament. (Gabriela Marica) - Semn de la Dumnezeu. La sfirsitul saptaminii trecute, in Botosani a fost descoperit un trunchi de copac, in interiorul caruia se aflau doua cruci incrustate natural, precum si litere ebraice si slavone, despre care preotii sustin ca au conotatii religioase deosebite. Cei care au vazut insemnele exclud posibilitatea ca acestea sa fi fost incrustate pe trunchi dupa despicare. "Este vorba de litere slavone si ebraice, care au legatura cu cele sfinte. Dupa studierea lor s-ar putea sa descoperim un mesaj extrem de important", sustine preotul Grigore Diaconu, directorul Seminarului Teologic si fost protopop de Botosani. (Dorin Bejenaru) - Nemtii controleaza pasapoartele. Patru politisti de frontiera din Germania, experti in falsificari de pasapoarte si documente de calatorie, dau lectii la Baile Felix unui numar de 25 de omologi romani. "Scopul nostru este de a incerca sa contribuim la profesionalizarea activitatii colegilor nostri romani, pe drumul spre integrarea in Uniunea Europeana", ne-a spus Bernd Diele. "Au adus mostre de pasapoarte si vize false, s-au pregatit nemteste pentru seminar", s-a aratat incintat mr. Viorel Cazac, ofiter in PCTF Bors. (Miruna Ionescu) - Concedieri la RomTelecom. Aproximativ 4000 de angajati ai RomTelecom vor fi disponibilizati, anul acesta, a anuntat, presedintele Federatiei Sindicatelor RomTelecom, Petrov Alexandar. Disponibilizarile vor surveni, inevitabil, imediat dupa ce vor fi incheiate proiectele de modernizare a centralelor telefonice analogice sau manuale. Viitorii disponibilizati ar trebui redistribuiti in noi locuri de munca din sectoare adiacente, precum Internet, voice-mail, transmisii de date sau, chiar, turism, a precizat Alexandar. (Iuliana Anghel) - Afaceri cu vize. Patru subofiteri ai Politiei de Frontiera au fost trimisi in fata Consiliului de Judecata pentru ca au aplicat vize de intrare si iesiere din tara pe pasaportul italianului Claudio di Paolo. Plutonierul Nicolae Indrei, de la Punctul de Frontiera Bors, le-a cerut colegilor sai, plt. maj. Marius Leuce si plt. Ioan Opris sa stampileze pasaportul italianului, in absenta acestuia. La rindul sau, plt. Calin Carasan se face vinovat de faptul ca nu a raportat evenimentul. (Alina Grigore) - Ars de viu in apartament Carol Uivari (87 de ani) din Pitesti a ars de viu propriul apartament alaltaieri dupa-amiaza. Uivari era fumator inrait, iar in locuinta sa s-a gasit o colectie de portofele, adeverinte si legitimatii pe diferite nume. (Gabriel Marica) "Sindromul Balcanilor", cautat in Transilvania O suta de ofiteri, subofiteri si militari angajati din cadrul Armatei a IV-a Transilvania care au participat la razboiul din Bosnia-Hertegovina sint supusi in aceste zile unor analize medicale atente pentru a vedea daca sint contaminati cu uraniu neimbogatit. Cei 100 de ofiteri au facut parte din Forta de Mentinere a Pacii care a actionat in Bosnia-Hertegovina intre anii 1996 si 2000. Directorul Spitalului Militar Cluj, col. dr. Florin Gavrilas, a declarat ca pina astazi au fost supusi analizelor doar 25 de ofiteri, concluzia fiind ca ei nu prezinta semne de imbolnavire cu "sindromul Balcanilor". Potrivit unui ordin emis de conducerea MApN, toate analizele vor trebui terminate pina pe 25 ianuarie. MIHAI SOICA Primarul din Focsani vrea sa omoare ciinii vagabonzi Primarul din Focsani, Decebal Bacinschi, cere ajutorul presei in rezolvarea unei probleme deosebit de presante: ciinii vagabonzi. Edilul-sef nu s-a sfiit sa se pronunte asupra celei mai ieftine metode, aceea de suprimare a patrupezilor vagabonzi, desi este sigur ca iubitorii de animale ar protesta vehement: "Ce trebuie sa facem, sa omoram sau nu ciinii vagabonzi?", ii intreaba primarul, prin intermediul ziarelor, pe locuitorii Focsaniului. Animalele comunitare, foarte prolifice de altfel, au invadat pur si simplu orasul. Sterilizarea unui singur ciine vagabond costa Municipalitatea nu mai putin de jumatate de milion de lei, bani din care multi pensionari traiesc o luna intreaga. Pina acum, abia daca s-a reusit sterilizarea citorva zeci de maidanezi, insa aceasta solutie este costisitoare pentru bugetul si asa saracit al orasului. SILVIA VRINCEANU Diseara, la Antena 1, Richard Gere in "Yankeii" Actorii Richard Gere si Vanessa Redgrave vor fi, in aceasta seara, la Antena 1, de la ora 19.45, protagonistii filmului "Yankeii", pelicula care ilustreaza una dintre cele mai frumoase povesti de dragoste de pe marele ecran. Actiunea filmului se petrece in Anglia, in timpul celui de-al doilea razboi mondial. Filmul analizeaza misterul diferentei dintre doua popoare care vorbesc aceeasi limba. Analiza se face prin intermediul relatiei dintre ofiterii americani cantonati in Anglia anilor 1943-1944 si locuitorii unui mic orasel englezesc. In acea perioada, apelativul de yankeu era luat drept o jignire, iar soldatii negri erau batuti pentru indrazneala de a dansa cu o alba. Pe acest fond tensionat, intre un soldat american, Matt, si o tinara englezoaica, Jean, se infiripa o idila. Pe zi ce trece, dragostea lor devine mai puternica, dar ziua invadarii se apropie si ei vor trebui sa se desparta, poate, pentru totdeauna. O alta idila care se naste in aceasta perioada incordata este cea dintre un alt soldat american, o tinara sotie si mama. Acestea sint numai doua dintre situatiile care fac, ca in final, relatiile dintre yankei si englezi sa se imbunatateasca. CLAUDIA VOICU Vineri, la Romania 1, "Ploaia de stele" isi desemneaza cistigatorul Emisiunea "Ploaia de stele" se termina vineri seara cind, de la ora 20.45, este programata marea finala. Cu aceasta ocazie, emotiile celor ajunsi in ultima faza a competitiei vor atinge cote maxime. Asta pentru ca cel care va cistiga primeste un cec de 1.000 de dolari si dreptul de a participa la finala editiei europene. Juriul, format din personalitati din lumea artistica (Marius Teicu, Corina Chiriac, Crina Mardare, Mihai Pocorschi, Radu Gheorghe si altii), va avea de ales intre Roberta Flack (Valentina Pitesteanu), Alanis Morissette (Simona Radu), Mihaela Runceanu (Loredana Rusu), Madonna (Elena Boureanu), Louis Armstrong (Cristian Porumb), Sinead O'Connor (Maria Gherman Popa), Celine Dion (Alina Covaci), Dan Bittman (Aurel Toma), Whitney Houston (Silvia Soare). Dupa o pauza de doua luni, "Ploaia de stele" va incepe o noua serie a emisiunii, in care, timp de 10 editii, vor concura numai copii. (A.R.) Post de radio FM pentru militarii romani Doua noi statii au fost deschise de Radio Contact. Una este la Giurgiu, pe 96,5 FM, si cea de-a doua - la Sarajevo. Acolo a fost amplasata o antena de satelit care preia pe frecventa 95,3 FM programul Radio Contact emis de la Bucuresti. De aceasta statie se vor bucura doua detasamente MApN, dislocate linga Sarajevo, care numara 140 de militari romani. Radio Contact isi pastreaza altfel un obicei mai vechi, acela de a oferi un post de radio in limba romana militarilor nostri plecati de acasa. Asa s-a intimplat si la Zenica, unde timp de trei ani (1997-2000), antena prin satelit a preluat programele Radio Contact. Armata romana este prima si singura armata din tarile Europei centrale si de est care beneficiaza de un post de radio FM in afara granitelor tarii. In plus, Radio Contact pregateste pentru primavara aceasta lansarea unei noi statii proprii in Bistrita-Nasaud. Kate del Castillo se marita cu un fotbalist Presedintele Mexicului va fi martor la cununie In ziua de 3 februarie este programata casatoria lui Kate del Castillo (alias Ramona, din telenovela cu acelasi nume de pe postul ACASA) cu fotbalistul Luis Garcia. Actrita si-a exprimat dorinta ca martorul principal sa fie presedintele Mexicului, Vincente Fox, care pina in clipa de fata nu si-a confirmat prezenta la eveniment. Daca primul om in stat va accepta sa asiste la ceremonie, atunci ilustrul personaj va fi incadrat de doua frumoase femei, sora actritei si sora fotbalistului, care vor fi ceilalti doi martori. Kate si Luis vor beneficia de binecuvintarea unui preot, in cadrul unei slujbe religioase care va avea loc in localitatea Cuernavaca, intr-un cadru foarte restrins. Cu sau fara prezenta presedintelui republicii, imperiul mexican Televisa a vrut sa transmita evenimentul in direct la televiziune, data fiind imensa popularitate de care se bucura cele doua vedete. Kate insa a refuzat propunerea (implicit si banii), dorind sa pastreze pentru sine si familie emotia si intimitatea momentului. 