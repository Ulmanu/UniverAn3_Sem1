 Tigaie cinta hip-hop la acordeon Tigaie, adica Mihai Grecan, piesa de baza a trupei hip-hop Royala Mare, a lasat-o mai moale cu rap-ul si s-a apucat de manele. Timp de patru luni, el a lucrat aproape noapte de noapte in studio pentru a realiza albumul "Tu ai talent". Colac peste pupaza, taman la mijlocul perioadei, Tigaie s-a imbolnavit de ulcer. Astfel, el s-a vazut nevoit sa renunte la fumat - si fumeaza de la 13 ani! Albumul, pe care-l va produce Media Services, este gata sa iasa pe piata. "Tu ai talent" cuprinde 13 melodii compuse de Tigaie, ajutat de bunii sai prieteni Florin Sever si Chucho, de la Royala Mare. Tigaie - apropo, numele i se trage din copilarie, de cind iesea pe palierul blocului tragind dupa el tigaile si cratitele mamei sale, in care batea pina isi exaspera vecinii - "presteaza" pe acest album nu doar cu vocea, ci si cu acordeonul, instrument la care cinta de la virsta de 7 ani. ANCA NICOLEANU Oana Sirbu s-a ingrasat trei kilograme in Israel Oana Sirbu a vizitat pentru prima oara Tara Sfinta. Solista a fost invitata, alaturi de Nae Lazarescu, Vasile Murariu, Cristina Stamate, Nicolae Nitescu si Florin Piersic, sa sustina o serie de spectacole pentru comunitatea romaneasca. Intrucit situatia politica din Israel este foarte incordata, existind la tot pasul pericolul unui conflict armat sau al unui atentat cu bombe, nu se mai fac excursii la Locurile Sfinte. Oana a avut insa un noroc nesperat. Gratie Marianei Stoica, ambasadorul Romaniei la Tel Aviv, care avea stabilita o intrevedere cu presedintele Israelului taman la Ierusalim, Oana a reusit sa ajunga la Mormintul Sfint alaturi de delegatia oficiala a tarii noastre. Interpreta le-a adus parintilor si fratelui sau cruciulite si pamint sfint, iar pentru ea a achizitionat un sal arabesc din Damasc, lapte de corp si creme de masaj de la Marea Moarta. In cele doua saptamini de sedere in Israel, Oana Sirbu s-a bronzat pe tarmul Mediteranei si s-a ingrasat trei kilograme, caci nu s-a putut abtine de la inghetata exceptionala si sucurile de fructe cu lapte. ANCA NICOLEANU Gabriela Avram isi ia vacanta in fiecare luna Prezentatoarea emisiunii "Obiectiv" si a stirilor de weekend de la Prima TV s-a hotarit sa acorde mai mult timp familiei si in special baietelului sau, Dimitrie, care este slabiciunea ei. "Dimitrie a invatat sa mearga si sa alerge, motiv de bucurie pentru noi toti. Insa trebuie supravegheat in permanenta, asa ca am decis sa-l duc, o data pe luna, la munte. In iunie voi pleca impreuna cu el si cu mama la Poiana Brasov, iar in iulie il voi duce la Baile Felix". Vedeta de la PRIMA spune ca la mare va pleca numai cu sotul ei, Sorin, cu care n-a mai petrecut un concediu de cind s-a nascut Dimitrie. De acolo, e posibil sa treaca si prin Delta. Gabi e foarte mindra de mica ei comoara de copil, care a invatat deja 28 de cuvinte pe care le bolboroseste intruna si e foarte nervos cind mami intirzie acasa. CLAUDIA DABOVEANU Divertis se caleste intrecindu-se pe sine De ceva vreme, Divertis si-a gasit si loc bun de pasunat, si timp senin, si format cu dragan la public. In fiecare duminica, intre 21.00 si 22.00, Antena1 isi freaca palmele a cistig. Audienta de duminica trecuta, de pilda, in intervalul orar mai sus amintit, a fost cu peste sapte puncte mai mare decit a Pro Tv-ului, pe acelasi culoar, bineinteles, si de trei ori mai mare decit a TVR. Nimeni nu zice ca umorul de buna calitate nu are, in continuare, numerosi fani. Grupul Divertis ramine pe creasta valului, in topul celor mai iubite trupe umoristice din Romania. Ca fapt divers insa, trebuie spus ca Divertis doboara recorduri de audienta in lupta cu ei insisi. In acelasi interval orar, pe celelalte posturi, nu exista decit filme. Nu conteaza, atita vreme cit in vistieria Antenei curg cocoseii de aur, dar ce s-ar fi intimplat in cazul in care Divertis ar fi fost aruncati in lupta cu cealalta trupa, "Vacanta Mare", de pe Pro Tv? Atunci s-ar fi vazut ce e mai pe gustul romanului - parmezanul delicat sau brinza unturoasa de oaie? Si mai mult ca sigur ca raspunsul, dupa curentul care predomina astazi in Romania, ar fi fost in favoarea oltenilor. Strategia umoristilor de la "Vacanta Mare" e una simpla. Sa ne amintim ce spunea Mugur Mihaescu intr-un interviu legat de lansarea biscuitilor Garcea. Intrebat de ce biscuiti si nu alte produse alimentare, el raspundea: "...pentru ca ei reprezinta o bucurie pentru mai multe categorii de consumatori". "Imi place sa cred ca biscuitii Garcea vor fi o reteta de succes", adauga Mugur. Daca ar fi sa iasa la lupta dreapta, pe acelasi tronson orar, Divertis ar pierde. Asta pentru ca trupei ii lipseste (deocamdata) un Garcea cu acel inconfundabil "'Sssseara!" intrat in vocabularul activ. RADU MEIROSU Asta-seara, la TVR 2, "Cersetorul" La cinematograful de arta, TVR 2 a programat "Cersetorul" ("Dame Algo"), o capodopera realizata de tinarul regizor spaniol Hector Carre, care considera filmul sau "un amalgam de drama sociala, aventura si fictiune, combinate cu un umor bestial". Benigno are un singur vis: sa faca film, dar, la un moment dat in viata, alege directia gresita si se trezeste condamnat la inchisoare pentru tilharie. Dupa ce este eliberat, el pune la cale un plan pentru a atrage atentia celorlalti asupra calitatilor sale cinematografice. Impreuna cu patru prieteni va simula luarea de ostatici intr-un camin de batrini pentru care va cere rascumparare si va ucide o calugarita. Benigno ofera exclusivitate celei mai faimoase jurnaliste de la televiziunea locala, in schimbul transmiterii in direct a intregii actiuni de sechestrare si ucidere. Scenariul se desfasoara conform planului si, prin intermediul televiziunii, intreaga afacere capata proportii nationale. Spre surprinderea tuturor, in loc sa fie preocupati de rezolvarea situatiei, presa, politia, autoritatile si chiar politicienii se implica in acest scandal numai pentru a profita de ocazia de a se afla in lumina reflectoarelor. De-abia de acum incolo va afla bietul Benigno cit de greu este drumul spre celebritate in lumea celei de-a saptea arte. (C.P.) Casa noastra Mobilierul modular poate face O garsoniera cit un apartament Daca avem un spatiu de 24 mp sau chiar unul de 18 mp, de garsoniera clasica, sfatul avizat al designerului este ca putem avea o locuinta moderna si confortabila cu ajutorul mobilierului modular. Toate piesele mobilierului de acest tip pot incapea fara probleme intr-o singura camera, iar asamblarea/dezasamblarea lor este posibila ori de cite ori dorim. In zona de zi se vor amplasa corpuri concepute pe lung De exemplu, o camera pentru tineret va fi "imbracata" si utilata la fel de bine si de diferit, totodata, cu aceeasi mobila. Aspectul camerei se va schimba, chiar daca obiectele ramin aceleasi. Vom alege, in acest sens, mobila bicolora, unde lemnul natur se combina fericit cu furnirul negru. Piesele care acopera zona de zi, destinata studiului si muncii pe computer, vor fi mai ales functionale. Avem corpuri concepute pe lung, cu rafturi si bibliorafturi. Cartile si documentele vor fi astfel la indemina, linga biroul pe care e asezat calculatorul. Cu o destinatie similara sau complementara sint dulapioarele cu sertare si etajere. O masuta supraetajata din lemn natur, plasata linga noptiera, va fi un suport ideal pentru plante ornamentale si mici decoratiuni. Scaunul din fata biroului este ergonomic, pe rotile, iluminatul fiind asigurat de o veioza cu fascicul direct, pentru zona de lucru si de veioze cu brat rabatabil sau cu abajur, plasate pe noptiera. In zona de noapte, un pat din lemn negru si o cerga alba Zona de noapte este reprezentata de un pat simplu, modern, complet negru, al carui lemn contrasteaza cu cerga alba. Covorasul de linga pat se potriveste cu cuvertura. Sifonierul este din lemn natur, din aceeasi gama cu mobilierul partii diurne. Mobila poate fi asamblata si dispusa dupa gustul nostru, in functie de cit spatiu dorim sa ramina liber in mijloc. Ca finisaje, intr-o astfel de incapere este cel mai indicat tapetul simplu, uni, a carui culoare se va asorta cu nuanta mochetei. Foarte important este ca mobilierul sa fie de buna calitate si sa se adapteze dimensiunilor incaperii. CLAUDIA DABOVEANU Un interior elegant, alegind draperia potrivita O casa poate fi considerata pusa la punct doar atunci cind toate elementele care o definesc alcatuiesc un interior confortabil, aspectuos si in pas cu moda. Pentru aceasta, este nevoie ca textura, culoarea si modelul covorului si zugravelii sa se armonizeze cu mobila. Si nu numai. Un amanunt important este alegerea perdelelor si a draperiilor, in functie de aspectul finisajelor si al accesoriilor amintite mai sus. Ca sa nu-ti dea prea mare bataie de cap cu spalatul si calcatul, ar fi bine sa-ti alegi metraje sau perdele de-a gata confectionate din materiale usoare, sintetice, care se spala la 30 de grade C si se intind la ferestre dupa ce s-au uscat, fara sa le mai calci. Cele din poliester sau din saten sint cele mai indicate. Daca vrei sa ai perdele si draperii de ultima moda, cumpara-ti saten creponat, disponibil intr-o gama larga de culori si imprimeuri. Poti sa-ti alegi cele mai diverse nuante: bej, coniac, crem, alb, rosu inchis, vernil, albastru deschis etc. Atentie! Daca modelul tapetului si al mochetei este destul de "incarcat", perdeaua si draperia este bine sa fie simple, uni si sa se asorteze cu restul incaperii. Vei reusi astfel sa ai o casa in care sa nu-ti fie rusine sa-ti inviti prietenii, ce vor fi incintati de bunul gust pe care-l degaja casa ta. (C.D.) Pensionarea, in functie de data nasterii Oamenii aflati in prag de pensie nu vor mai putea fi intorsi din drum de functionarii caselor de pensii. La inceputul acestei saptamini, au fost publicate normele tehnice de aplicare a legii pensiilor, asa incit se poate spune ca legislatia in materie de asigurari sociale de stat si pensii este de acum completa. Normele prezinta salariile medii pe economie din ultimii zece ani Pe linga 40 de pagini de anexe si formulare-tip ce trebuie completate fie de patroni, fie de salariati sau de cei care indeplinesc conditiile de pensionare, normele prezinta unul dintre cele mai importante elemente pentru calculul pensiilor - salariul mediu net si brut, lunar, incepind din ianuarie 1991 pina la intrarea in vigoare a noii legi, aprilie 2001. Fara salariul mediu lunar brut pe economie nu era posibila calcularea pensiilor viitoare si recalcularea celor platite acum. Legea pensiilor cuprindea lista salariilor medii nete si brute pe economie, numai pentru perioada 1950 -1990. O data cu normele, toate dosarele de pensie, indiferent de domeniul din care provine salariatul, folosesc aceeasi valoare a salariului mediu brut pentru a calcula viitoarea pensie. De exemplu, punctajul unui viitor pensionar pe luna ianuarie 1993, se calculeaza impartind leafa obtinuta de acesta atunci la 35.241 de lei. Armata se adauga la pensie Persoanele care au depasit 50 de ani si, potrivit legislatiei vechi, aveau dreptul sa ceara iesirea la pensie, vor putea afla de acum incolo cind isi pot intocmi dosarul. Normele dau o lista a momentului pensionarii, functie de vechimea in munca si de data nasterii. De exemplu, o femeie, nascuta in februarie 1946, isi va putea intocmi dosar de pensie la trei luni de la implinirea virstei de 57 de ani, in mai 2003. Pentru aceasta, ea trebuie sa fi platit CAS, deci sa aiba o vechime in munca de 25 de ani si trei luni sau o vechime de minimum 10 ani si trei luni. Un barbat nascut tot in februarie 46 nu-si va putea face cerere pentru a iesi la pensie decit in octombrie 2009, la opt luni dupa implinirea virstei de 63 de ani. El trebuie sa aiba o vechime in munca de 32 de ani si patru luni sau o perioada minima de plata a CAS-ului de 12 ani si patru luni. Normele stabilesc si ca armata se ia in calcul atunci cind se socoteste momentul iesirii la pensie. In consecinta, persoanele inscrise la pensie, in baza legii vechi, pot cere recalcularea pensiei prin adaugarea perioadei de "catanie", concentrare, mobilizare sau prizonierat. Pentru pensionarii din agricultura, baza de calcul a viitoarei pensii o constituie norma de lucru primita pe vremea cind existau CAP-uri sau IAS-uri. Vechimea in munca, numita de lege, timp util la pensie, se calculeaza impartind munca agricultorului (numarul de norme realizat de acesta) la cel mai mic numar de norme aprobate de adunarea generala a CAP-ului. Pentru agricultorii din zonele necooperativizate, vechimea in munca nu se calculeaza pe baza de norme, ci pe baza platii unei contributii minime de 40 de lei/luna. Pentru fiecare an lucrat pe cimp, un agricultor nu va putea primi decit 0,25 de puncte. MIHAELA BALEA Betoniera transformata in ruine Cartierul Balta Alba a fost zguduit ieri la prinz de o explozie puternica. Betoniera, care mai bine de 20 de ani a reprezentat calvarul locuitorilor din zona Barajului Dunarii, a fost in sfirsit darimata din temelii, ieri fiind detonate ultimele cinci silozuri. Operatiunea a fost inceputa de Primaria Sectorului 3 impreuna cu pirotehnistii militari in urma cu doua saptamini, cind au fost aruncate in aer alte citeva silozuri. Acum, pe terenul viran pe care pina ieri a tronat, din anul 1975, betoniera, mai zac doar ruinele ei. In locul lor vor "rasari" zeci de tonete si de tarabe, ridicate din diverse zone ale sectorului. Conducerea Primariei Sectorului 3 sustine ca acest teren nu poate fi transformat in parc, de exemplu, pentru ca, in proportie de 80 la suta, este proprietate privata. Asa ca in acest loc va fi amenajat, deocamdata, un bazar. Bucurestenii din zona sint insa multumiti pentru ca au scapat de muntii de gunoaie care de aproape 10 ani, de cind betoniera nu mai functioneaza, napadisera zona. Operatiunea de detonare a costat, potrivit conducerii primariei, aproximativ 6000 de dolari, banii fiind alocati de diverse firme private. MONA STOICA "Cu papacii prin desert", inapoi in Romania S-a incheiat si cea de-a treia aventura africana a Academiei Catavencu. Prima rezervata doamnelor. Dupa ce s-au plimbat "Cu papucii prin desert" si au facut donatii senegalezilor, ieri s-au intors de la Dakar echipajele celor sapte Dacii care au traversat Sahara pentru a ramine pe continentul negru. Au revenit pe plaiurile mioritice si Patrick de Hillerin, seful de proiect, Gerard Lucon, seful de convoi, mai putin cameramanul expeditiei, Claudiu Petrigenaru, care a pierdul avionul din Milano. Surpriza placuta a raidului a fost ca masinile produse la Pitesti s-au comportat foarte bine, ajungind intregi la destinatie, spre deosebire de masinile de asistenta care au avut probleme. Mitsubishi-ul Pajero pe care l-a condus Patrick a ramas chiar in pana, in Austria. C"teva din tinerele care au condus peste 9.000 de kilometri au aterizat imbracate in costume senegaleze, altele, cu parul impletit in zeci de codite, inclusiv Geanina Corondan, dar toate bronzate. "Totul a fost excelent mai ales ca in Senegal am fost intimpinati pe malul Lacului Rose unde in fiecare an are loc sosirea invingatorilor la raliul Paris-Dakar. Ne-am simtit si noi invingatori", ne-a povestit jurnalista Oana Georgescu care si-a adus din Africa un scorpion. Cum a pus piciorul in patrie, Geanina a inceput sa filmeze pentru emisiunea "Ora G". Intrebata cum ar caracteriza in trei cuvinte expeditia, ea a zis: "Mai bine-i acasa". OTILIA MIHAILOV Drept la replica Catre redactia ziarului "Evenimentul zilei" In legatura cu articolul aparut in ziarul dv. pe 11 mai 2001, la pagina 18, cu titlul "Dezastru la Spitalul Colentina", semnat de Geta Roman si Tatiana Dabija, va relatez urmatoarele: Sint director general al Spitalului Clinic Colentina (spital pavilionar cu o vechime de peste 150 de ani) in care nu s-au efectuat reparatii capitale in cele noua cladiri doar pentru doua: Ortopedie si Neurologie. De la data numirii mele ca director general prin concurs (martie 1998) s-au putut realiza, in conditii financiare dificile, citeva lucrari importante: vezi anexa. Cladirile spitalului nu sint darapanate; este adevarat ca s-a solicitat Ministerului Sanatatii inca din anul 1998 deschiderea finantarii pentru consolidarea celor doua cladiri ale spitalului, si anume Dermatologie, inclusiv morga spitalului si Clinica Medicina Interna, pavilion B - cladiri care au expertize tehnice, dar nu au fost alocate pina in prezent fondurile necesare de la bugetul de stat. Dupa numirea in functia de ministru a dnei dr. Daniela Bartos ni s-au promis fondurile necesare de la bugetul de stat pentru consolidarile cerute de ani de zile. Fondurile de investitii acordate de Ministerul Sanatatii prin Directia de Sanatate Publica Bucuresti pentru consolidare Clinica Chirurgie au fost cu fila de plan separate - numai cu aceasta destinatie - fiind folosita de spital pentru consolidarea Clinicii Chirurgie si nu in alte scopuri. Fondurile acordate lunar pentru consolidare nu au fost la nivelul necesitatilor pentru finalizarea in acest timp a lucrarilor conform contractului semnat. Consideram ca articolul este inexact si rauvoitor din urmatoarele motive: nu exista inundatie la subsolul Clinicii de Chirurgie si nici sobolani sau alti rozatori; in clinicile mentionate in articol ca fiind "darimate" s-au efectuate numeroase lucrari de modernizare si igienizare; dotarile tehnice ale spitalului nostru permit in prezent efectuarea unora din cele mai sofisticate investigatii si probe de laborator; fotografiile aparute in ziar sint surse de dezinformare - una dintre ele reprezentind morga ci chepengul de la un vechi siloz de conserve -, iar cealalta reprezinta doar intrarea in zona santierului; serviciul de Anatomie Patologica a fost modernizat din fondurile Spitalului Clinic Colentina si nu a Institutului "Matei Bals" (nota bene - serviciul ce deserveste ambele spitale). Personal ma simt agresat, cele doua ziariste dezinformind opinia publica asupra activitatii desfasurate de mine: zilnic intru in spital la orele 6.45, numai cine nu vrea nu ma gaseste, iar secretara mea stie in orice moment unde ma aflu. Director general al Spitalului Clinic Colentina, Conf. Dr. CALIN GIURCANEANU Razboi cu drogurile Toti directorii din scolile si liceele iesene au fost convocati ieri in Sala Mare a Palatului Roznovanu de Constantin Simirad, care a atacat in primul rind problema "derbedeilor" din fata portii scolilor, multi dintre ei fiind vinzatori de droguri. "Voi trimite echipaje de jandarmi, politisti si gardieni care sa-i alunge pe acesti neispraviti", a precizat Constantin Simirad. CATALIN DUMITRESCU Conventia Nationala a Clubului Roman de Presa Clubul Roman de Presa organizeaza pe data de 21 mai 2001 Conventia Nationala a CRP. Evenimentul are loc cu incepere de la ora 10.00, in Sala Bizantina a Cercului Militar National din Bucuresti, str. Constantin Mille nr. 1. Sint invitati sa participe membrii Clubului Roman de Presa, reprezentanti ai celorlalte institutii de presa la nivel national sau local, reprezentanti ai asociatiilor profesionale ale ziaristilor. Agenda Conventiei Nationale a CRP: Raportul de activitate al CRP; Raportul economic si al cenzorului; Rapoartele Departamentelor Proprietarilor si Redactorilor; Proiect de buget si plan de activitate 2001-2002; Prezentarea modificarilor la Statutul CRP si la Codul Deontologic al Ziaristului; Piata de media din Romania - prezinta Alin Teodorescu, presedinte IMAS; Reglementari in domeniul audiovizualului - prezinta Serban Madgearu, presedinte CNA; Perspectivele difuzarii de presa in Romania - prezinta George Musliu, director general RODIPET. Reafirmind disponibilitatea de dialog a CRP cu toti colegii nostri din presa, Conventia Nationala invita la definirea in comun a proprietatilor derivind din mediul economic si legislativ in care ne desfasuram activitatea, la unirea eforturilor pentru promovarea intereselor intregii prese din Romania. Pentru acreditari, va rugam sa ne contactati la telefon: 665.41.16. La trinta cu jandarmii in Defileul Jiului Protestul disponibilizatilor de la Uzina Mecanica Sadu nu a mai avut ieri aceeasi amploare, dupa ce fortele de ordine au intervenit luni seara pentru a debloca Defileul Jiului. Jandarmii si politistii au fost nevoiti sa ii forteze pe protestatari sa elibereze DE 79, blocat timp de noua ore de fostii muncitori, nemultumiti ca statul nu le acorda diferentele compensatorii actualizate. Luni seara s-au produs ciocniri intre fortele de ordine si disponibilizatii decisi sa innopteze pe defileu. In citeva zeci de minute insa, traficul a fost eliberat cu pretul ranirii usoare a unora dintre protestatari, loviti cu bastoanele de cauciuc. Citeva femei au lesinat. Peste 100 de persoane s-au adunat ieri dimineata din nou in fata primariei din Sadu. Fostii angajati au refuzat in continuare sa incaseze banii pe care ii asteptau dis-de-dimineata la Clubul Muncitoresc si spun ca nu vor face imprudenta sa ridice cele sase milioane de lei pentru ca, dupa aceea, nu ar mai avea nici o sansa sa le fie acordata si diferenta de bani actualizata. Din cei peste o suta de protestatari, o singura femeie a ridicat banii care i s-au oferit. Mariana Berindei a declarat ca tocmai a iesit din spital si a fost fortata de imprejurari sa faca acest lucru. Ea avea datorii de peste trei milioane de lei. Gestul femeii a fost primit cu huiduieli din partea celorlalti disponibilizati, supravegheati atent de aproximativ 100 de jandarmi si politisti. CLAUDIA TIPLUICA Copil muscat de fata de un maidanez In timp ce se intorcea de la gradinita, un baietel din Baia-Mare a fost muscat de un ciine fara stapin linga blocul unde locuieste. Gabriel Rat are sase ani. "Am deschis usa, ciinele s-a speriat si a sarit pe mine. M-a muscat si apoi a fugit", ne-a spus cu lacrimi in ochi Gabriel. La momentul incidentului, baietelul era singur acasa. O vecina l-a dus la Sectia Urgenta a Spitalului Judetean Baia-Mare, de unde a fost ulterior transferat la Spitalul de Boli Infectioase. Aici a fost retinut o zi, cu diagnosticul plaga muscata mandibula stinga si i-a fost administrat tratament antirabic, viata nefiindu-i pusa vreo clipa in pericol. Dica Serban, educatoarea lui Gabriel, nu crede ca acesta l-ar fi provocat pe maidanez, deoarece e un copil cuminte si ascultator: "Merge singur cu autobuzul si, cind nu este insotit, poarta cheia la git si se descurca pina acasa". Dupa cele intimplate, la insistentele unui prieten de-al lui Gabriel, citiva tigani care locuiesc in zona au omorit ciinele. De cite ori i se aduce aminte de cele intimplate, Gabriel se sperie si incepe sa plinga. ADRIAN RUSU Telegrafice Furturi de curent Potrivit unei statistici date publicitatii de SC Electrica Bacau, in primul trimestru al acestui an au fost depistate furturi de energie electrica de 280 de miliarde de lei. Din peste 4.500 de controale efectuate la consumatorii casnici, in 59 de cazuri s-a descoperit ca acestia sustrageau curent electric, producind pagube de aproape 250 de miliarde de lei. Totodata, din cele 2.003 societati comerciale verificate, 13 consumau ilegal energie electrica, consumurile fiind estimate la 30,3 miliarde de lei. (C.T.) 500 de handicapati din Bacau sint discriminati Reprezentantii Societatii Handicapatilor Fizic (SHF) s-au plins prefectului de Bacau, Catalin Mardare, ca persoanele care sufera de handicapuri fizice nu-si gasesc locuri de munca. Dorina Poenaru, presedintele SHF, sustine ca are o lista cu 500 astfel de persoane si a cerut amendarea legislatiei care, desi ii obliga pe patroni sa-i angajeze pe handicapati, nu este aplicata. (C.T.) Sosetele la control! OPC Vrancea a inceput controlul la magazinele care vind sosete. Au fost gasite dresuri cu ochiuri scapate, care nu corespundeau ca marime ori colorate neuniform. Pe etichetele a doua societati romanesti, SC "Lorex" si SC "Alttrico" Tirgu-Mures, scrie ca sosetele sint 100% bumbac, dar in realitate ele sint facute numai din PNA si poliester. Dupa cum ne-a declarat inspectorul Cristiana Boldeanu, OPC a scos deja de la vinzare toate tipurile de sosete care nu corespund normelor de calitate, in total peste 3.000 de perechi, si a aplicat amenzi de aproape 30 de milioane de lei. ( S.V.) 145 de minore din Bacau, la chiuretaj Dr. Vladimir Corneleac, de la Maternitatea Bacau, a facut public faptul ca numarul minorelor care solicita chiuretaje este in crestere. Astfel, numai in primele trei luni ale anului curent, au apelat la intrerupere de sarcina 145 de fete din Bacau, cu virste cuprinse intre 15 si 18 ani. Pina acum, putine dintre adolescentele sub 17 ani ajungeau la medic pentru avort. (C.T.) Jazz in aer liber Cunoscutul artist francez, Jean-Marc Padovani, conducatorul cvartetului Chant du Monde, impreuna cu cvintetul Dobrogea, au sustinut ieri, primul concert de jazz in aer liber din Brasov. Seria concertelor va fi completata cu ateliere de lucru sustinute de cvartetul Padovani la Cluj, Iasi si Bucuresti. Ansamblul Dobrogea este format din muzicieni din Tulcea si Moldova, fiind condusi de Gheorghe Tudorache. (C.C.) Cadavrul lui Martinas era dezbracat si murdar Peste 200 de oameni l-au condus pe ultimul drum pe Virgil Martinas, unul dintre cei doi romani ucisi pe 10 mai intr-un atentat cu bomba in Fisia Gaza. Slujba de inmormintare din satul Pildesti-Neamt a fost tinuta de preotul franciscan Ionel Damoc. In timpul slujbei, emotiile puternice au doborit-o pe sotia lui Virgil, care a lesinat in fata mormintului, fiind necesara interventia medicului de dispensar. Familia Martinas nu a primit nici un fel de ajutor de inmormintare. In plus, asa cum ne-a declarat vaduva Cristina Martinas, in Israel nu i s-a permis sa deschida sicriul pentru ca "nu e bine sa ramina in amintire cu imaginea mortului", dupa cum s-a exprimat ambasadorul Romaniei in Israel, Mariana Stoica. Abia acasa a deschis sicriul si a vazut cadavrul sotului ei dezbracat, nespalat (in cap avea pamint) si invelit cu cearsafuri pline de singe. Sosit la inmormintare, reprezentantul firmei Jatkovski, unde a lucrat Virgil, a evitat sa spuna daca familia Martinas va primi 360 de dolari pe luna, asa cum s-a auzit. Sotia lui Virgil ne-a declarat ca i s-au dat doar 1600 de dolari, reprezentind salariul pe o luna, plus banii pe care sotul sau ii avea la el. Nici un fel de ajutor de inmormintare, ci doar promisiunea ca, in trei saptamini, se vor rezolva actele pentru ca familia sa primeasca drepturile care i se cuvin. Marcu Martinas, 50 de ani, fost lucrator in Israel si vecin de-al lui Virgil, a spus, plin de obida, linga groapa: "In parlament trebuia sa puie bomba. Sa faca legile ca lumea. Sa stea muncitorii in Romania, sa munceasca acasa, sa aiba grija de copii si familie. Nu sa munceasca in strainatate. Am fost si eu acolo si tot asa am fost tratati: ca niste ciini!". Marea majoritate a tinerilor locuitori din Pildesti Neamt este plecata in strainatate, in Israel sau Italia. Acum trei ani un alt localnic a murit in Israel, cazind de la etajul 7 al unui bloc in constructie. MIRCEA FURDU [37][pl.dll?rid=expresro] 