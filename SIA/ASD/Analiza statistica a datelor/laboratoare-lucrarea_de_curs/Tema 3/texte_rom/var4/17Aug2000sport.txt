 "Ciinii rosii" fac pui Dinamo Cimpina, Inter Gaz si Agricultorul Urziceni latra de zor In ultima sedinta a Consiliului de Administratie de la FC Dinamo s-au stabilit termenii contractului de asociere cu Poiana Cimpina, care se va numi FC Dinamo Cimpina, si alte trei contracte de colaborare cu formatii din esaloanele inferioare. Este vorba despre Aro Cimpulung Muscel, Inter Gaz Bucuresti si Agricultorul Urziceni, care ar urma sa devina echipe-satelit ale "ros-albilor". Dinamo va asigura pentru echipele respective suport financiar constind in plata salariilor jucatorilor, nu si a primelor de joc, obligatie care revine cluburilor. De asemenea, stagiile de pregatire si turneele in strainatate vor fi perfectate de gruparea din Soseaua Stefan cel Mare, tinta principala a oficialilor dinamovisti fiind aceea de a roda fotbalistii proprii si de a nu-i imprumuta la alte echipe din tara. In momentul de fata, "ros-albii" au imprumutat celor patru echipe 22 de jucatori, numarul urmind sa creasca o data cu parafarea actelor de constituire a echipelor-satelit. Dragnea a preluat Agricultorul Intelegerea prevede ca tehnicienii celor patru grupari sa fie numiti de Dinamo, singurul loc neocupat fiind cel de la Inter Gaz. Costel Orac si Sorin Mihaescu conduc destinele trupei FC Dinamo Poiana Cimpina, Ionel Augustin este "principal" la Aro, iar Marin Dragnea a preluat Agricultorul Urziceni. Acest document a fost parafat de catre membrii Consiliului de Administratie, insa are nevoie de aprobarea FRF si a LPF. In acest sens, gruparea campioana va trimite in cursul zilelor viitoare proiectul respectiv pentru a fi discutat si, eventual, aprobat de catre forurile superioare ale fotbalului romanesc. Ideea echipelor-satelit este preluata din campionatul Spaniei, unde cele mai puternice formatii ale Primerei Division au astfel de "sateliti", unde pot roda fotbalistii proprii, iar o evolutie buna a acestora ii poate propulsa catre prima echipa. Fratie romano-egipteana In perioada 2-6 septembrie, pe stadionul "Dinamo" se va organiza un turneu la care vor participa, alaturi de echipa gazda si FC National, doua formatii egiptene, Al Ahly Club si Ismaila. Prima este campioana in Tara Piramidelor, iar a doua este detinatoarea Cupei si a ocupat locul 2 in campionat. Cistigatoarea competitiei va primi un cec de 20.000 de dolari, iar ocupanta locului secund 10.000 de dolari. De asemenea, cel mai bun jucator al turneului si golgeterul intrecerii vor fi premiati cu 3.000 de dolari fiecare. DANIEL NAZARE Comitetul de Urgenta al FRF a privatizat Comisia de Disciplina a LPF: "Injurati-va, domnilor, dar va costa 10 milioane!" In ultimii ani, inainte si dupa marile derby-uri ale campionatului national de fotbal, conducatori, antrenori si jucatori se razboiesc prin intermediul presei, improscindu-se cu invective care fac deliciul galeriilor si un deserviciu evident imaginii acestui sport. Marile batalii verbale ale campionatului s-au consumat, in special, cind Dinamo a intilnit Rapid. Dupa ultimul meci, disputat duminica seara, Comisia de Disciplina a Ligii Profesioniste de Fotbal i-a chemat azi, pentru a da socoteala, pe antrenorul Cornel Dinu si pe fotbalistul Danut Lupu. Aceasta se pare ca va fi ultima judecata de acest gen, "capii" fotbalului romanesc fiind hotariti sa taie in carne vie. Contra cost! Asistentul Iosif Olah a facut raport suplimentar Ieri dimineata, la LPF, a ajuns raportul suplimentar intocmit de asistentul Iosif Olah, dupa partida Dinamo - Rapid. Tusierul din Sfintu Gheorghe a notat scrupulos toate injuraturile cu care a fost "gratulata" brigada de arbitri, timp de 90 de minute, de antrenorul Cornel Dinu. Sigur, nu-i frumos sa injuri, asa am fost invatati de parinti, dar cind un arbitru nu iti acorda un penalty vizibil de la Gara de Nord si mai fluiera anapoda de inca vreo trei ori incepi sa-i intelegi si pe antrenori. La fotbal se injura de cind s-a inventat mingea si se va injura si cind se va mai juca doar pe calculator. Asta o stie orice obisnuit al stadioanelor. UFC Rapid l-a reclamat pe Lupu UFC Rapid a facut un memoriu la LPF, prin care solicita pedepsirea fotbalistului Danut Lupu pentru doua declaratii publicate de "ProSport" in zilele de 6 si, respectiv, 11 august. Am citit si noi acele "declaratii" (n.r. - in fapt o declaratie si un interviu) si nu credem ca ele ies prea mult in evidenta fata de cele care le dau de obicei fotbalistii. Ba, intr-una dintre ele, Lupu isi face public respectul pe care il poarta clubului si suporterilor giulesteni. Declaratiile lui Lupu deranjeaza anumite persoane din conducerea clubului Rapid, dar acest caz nu mai este, credem noi, de competenta Comisiei de Disciplina a LPF. Doua etape suspendare si 10 milioane amenda Capii fotbalului romanesc s-au adunat ieri intr-un Comitet de Urgenta la FRF. Satui de acuzele cluburilor, conducatorii FRF au hotarit sa puna capat povestii "declaratiilor calomnioase". Ca atare, fiecare vinovat de aceasta infractiune va fi suspendat automat doua etape si va fi obligat sa plateasca o amenda de 10.000.000 de lei. Cu alte cuvinte, "injurati-va, domnilor, dar va costa 500 de dolari". Judecata unui "Consiliu de Onoare" nu s-a inventat inca in Romania pentru ca nu exista nici un asemenea "Consiliu". Cine sa faca parte din el? Jenel, Fanel si Romel? Hai sa fim seriosi! OCTAVIAN TOPA Sichitiu sustine ca antrenorul dinamovist a fost securist Dinu: "Mi-ar fi placut sa contribui la siguranta statului" Duelul declaratiilor intre oficialii dinamovisti si rapidisti nu este o noutate. Inainte sau dupa o partida intre cele doua echipe, se dezgroapa, practic, securea razboiului. In cadrul stirilor sportive de marti seara, la postul de televiziune Antena 1, directorul tehnic al giulestenilor, Grigore Sichitiu, a declarat: "Nu ma mira acuzele aduse, in repetate rinduri, de domnul Dinu. Este un personaj al fostei Securitati si ofiter activ al Serviciului Roman de Informatii". Cornel Dinu a replicat ieri: "In general vreau sa nu mai raspund la nici un fel de comentariu la adresa mea. Insa, voi face inca o exceptie. Ma onoreaza faptul ca Sichitiu m-a facut ofiter activ. Mi-ar fi placut aceasta meserie pentru ca as fi contribuit la siguranta statului meu, la care tin foarte mult. Imi iubesc tara si as fi incercat sa o protejez prin diverse mijloace". DANIEL NAZARE Ambasada Israelului a protestat oficial "Nuova Guardia", acuzata de antisemitism Marile dueluri fotbalistice dintre Rapid, Steaua si Dinamo au iscat intotdeauna aprige dispute in teren, dar si intre suporterii echipelor implicate in lupta pentru suprematie. In ciuda unor masuri de securitate speciale, aproape ca nu a existat derby dupa care galeriile sa nu se "incinga". Asta, dupa ce, in timpul jocului, fiecare dintre tabere isi manifesta dispretul fata de rivali prin afisarea de bannere-amenintare. Recent, cele mai multe dintre sloganuri au devenit xenofobe, mai ales cele prezentate de galeria "ultrasilor" dinamovisti. "La un milion de ciori - o singura solutie: Antonescu", inscriptie afisata de "Nuova Guardia", in urma cu un an, in timpul unui meci Rapid-Dinamo, a produs vii reactii si din partea politicienilor, parlamentarul Radu F. Alexandru solicitind chiar demiterea ministrului de interne, considerat vinovat de faptul ca tolereaza astfel de manifestari in tara noastra. Aceiasi suporteri dinamovisti l-au iritat pe Excelenta Sa Avi Millo, ambasadorul Israelului la Bucuresti. Dupa un derby Steaua-Dinamo, unde galeria oaspetilor a afisat un banner "impodobit" cu zvastici : "Unguri, tigani, albanezi..., jidani, n-aveti?", ambasadorul Millo a protestat trimitind clubului Dinamo o scrisoare prin care atragea atentia ca "sloganurile si pancartele purtate de suporterii clubului Dinamo in timpul meciurilor sint foarte ingrijoratoare.(...) Zvastica a fost folosita ca emblema nazista pentru o ideologie de anihilare a poporului evreu si «jidan» este o expresie peiorativa, cu conotatii rasiste". Misiva, care a fost adresata si ministrului de interne Constantin Dudu Ionescu si lui Mircea Sandu, presedinte al FRF, nu a primit un raspuns nici pina acum, desi ea este datata 28 februarie 2000. Unicul ecou a venit totusi din partea Ministerului de Interne, care a si intreprins, la doua saptamini dupa primirea petitiei, o actiune de "curatare". Jandarmii au confiscat, dupa jocul Dinamo-Univ. Craiova, din 13 martie 2000, un banner "capcana". Aparatorii ordinii publice au "capturat" un cearsaf pe care l-au crezut "nazist" desi acesta stiliza o inofensiva Cruce de Malta, emblema a Ordinului "Coroana Romaniei", instituit in 1881 de Regele Carol l. Revenind la scrisoarea ambasadorului statului Israel, trebuie spus ca ea a fost facuta publica simbata trecuta de generalul Teodor Cearapin, unul dintre conducatorii Jandarmeriei Romane. El a citit mesajul ambasadorului Millo in fata sefilor de galerii de la Dinamo si Rapid, care se pregateau pentru derby-ul de duminica. LAURENTIU CIORNEI Fatih Terim il vrea pe Emre la Fiorentina Clubul Galatasaray Istanbul a anuntat, prin vocea vicepresedintelui Ali Durust, ca nu este dispus sa renunte la jucatorul Emre Bolozoglu in favoarea echipei italiene Fiorentina. Oficialul turc a anuntat ca nu se pune problema unei despartiri de talentatul mijlocas al Galatei, "fiindca l-am asigurat pe Lucescu, la parafarea contractului, de stabilitatea lotului". Problema este ca Emre, cunoscut ca protejatul lui Hagi, isi doreste foarte mult sa joace in Italia, la Fiorentina, sub comanda lui Fatih Terim, antrenorul care l-a lansat in fotbalul mare. "Multi mi-au spus ca nu voi avea loc la Fiorentina, ca voi sfirsi pe banca de rezerve, dar eu vreau sa merg acum in Italia", a declarat mijlocasul de 19 ani. Fatih Terim l-a convins deja pe Vitorio Cecchi Gori, patronul echipei italiene, ca are nevoie de Emre si a primit mina libera din partea acestuia pentru a negocia personal cu sefii de la "Cim Bom Bom". (B.G.) Flick-flack Marius Sava a fugit de la echipa! Marius Sava, mijlocasul dreapta al Universitatii Craiova, nu s-a mai prezentat la antrenamentele conduse de antrenorul Florin Marin. Conducatorii olteni i-au atras atentia lui "Savarina" sa fie in camera dupa ora 22.00, conform regulamentului de ordine interioara, insa acesta a ignorat in repetate rinduri sfatul oficialilor din Banie. Suparat, Sava a declarat ca nu mai vine la echipa, in timp ce tehnicianul Florin Marin a spus ca nu-l mai primeste la sedintele de pregatire. Contactat telefonic, Victor Becali, vicepresedintele ISM, a confirmat actul de indisciplina al fotbalistului caruia ii reprezinta interesele. "I-am negociat contractul pe care l-a dorit! Altceva, ce sa mai fac eu? Sava trebuie sa-si inteleaga si respecte obligatiile contractuale. ISM nu va interveni in acest conflict, conducerea clubului este libera, din punctul nostru de vedere, sa-l suspende cit doreste", ne-a declarat Victor Becali. (M.M.) Real si Barca au batut palma la Mallorca O cina de neuitat a avut loc in weekend-ul care tocmai a trecut. Undeva, intr-unul dintre cele mai luxoase localuri din Baleare, la aceeasi masa au luat loc, simultan, Florentino Perez, noul presedinte al clubului Real Madrid, si Joan Gaspart, "capul" rivalei de moarte, FC Barcelona. Chiar daca in ziua alegerii sale in fruntea clubului catalan Perez il "fura" pe Figo, platind nu mai putin de 56,1 milioane de dolari, Gaspart a acceptat sa se vada cu marele sau rival, anuntindu-l insa pe madrilen ca se va razbuna. "Chiar daca ireconciliabila rivalitate sportiva a existat, exista si va exista, totusi mai sint si unele lucruri care ne leaga si pe care le rezolvam daca le abordam impreuna", a declarat presedintele Barcelonei, in vreme ce Perez a concluzionat: "Intilniri intre Real si Barcelona ar fi parut anormale in trecut, insa acum poate ca nu mai e cazul sa fie tratate astfel". Intilnirea celor doi, considerata ca fiind istorica de intreaga presa spaniola, a avut ca principal scop discutarea unui plan de actiune comun al celor doi granzi spanioli, membri marcanti in G-14, grupul care face lobby pentru o competitie inchisa, rezervata numai cluburilor europene de top. (H.H.) Figo n-ar da 50 de milioane de dolari pe un fotbalist Portughezul Luis Figo a declarat in cotidianul spaniol "Marca" de ieri ca suma pe care a platit-o Real Madrid pentru a-l transfera de la Barcelona (56,1 milioane de dolari) este foarte mare. "Aceasta este legea pietei. Eu nu am cerut nimanui sa plateasca atitia bani pentru mine si nu este vina mea daca Realul a facut-o", a declarat starul portughez. "Daca as fi conducator de club, nu as da atit de mult pe un fotbalist. E o suma uriasa", a mai spus Figo, declarindu-se incintat de faptul ca Realul a inceput deja sa-si recupereze din bani prin vinzarea unui numar foarte mare de tricouri cu numele sau. (B.G.) Conflict Stan - Nicolaie? In urma rezultatelor din primele doua etape, patronul brasovenilor, Ioan Nicolaie, este nemultumit de jocul echipei si a avut o runda de discutii in care i-a reprosat tehnicianului Gabi Stan evolutia sub asteptari a echipei de sub Timpa. In cadrul unei conferinte de presa, antrenorul lui FC Brasov a afirmat ca "nu inteleg de ce unii n-au rabdare", fara sa nominalizeze persoanele respective. Din surse neoficiale am aflat ca diriguitorii brasoveni i-au pus in vedere lui "Gabello" sa obtina rezultate pe masura in urmatoarele trei etape, altfel ar putea fi demis de la conducerea tehnica. (D.N.) Marcelo Salas a umilit Brazilia Nationala Braziliei a suferit miercuri noapte una dintre cele mai rusinoase infringeri din istoria sa, 0-3 in fata reprezentativei statului Chile, intr-o partida contind pentru preliminariile Campionatului Mondial de fotbal 2002. Meciul s-a disputat la Santiago de Chile, in fata a 65.000 de spectatori, care l-au aclamat la final pe Marcelo Salas, eroul intilnirii. "Il Torro" a marcat un gol si a contribuit la construirea celorlalte doua, aducind nationala sa pe locul al cincilea al Grupei America de Sud, pozitie care, daca se va pastra pina la finalul competitiei, le-ar permite chilienilor disputarea barajului pentru calificarea la CM cu reprezentanta Oceaniei. In urma acestui rezultat, Wanderley Luxemburgo, antrenorul Braziliei, se afla din nou in fata demiterii, dupa ce, in urma cu trei saptamini, a scapat invingind Argentina. Luxemburgo a adus in apararea sa absentele din echipa, lista cuprinzindu-i pe Roque Junior, Cafu, Vampeta, Ronaldo Assis, Ze Roberto. Totusi, presa din Brazilia observa ca in teren s-au aflat nume "grele" ale fotbalului mondial, in frunte cu Rivaldo, Roberto Carlos, Emerson si Amoroso, a caror evolutie a lasat mult de dorit. De partea cealalta au fost Salas si Zamorano, un cuplu de atacanti redutabili, care au marcat fiecare cite un gol in poarta lui Dida. "Salas l-a eclipsat pe Rivaldo", scrie Reuters, subliniind faptul ca brazilianul a avut o evolutie modesta, in ciuda faptului ca si-a rezolvat problemele contractuale cu Barcelona. Mai mult, Rivaldo a fost deja anuntat ca unul dintre cei trei jucatori de peste 23 de ani care vor reprezenta Brazilia la Olimpiada de la Sydney. In alt meci contind pentru preliminariile sud-americane, Columbia a invins nationala statului Uruguay cu 1-0, urcind in clasament pe locul al doilea. Zona sud-americana este dominata de Argentina, cu cinci victorii si o infringere, in timp ce Brazilia ocupa de-abia locul al patrulea, ultimul care permite calificarea la Campionatul Mondial. Suporterii reprezentativei din Tara Cafelei asteapta o schimbare in urmatoarele 11 meciuri fiindca pentru Brazilia ar fi o premiera in istorie sa piarda o calificare la Campionatul Mondial. (B.G.) "Fibra" l-a iertat pe Lica Subcomisia de disciplina a arbitrilor de la FRF a decis in sedinta de ieri sa-l ierte pe Marcel Lica, arbitrul de centru al partidei Dinamo-Rapid. Lica a fost acuzat de Cornel Dinu, antrenorul gazdelor, ca "a carat in spate" formatia giulesteana. Observatorul acelei intilniri, Adrian Porumboiu, i-a imputat lui Lica doua greseli grave, neacordarea unui penalty pentru Dinamo si nesanctionarea unui ofsaid la Mihalcea, in faza premergatoare eliminarii lui Iencsi. Cu toate acestea, arbitrul constantean a fost absolvit ieri de orice vina, membrii subcomisiei conduse de Dan Petrescu-"Fibra" hotarind sa claseze cazul. Pentru gafe comise tot la meciul Dinamo-Rapid, arbitrul asistent Ioan Onicas a primit avertisment. Singurul tusier sanctionat cu adevarat a fost Beudeanu, care a incasat doua etape de suspendare pentru prestatia de la meciul Rapid-Petrolul 3-1, din prima etapa.(T.U.) 