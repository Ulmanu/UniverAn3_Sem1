 Telenovele pe celulare Pe telefoanele mobile din Marea Britanie se va putea urmari, in curind, o telenovela transmisa prin intermediul textelor de tip SMS. Filmul, intitulat SMS-Soap (soap-opera - telenovela, n.n.), urmareste aventurile amoroase ale celor opt personaje, respectiv Laura, Franziska, Judith, Inka, Tim, Mirko, Jan si Ulf, care lucreaza intr-o agentie de publicitate. Telenovela este deja difuzata pe telefoanele mobile din Germania. Episoadele telenovelei sint rezumate prin trei texte SMS. Ideea a fost lansata de firma Materna si compania germana de telefonie mobila E-Plus. Singura problema in cazul mesajelor SMS este faptul ca sint extrem de scurte. Cu toate acestea, majoritatea retelelor de telefonie mobila permit utilizatorilor sa primeasca pe telefon trei mesaje legate, pentru care clientul este taxat la pretul unui singur mesaj. (L.C.) Rona Hartner face senzatie la Cannes Cunoscuta actrita Rona Hartner nu a ratat Festivalul de Film de la Cannes pentru a face putin "balet mediatic". Invitata la proiectia de seara a filmului lui Cedric Kahn, "Robert Succo", excentrica actrita in virsta de 28 de ani s-a lasat imortalizata cu picioarele "in tavan" de multimea de fotografi avizi de extravagante. (C.P.) Proiectii secrete si sini la vedere Martor ocular la avanpremiera celui mai scump film In ultimii ani, la toate marile intilniri cinematografice internationale, toata lumea asteapta cu nerabdare si curiozitate evenimentul Buena Vista International, intotdeauna tinut secret, dar mereu cel mai spectaculos. Anul acesta, celebra casa de productie a rupt traditia, surprinzind printr-o discretie absoluta, convingind presa ca nu va exista vreun eveniment. Si totusi, acesta a avut deja loc, fara ca ziaristii, despre care se spune ca nu le scapa nimic, sa fi aflat - doar citeva zeci de persoane din "familia B.V.I.". Ma pot lauda ca, folosindu-ma de calitatea de partener B.V.I, sint singurul ziarist din lume care a vazut in avanpremiera cel mai scump film din istorie "PEARL HARBOR", a carui premiera va avea loc pe 25 mai. Sub pretextul ca mai au de rezolvat probleme tehnice, producatorul Jerry Bruckheimer si regizorul Michael Bay vor prezenta pelicula in fata presei doar cu citeva zile inainte, creind astfel o asteptare fara precedent. Filmul va surprinde pe toata lumea pentru ca este cu totul altfel decit ti-l imaginezi. In primul rind, nu este un film de razboi. Este mult mai mult decit atit. Atacului japonezilor in Hawaii ii sint dedicate doar 37 de minute din cele aproape 3 ore de proiectie. Dar aceste minute reprezinta cea mai spectaculoasa batalie pe apa, in aer si pe uscat vazuta vreodata intr-o sala de cinema. Nemultumindu-se cu efectele speciale (care te izbesc efectiv de pe ecran si din boxe) regizorul a cerut (si a obtinut) sa arunce in aer avioane si vapoare adevarate ramase din timpul razboiului. Un pilot veteran, avind la activ, multe misiuni de lupta, care a condus in timpul filmarilor un avion avind montata o camera de luat vederi, a exclamat dupa aterizare: "Am bombardat si in Golf, si in Iugoslavia, dar asa ceva nu am mai vazut!". Nici noi. Si totusi "PEARL HARBOR" nu e film de razboi, ci o excelenta poveste de dragoste in timp de razboi. Un love story, la inceput romantic, apoi complicat, fara iesire, cu trei eroi - doi baieti si o fata - carora viata le-a pregatit un destin dureros. Pentru lansarea acestui film s-au pregatit - numai pentru SUA! - peste 4.000 de cpii, asteptindu-se incasari de peste 100 de milioane de dolari in primul weekend, suma neatinsa inca de vreun alt film. Nu pot sa nu amintesc aici citeva dintre momentele care, uneori, sint mai mediatizate decit filmele. Toata presa a dorit sa fie prezenta la aniversarea patronului "Playboy", Hugh Hefner, care, la 75 de ani, este insotit pretutindeni - zi si noapte - de o armata de blonde care acum au profitat din plin de briza Mediteranei, cunoscut fiind faptul ca face bine la silicoane. Traditionalul meci de fotbal care are loc anual si in care se intrec producatori, regizori si actori din Europa cu reprezentantii Restului Lumii s-a incheiat cu scorul de 4-1. Ca de obicei, Europa a pierdut. Am avut totusi si un motiv de satisfactie: unul dintre cei mai buni jucatori ai Restului Lumii a fost romanul George Lascu, acum producator si distribuitor la Hollywood. Miine intra in festival ambele filme romanesti: MARFA SI BANII si scurtmetrajul BUCURESTI - WIENA 8.15. CONSTANTIN FUGASIN Jennifer Lopez joaca intr-un serial autobiografic Diva latino Jennifer Lopez a semnat ieri un contract cu postul TV american NBC, in vederea realizarii unui serial de televiziune inspirat din propria ei viata. Dupa ce a innebunit o lume intreaga cu ametitoarele ritmuri latino si, recent, a anuntat lansarea unei linii proprii de moda, Jennifer se intoarce la prima ei pasiune, actoria, cu un rol principal in serialul "In Living Color". Este vorba despre o comedie avind ca tema viata cintaretei, familia sa si obiceiurile din Bronx, cartierul in care s-a nascut si de care Jennifer e tare mindra. Fiecare episod va dura o jumatate de ora, iar prima serie se va axa pe lansarea ultimului album Lopez, "J.Lo.", fiind vorba despre o ecranizare similara celor facute anterior de artisti precum Dixie Chicks sau Madonna. Reprezentantii cintaretei sustin ca aceasta are cu adevarat multe de povestit, incepind cu pataniile rudelor ei, o familie de portoricani, stabiliti in celebrul cartier american Bronx. DIANA EVANTIA BARCA Michael Stipe, Solistul grupului REM, homosexual Solistul formatiei REM, Michael Stipe, a hotarit sa puna capat zvonurilor cu privire la viata lui sexuala, admitind, intr-un interviu acordat recent revistei "Time", ca este homosexual. Apreciind ca este timpul sa fie sincer, Michael a marturisit ca nu este cine stie ce atras de femei si ca in ultimii trei ani a avut o relatie cu un barbat. Michael, care s-a caracterizat drept un "artist nonconformist", a precizat ca "iubitul sau" nu este o persoana publica, dar ca asta nu-l impiedica sa fie "un barbat grozav si un om extraordinar". Pina acum, Stipe a evitat sa puna lucrurile la punct in aceasta problema, declarind evaziv ca a avut relatii intime atit cu barbati, cit si cu femei si ca, prin urmare, i-ar fi greu sa spuna daca este heterosexual, homosexual sau bisexual. DIANA EVANTIA BARCA Romania, pe lista tarilor cu trafic de materiale nucleare Agentia Internationala pentru Energie Atomica a ONU a dat publicitatii la sfirsitul saptaminii trecute un raport in care isi exprima ingrijorarea privind intensificarea traficului cu materiale nucleare, in special plutoniu si uraniu imbogatit. Din 1993 incoace, AIEA a inregistrat, in intreaga lume, 550 de furturi de substante nucleare din 1993 pina in prezent. In primele luni ale anului in curs au fost confirmate 20 de astfel de cazuri, inclusiv in Romania, Germania, Africa de Sud si Mexic, transmit agentiile de presa. Nici o cantitate furata pina acum nu ar fi fost suficienta pentru a putea fi construita o bomba, dar, dupa cum avertizeaza un expert norvegian, "razboiul rece a lasat lumii o mostenire socanta de trei milioane de kilograme de material fisionabil", iar astazi exista aproximativ 130 de grupari teroriste care pot constitui o amenintare nucleara. (I.A.) Procesul represiunii de la Gdansk ii lasa reci pe polonezi Jaruzelski, judecat pentru singele varsat La tribunalul regional din Varsovia s-a deschis ieri procesul generalului Wojciech Jaruzelski, fost lider comunist polonez, in virsta de 77 de ani, chemat sa raspunda pentru rolul pe care l-a avut in timpul represiunii revoltei muncitorilor din 1970. Ultimul dintre fostii lideri comunisti care ajunge in fata tribunalului, generalul este invinuit de represiunea singeroasa a revoltei muncitorilor de pe litoralul Marii Baltice, in 1970, acesta fiind la vremea respectiva ministru al apararii. Acuzat de a fi dat ordin sa se traga asupra protestatarilor de la santierele navale de la Gdansk si Gdynia, care manifestau impotriva cresterii preturilor, Jaruzelski risca o pedeapsa de 25 de ani inchisoare pentru ca, potrivit bilanturilor oficiale de atunci, cu acea ocazie cel putin 44 de persoane au murit, alte citeva sute fiind ranite. In pofida semnificatiei sale istorice, acest proces nu suscita decit un interes redus in Polonia, unde, la 11 ani dupa caderea comunismului, represiunea de acum 30 de ani a cazut in uitare. Mai mult, majoritatea polonezilor s-au declarat in favoarea amnistierii generalului Jaruzelski pentru rolul jucat de el in cursul unui episod mult mai recent si mult mai dureros: instaurarea legii martiale, pe 13 decembrie 1981. Chiar si parlamentul de la Varsovia l-a absolvit, in 1996, pe Jaruzelski de orice raspundere constitutionala in legatura cu instaurarea legii martiale. CAMELIA MUNTEAN Rebelii albanezi din Macedonia fac auto-purificare etnica Din cauza luptelor, albanezii pleaca in bejenie la rude Trupele macedonene si rebelii albanezi au incetat focul timp de citeva ore, luni seara, pentru a permite unui convoi al Crucii Rosii sa evacueze din zona conflictului o parte din populatia civila. Peste 100 de batrini, femei si copii au fost evacuati din localitatile Vaksince, Slupcane si Lopote - sate controlate de gherilele albaneze. Combatantii au reluat luptele luni noaptea, dupa terminarea misiunii umanitare, in satul Slupcane. Conflictul pare sa se reaprinda si in tara vecina: luni noaptea au avut loc mai multe schimburi de focuri intre etnicii albanezi din UCK si politia iugoslava, in localitatea Presevo, situata la 6 kilometri de frontiera cu Macedonia. Peste 100 de civili albanezi au fost evacuati de Crucea Rosie Actiunea Crucii Rosii de evacuare a civililor din zona conflictului a inceput luni dupa-amiaza, in jurul orei 16.00, si s-a terminat seara, in jurul orei 19.00 (ora locala). Peste 100 de civili, etnici albanezi, majoritatea femei, batrini si copii, au fost adusi in orasul Kumanovo din satele unde se desfasoara luptele dintre militarii macedoneni si rebeli. Majoritatea refugiatilor au fost gazduiti de rudele si prietenii din oras. Pentru desfasurarea acestei misiuni umanitare, militarii macedoneni si rebelii albanezi au incheiat un armistitiu de citeva ore. Luptele au fost reluate la scurt timp dupa actiunea Crucii Rosii: in jurul orei 20.00, rebelii albanezi din Slupcane au deschis focul asupra pozitiilor armatei macedonene, care au ripostat cu tiruri de mitraliera, mortiere si de artilerie usoara. Schimburile de focuri au continuat toata noaptea, pina marti dimineata, la ora 7.00. Oficialii macedoneni nu au dat publicitatii vreun bilant al victimelor confruntarii de luni noaptea. Ei prefera sa informeze presa internationala prin formule evazive, de genul "teroristii (n.r. - rebelii albanezi) au suferit pierderi importante, atit umane, cit si materiale, trupele guvernamentale nu au suferit nici un fel de pagube". Conflictul pare sa se reaprinda in provincia Kosovo: potrivit unor surse neoficiale, un grup de combatanti albanezi ai UCK au atacat luni noaptea mai multe patrule ale politiei iugoslave din localitatea Presevo, situata la 6 kilometri de frontiera cu Macedonia. Aceleasi surse afirma ca schimburile de focuri intre UCK si politia iugoslava au continuat ieri dupa-amiaza. Ultima ora. Guvernul macedonean a anuntat ieri ca le-a acordat rebelilor albanezi un ultimatum de 48 de ore, ca sa se retraga. In caz contrar, au precizat oficialii macedoneni, trupele guvernamentale vor porni o ofensiva concertata asupra localitatilor controlate de gherile albaneze. Tragedie romaneasca in Toscana Un imigrant din Romania si-a strivit fetita de patru ani cu tractorul cel nou O familie de romani imigrati legal in Italia si stabiliti in localitatea Matrignone, linga Arezzo, a fost lovita simbata seara de o cumplita nenorocire: unul dintre cei doi copii, o fetita de patru ani, si jumatate a avut parte de o moarte oribila, fiind strivita de tractorul pe care tatal ei tocmai il cumparase si care s-a rasturnat peste ea. Tatal fetitei, care voia sa isi cistige existenta in mod cinstit, isi inchiriase, de citeva luni, o mica ferma, cu o casuta frumoasa, asezata pe dealurile fertile din regiunea Toscana, si isi cumparase in rate un tractor. Bucuria romanului era cu atit mai mare, cu cit, in urma cu citeva zile, sosisera din Romania sotia si cei doi copii, un baietel si fetita, care urma sa aiba o soarta atit de tragica. Simbata, romanul s-a urcat pe tractor, luindu-si si fetita cu el, si s-a dus sa are. Cind a ajuns pe o panta, unde aveau loc des alunecari de teren, tractorul s-a rasturnat, strivindu-i pe cei doi. Fetita a murit pe loc, iar tatal ei a fost dus cu un elicopter la spitalul din Arezzo unde se zbate in ghearele mortii. PAOLO GIANFELICI (Roma) Flash Sase tone de balega - salariu de doctor Rabdarea rusilor, aparent resemnati sa fie platiti cu piese de schimb auto, pantofi sau votca in loc de ruble, pare sa se fi epuizat o data cu penibila situatie in care 400 de doctori au primit in loc de leafa... balega. Intreg personalul spitalului din Nijnii Novgorod, situat la circa 450 kilometri est de Moscova, au protestat fata de jignitoarea modalitate de plata. Medicii si asistentele de aici au declarat ca se obisnuisera sa primeasca unt sau conserve de carne in loc de leafa, dar ca episodul cu balega e deja prea mult. Personalul medical din Nijnii Novgorod este platit cu echivalentul a intre 8 si 35 de dolari pe luna. Doctorii mai experimentati ar fi trebuit sa primeasca sase tone de balega in locul salariului lunar. (C.V.) Bunicuta traficanta O bunicuta in virsta de 79 de ani, fiica ei, de 53 de ani, si cei doi nepoti au fost arestati de politia din Cassel (centrul Germaniei) sub acuzatia de a fi pus la punct o retea de trafic cu hasis. La domiciliul celor doi nepoti politia a descoperit 65 de kilograme hasis. Politistii incearca sa stabileasca daca venerabila pensionara s-a bagat in afacere pentru a-si ajuta nepoteii sau, mai degraba, pentru a-si rotunji veniturile. (C.M.) Banii n-aduc fericirea O foca gri de la uriasul acvariu din Hel (nordul Poloniei) a murit din cauza unei hemoragii interne dupa ce, in decurs de trei ani, a inghitit 693 de monede aruncate de turisti in apa, a anuntat televiziunea poloneza. La autopsie, veterinarii au descoperit in stomacul focii 1,66 kilograme de metal. "Aspectul unor piese din cupru demonstreaza faptul ca acestea au stat mult timp in tubul digestiv al animalului, fiind digerate putin cite putin. Metalele grele, continute de monede, au otravit organele interne ale focii", a declarat un medic. (C.M.) Apararea europeana, in buncarul lui Goering Fostul buncar personal al maresalului Herman Goering, comandantul aviatiei naziste in cel de-al doilea razboi mondial, ar putea servi drept post de comanda al viitoarei forte de reactie rapida a UE, pentru contingentul britanic al trupelor in cauza. Potrivit Ministerului britanic al Apararii, locatia a fost aleasa pentru ca - pe de o parte - ea a fost modernizata intre timp, iar pe de alta deoarece este folosita deja de comandantul numit al fortei, generalul Rainer Schuwirth.(C.V.) Cei mai vechi blugi din lume O pereche de blue-jeans "Levi's", fabricati prin 1880 si despre care se crede ca ar fi cei mai vechi blugi din lume, vor fi scosi la licitatie pe Internet, pretul de pronire fiind de 25.000 de dolari. Blugii au fost datati cu o precizie de citiva ani prin metode stiintifice, dupa ce fusesera gasiti intr-o groapa plina cu noroi. Posesorul "nadragilor", care doreste sa ramina anonim, nu a vrut sa spuna unde anume a gasit istorica pereche de pantaloni. Expertii companiei "Levi Strauss", fondata in 1873, au confirmat faptul ca blugii in cauza au fost fabricati intre 1880 si 1885, la atelierul Amoskeag Mill, din Manchester, New Hampshire. Cei mai vechi blugi de care dispune firma producatoare in colectia proprie dateaza din 1890. (C.V.) Cinci kilometri de sutiene Numerosi voluntari din orasul belgian Tongerlo au pierdut o gramada de timp innodind sutien de sutien, pentru a intra in Cartea Recordurilor cu cea mai lunga insiruire de astfel de obiecte de lenjerie intima, transmit agentiile de presa. Dind dovada de multa rabdare, ei au reusit sa obtina astfel un sir lung de 5,135 kilometri, compus din 7.400 de sutiene de toate culorile, pe care le-au atirnat deasupra strazii principale din oras, in loc de lampioane sau beculete. Locuitorii din Tongerlo au reusit astfel sa doboare vechiul record, stabilit tot in Belgia, la Brugges, cind s-a obtinut un sir de sutiene lung de 2,1 kilometri. (I.A.) [25][pl.dll?rid=expresro] 