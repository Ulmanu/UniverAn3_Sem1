 Procuroru' deplinge mentalitatea din fotbalul romanesc Dinu: "Incurajam vagoanele, nu locomotiva!" Cornel Dinu, antrenorul echipei Dinamo, a marturisit luni seara, la emisiunea "Sport Show" de la postul de radio Pro FM, ca nu exclude posibilitatea ca, in viitor, sa revina la cirma nationalei. "Nu spun ca rivnesc la fotoliul de selectioner. Dar viitorul iti rezerva de multe ori surprize. Sint dese cazurile in care fosti selectioneri revin pe banca tehnica la echipa nationala. Niciodata nu poti sa afirmi ca ai facut suficient pentru poporul tau, indiferent care ar fi obiectul activitatii tale", a declarat Dinu. Tehnicianul i-a pregatit pe "tricolori" timp de un an, intre 8 aprilie 1992 si 2 iunie 1993, cind a fost demis dupa un esec usturator inregistrat la Kosice, 2-5 cu Cehoslovacia, in preliminariile Mondialelor din 94. Dinu a adaugat ca, daca ar fi vrut, putea veni ca antrenor la Rapid inainte de 1999. Tehnicianul campionilor crede ca, in afara lipsei de valoare a unor jucatori, o problema a fotbalului romanesc o reprezinta colegii sai de breasla. La nivelul acestora ar fi intervenit rutina, iar antrenorii nu mai risca prin joc. Dinu considera ca politica dusa in acest moment de conducatorii fotbalului romanesc este gresita, iar rezultatele pot fi dezastruoase: "Traversam o criza profunda la toate capitolele, de la nivelul copiilor pina la echipa nationala. Cauzele sint multiple. Inainte (n.r. - de revolutie) era vorba despre o centralizare produsa la nivelul citorva echipe, care, desigur, era discutabila, dar eficienta intr-o anumita masura. Acum, strategia este de a crea un populism extrem de costisitor. Nu sint ajutate echipele care pot fi sau deveni etalon pentru fotbalul romanesc. Noi incurajam vagoanele, nu locomotiva!". In opinia lui Dinu, cea mai importanta greseala este ignorarea instruirii adecvate la nivelul copiilor si juniorilor: "Noua ne vin de la baza, din esaloanele inferioare, fotbalisti cu cunostinte precare si mari deficiente, fie fizice, fie tehnice. La Dinamo s-au facut eforturi mari in ultimii trei ani pentru a redresa lucrurile in acest domeniu, dar aici este exact ca la recolta. Ai pus rasadul, l-ai ingrijit, iar apoi trebuie sa ai rabdare, sa astepti roadele". MATEI UDREA Alin Stoica, desemnat cel mai bun tinar fotbalist din campionatul Belgiei Tinarul international roman Alin Stoica traverseaza, zilele acestea, cea mai fasta perioada a carierei sale de fotbalist. Accederea in faza a doua a grupelor din Liga Campionilor, cele patru goluri reusite in aceasta importanta competitie si titlul de campion al Belgiei cistigat cu Anderlecht au fost urmate, luni seara, de obtinerea unei noi distinctii. Conducatorul de joc al celebrei echipe belgiene a primit trofeul pentru cel mai bun tinar fotbalist al sezonului 2000-2001. Alin, care-si incheie in vara anului urmator contractul cu gruparea din Bruxelles, a primit o oferta de a-si prelungi cu inca trei sezoane sejurul in capitala Belgiei. Romanul ezita inca sa parafeze intelegerea, in asteptarea unor oferte concrete din partea altor echipe mai titrate. Cea mai interesata pare a fi Real Madrid, formatie care l-a trecut pe Stoica, alaturi de Contra, pe o lista de zece jucatori vizati pentru a fi adusi in intersezon. (M.U.) Potrivit cotidianului "Sabah", Fatih Terim va fi seful lui Lucescu la Galatasaray Fatih Terim va reveni la formatia Galatasaray Istanbul, dar nu ca antrenor, ci in functia de director general la compartimentul fotbal, a anuntat ieri cotidianul "Sabah". Potrivit publicatiei turce, Mircea Lucescu ar urma sa ramina in functia de antrenor, principala sa sarcina fiind pregatirea fizica a jucatorilor. "Terim trebuie sa revina pentru a contribui la reconstructia celei mai populare echipe din Turcia, in conditiile in care Emre si Okan vor pleca la Inter Milano, iar Hagi se retrage din activitate", a declarat Faruk Suren, presedintele gruparii de pe malurile Bosforului. Terim a parasit anul trecut Istanbulul pentru un contract in "Il Calcio", la Fiorentina (echipa de la care a plecat in urma cu citeva luni), marturisind recent ca este posibila o revenire la Galata. Agentia britanica "Onefootball" a anuntat ieri ca Fatih Terim a refuzat insa oferta turcilor pentru ca a semnat deja un precontract cu AC Milan. (L.C.) Banateanul n-are prietena in Italia Codrea: "Fetele se uita dupa "cascaval"" Fotbalistul roman Paul Codrea considera ca a fost eliminat pe nedrept duminica, in partida contind pentru etapa a 34-a din Serie B, intilnire pe care echipa sa, Genoa, a terminat-o la egalitate, pe teren propriu (scor 1-1), in compania formatiei Piacenza. "Arbitrul e un cretin. Primul cartonas galben mi l-a dat dupa un contact umar la umar, in care atit eu, cit si adversarul meu ne-am tras de tricouri. Al doilea "galben" l-am luat dupa o preluare in care mingea mi-a sarit in mina", ne-a relatat banateanul. Cu toate ca multa lume il sfatuieste sa se ingrase, Paul se simte bine la 69 de kilograme. "Fetele nu se uita dupa kilograme, ci dupa "cascaval". Eu sint multumit cu greutatea de acum. Pacat ca fetele nu prea ma cauta pe aici, pe la Genova, dar sper ca acasa sa am mai mult succes", spune mijlocasul de creatie al "Grifonului" genovez.(D.C.) Armata poate bara intrarea Rapidului in Europa! Rapid si Steaua isi vor cere astazi una alteia socoteala intr-o partida care se vrea a fi derby-ul etapei a 26-a din Divizia A. Daca pleaca neinvinsi de sub Podul Grant, rezultat care ar compromite sansele giulestenilor de a se plimba cu scop prin Europa, "ros-albastrii" au voie sa puna sampania in frapiera. In sezonul 1997-1998, egalind la unu, Cristi Ciocoiu a oferit pe tava titlul Stelei, in finalul unei partide pe care Giulestiul incearca sa si-o stearga din memorie. "Nu mergem decit sa luam toate punctele, sa transam titlul. M-am tuns la chelie pentru ca pe teren nu este aer conditionat. Sper ca astazi curentul sa nu fie facut de jucatorii Rapidului", a declarat ieri, cu zimbetul pe buze, mijlocasul Catalin Lita. Florentin Dumitru vrea sa duca porumbeilor sai, acasa, la Giurgiu, medaliile de campion, la cucerirea carora, alaturi de Tudor si Vladoiu, a avut o contributie decisiva. "De asta am venit la Steaua, sa cistig campionatul. A sosit si vremea noastra. Cel putin eu am asteptat cam mult pina sa reusesc o performanta", a spus ieri "Beckham". Rednic: "O sa le facem o bucurie suporterilor" "O sa le facem o mare bucurie suporterilor nostri", a anuntat ieri, cu emfaza, Mircea Rednic, antrenorul giulestenilor. "Puriul" a adaugat ca este sigur ca Rapid poate obtine victoria "in ciuda faptului ca echipa este decimata de accidentari si suspendari. Cunoastem foarte bine jocul Stelei, mai ales ca acum ei sint deja campioni. Vor veni in Giulesti relaxati, iar noi vom incerca sa profitam de acest lucru. Daca ne iese jocul ca in meciul cu Astra (n.r. - 0-0, in Giulesti), combinat cu putina sansa, vom invinge cu certitudine, singura posibilitate sa ne putem mentine in cursa pentru atingerea obiectivului (n.r. - ocuparea unei pozitii care sa asigure participarea intr-o cupa europeana)", a spus Rednic. Tinarul tehnician feroviar si-a manifestat si ieri dezamagirea fata de faptul ca nu este ajutat de conducerea clubului. "Sint singurul care doreste performanta, si acest lucru ma doare", a mai spus Rednic, "atingindu-l" pe patronul George Copos pentru ca acesta "nu face presiuni asupra arbitrilor". In ton cu Rednic s-au aflat ieri si citiva jucatori care si-au anuntat intentia de a parasi gruparea de sub Podul Grant. Exemplul fostului capitan Nae Stanciu a fost urmat ieri de citiva coechipieri, lista fiind deschisa de Cornel Frasineanu care a solicitat plata unei rate contractuale in valoare de 4.000 de dolari. Cu Pancu ramine cum am stabilit Chiar daca nu le-a trecut supararea, suporterii rapidisti au anuntat ca vor veni in Giulesti pentru a-si incuraja favoritii, promitind un spectacol de zile mari. "Nimeni nu ne va putea sta in cale. Avem un singur mesaj pentru stelisti: "Sa stea acasa daca vor sa ramina intregi!"", a spus unul dintre liderii "Legione Granata". Memoriul intocmit de UFC Rapid in cazul atacantului Pancu, vizind reducerea suspendarii de doua etape, a fost respins ieri si de Comitetul de Urgenta, astfel ca "Ronaldo din Giulesti" nu va putea evolua astazi. "Poate ca daca ne numeam Steaua sau Dinamo, sanctiunea ar fi fost redusa", a spus, cu amaraciune, Paul Cazan, directorul general de la Rapid. Stelistii nu mai au rabdare Steaua vine astazi in Giulesti mai linistita ca oricind, un eventual insucces al "ros-albastrilor" neputind intra la capitolul catastrofe. "AMR"-ul "militarilor" este pe sfirsite, iar cucerirea unui nou titlu de campioni, - din ce in ce mai aproape. Victor Piturca, antrenorul Stelei, are la dispozitie intreg lotul, singura absenta certa fiind aceea a lui Jean Vladoiu, accidentat de mai bine de jumatate de an. "Exista o lipsa de concentrare din cauza faptului ca nu mai avem rabdare", spun fotbalistii stelisti, "dar speram sa batem Rapidul si sa rezolvam definitiv problema campioanei". Elevii lui Victor Piturca vor juca azi pentru 3.000 de dolari fiecare, prima stabilita de conducerea clubului Steaua in cazul unei victorii linga Grant. Aseara, pentru relaxare, fotbalistii "militari" au vizionat, la Mall, comedia "Bai, care mi-ai sutit masina", iar in aceasta dimineata este programata o scurta plimbare. Steaua a primit din partea clubului Rapid, pe baza unei mai vechi reciprocitati, 2.000 de bilete pentru suporterii "ros-albastri". Acestia se lauda insa ca vor fi mult mai multi astazi in Giulesti, unde promit un spectacol pe masura locului ocupat de favoriti in clasamentul Diviziei A. Grupaj realizat de LAURENTIU CIORNEI si ADI DOBRE Flick-Flack Valencia sparge pusculita Conducerea clubului spaniol Valencia a anuntat ieri ca, in caz de cistigare a Ligii Campionilor la fotbal, jucatorii vor fi rasplatiti regeste. Pedro Cortes, patronul clubului la care activeaza Adrian Ilie, a spus ca va scoate din vistierie suma de 5,8 milioane de dolari, banii urmind a fi impartiti fotbalistilor pregatiti de argentinianul Hector Cuper in functie de randamentul avut in cea mai importanta competitie fotbalistica intercluburi din Europa. La cererea jucatorilor, Consiliul de Administratie al clubului din Valencia va mai acorda un bonus de 3 milioane de dolari, conditia fiind ocuparea locului secund in actuala editie din Primera Division. Chiar daca nu vor atinge aceste obiective, "liliecii" au deja asigurata o prima de peste 200.000 de dolari.(L.C.) Cuviosul Ilie s-a rugat la Caldarusani Otelul Galati disputa astazi, in Cotroceni, o partida deosebit de importanta in lupta pentru evitarea retrogradarii. Dupa victoria de la Constanta, de simbata, Ilie Dumitrescu, antrenorul otelarilor, nu le-a acordat elevilor sai nici macar o ora libera. "Marinarii de apa dulce" au sosit inca de duminica la Snagov, locul obisnuit de cantonament din ultima vreme la deplasarile din Bucuresti. Ieri la prinz, fotbalistii galateni au vizitat Manastirea Caldarusani, situata in apropierea Capitalei, unde s-au rugat pentru o victorie in meciul de azi cu FC National. In urma cu citeva saptamini, inaintea jocului cu Rocar, vizita la Caldarusani a fost de bun augur pentru elevii lui Ilie, toate cele trei puncte puse in joc luind, citeva ore mai tirziu, drumul Galatiului. "Va fi greu, dar vom invinge", spunea ieri, mustind de optimism, tinarul antrenor galatean. Fotbalistii de la Dunare s-au rugat la Caldarusani mai mult decit de obicei, cumparindu-si totodata o multime de suveniruri. Mijlocasul Cristi Vlad, vizitator constant al locasului de cult, a fost recunoscut de un calugar, care a tinut neaparat sa-l miruiasca pe fostul jucator al Petrolului. In plus, Vlad a primit, in semn de pretuire, si o icoana pictata chiar de respectivul calugar. (A.D.) Irimia va purta manusi de lancier Ionut Irimia, portarul echipei de fotbal Petrolul Ploiesti, traverseaza o perioada mai putin fasta. In etapa a 25-a si-a pierdut iarasi postul de titular in garnitura "lupilor galbeni". Dupa citeva jocuri excelente in toamna, el a fost convocat de selectionerul Ladislau Bölöni la echipa nationala, dar totul a ramas acum o simpla amintire. Miine, Ionut implineste 22 de ani si spera ca, o data cu aniversarea zilei sale de nastere, necazurile din ultima vreme sa treaca. Printre cadourile pe care Irimia le va primi de ziua lui se numara o pereche de manusi de la Bogdan Lobont, portarul "lancierilor" din Amsterdam. Irimia va intra in posesia pretioaselor manusi simbata, inaintea partidei de la Ploiesti, dintre Petrolul si Foresta. In viitorul apropiat, tinarul goalkeeper, originar din Birlad, doreste sa-si cumpere o locuinta in Ploiesti, de la venirea sa la Petrolul fiind nevoit sa locuiasca in cantonamentul din padurea de la Cringu lui Bot.(A.D.) Liverpool si Deportivo Alaves disputa in aceasta seara finala Cupei UEFA "Gurita" Contra "cormoranilor" FC Liverpool si Deportivo Alaves se vor intilni in aceasta seara, de la ora 21.45, in cea de-a 43-a finala a Cupei UEFA. Ultimul act al competitiei, programat pe stadionul "Westfalenstadion" din localitatea germana Dortmund, va fi transmis in direct de TV Romania 1, astfel ca telespectatorii autohtoni il vor vedea la lucru pe "tricolorul" Cosmin Contra, fundasul dreapta al formatiei din Vitoria. Meciul va fi comentat de Vlad Enachescu. "Este cea mai importanta partida din viata mea. Nu ne-am gindit la inceputul competitiei ca vom ajunge atit de departe, insa acum n-avem alta varianta decit cucerirea trofeului. M-as bucura enorm pentru o reusita", ne-a declarat "Gurita", unul dintre cei mai valorosi fundasi laterali din fotbalul european, curtat intens de marile cluburi. Delegatia spaniolilor a sosit pe tarim german inca de luni, jucatorii pregatiti de Jose Manuel Esnal "Mane" primind permisiunea sa calatoreasca alaturi de logodnice sau prietene la Dortmund. Daca jucatorii straini din lot au preferat diverse jocuri de societate pentru trecerea timpului, fotbalistii locali discuta aprins despre alegerile care au avut loc in provincia basca. Diriguitorii celor de la Alaves au redactat un protest la adresa forului european, fiind nemultumiti de calitatea gazonului de pe arena germana. Englezii mizeaza pe sclipirile tinarului Mark Owen, in virsta de 21 de ani, marea speranta a fotbalului din Insula, autorul celor doua goluri ale "cormoranilor" in fata celor de la Arsenal, in finala Cupei Angliei, partida disputata simbata. Traseul finalistelor Alaves este la prima participare intr-o competitie europeana, ajungind pina in finala dupa ce a eliminat pe Gaziantep (4-3 si 0-0), Lilleström (3-1 si 2-2), Rosenborg (1-1 si 3-1), Internazionale Milano (3-3 si 2-0), Rayo Vallecano (3-0 si 1-2) si Kaiserslautern (5-1 si 4-1). Cei din "Pink Team", asa cum sint alintati jucatorii de la Deportivo Alaves datorita tricourilor roz, au reusit sa promoveze in prima liga din Spania in sezonul 1997-98. Un an mai tirziu s-au salvat in ultima etapa de la retrogradare, iar sezonul urmator au prins un loc de Cupa UEFA, aflindu-se la doar doua puncte de Liga Campionilor. De partea cealalta, FC Liverpool are un palmares impresionant: patru Cupe ale Campionilor (1977, 1978, 1981 si 1984), doua Cupe UEFA (1973 si 1976), 19 titluri interne si cinci Cupe ale Angliei. Englezii au trecut in actuala campanie de Rapid Bucuresti (0-0 si 1-0), Slovan Liberec (1-0 si 3-2), Olimpiakos Pireu (2-0 si 2-2), AS Roma (2-0 si 0-1), FC Porto (2-0 si 0-0) si FC Barcelona (0-0 si 1-0). Ultima finala europeana a "cormoranilor" s-a jucat in 1985 si este cunoscuta in lumea fotbalului drept "tragedia de pe Heysel". Din cauza fanilor englezi a avut loc o incaierare soldata cu 39 de morti si peste 500 de raniti. Juventus a invins atunci FC Liverpool cu scorul de 1-0, in cea mai trista finala de cupa europeana din istoria de peste 50 de ani, gratie unui gol marcat dintr-un penalty dubios. UEFA a luat o decizie drastica in acel moment, suspendind pe o perioada de cinci ani formatiile engleze din cupele europene. Pentru a preintimpina producerea unor evenimente de genul celor evocate, la Dortmund s-au luat masuri exceptionale de securitate. Peste 3.000 de politisti locali vor impinzi strazile orasului, alaturi de 210 agenti englezi si 10 spanioli. La partida vor asista circa 21.000 de suporteri ai "cormoranilor" si 10.000 de fani ai micutei formatii spaniole. Din Vitoria s-au inchiriat 22 de avioane charter pentru transportul suporterilor, aeroportul din Dortmund neputind sa faca fata cererilor, motiv pentru care unele dintre ele urmau sa aterizeze la Köln. Stadion englezesc "Westfalenstadion" din Dortmund este o arena atipica pentru fotbalul german. Arhitectura sa, destul de austera, aminteste mai mult de un stadion englez decit de unul nemtesc. Este printre putinele arene din Germania care nu are pista de atletism, desi suporterii "galben-negri" ai Borussiei Dortmund au cerut conducerii construirea ei pentru a nu face nota discordanta. Stadionul a mai gazduit o finala de Cupa UEFA in 1993, atunci cind Borussia a disputat o dubla mansa cu Juventus Torino (1-3 si 0-3). Arena a fost inaugurata cu ocazia Campionatului Mondial din 1974 si a programat mai multe confruntari. Capacitatea este de 68.600 de locuri pe scaune. Arbitrul, cunostinta veche Francezul Gilles Veissierre, in virsta de 41 de ani, va arbitra finala, avindu-i asistenti pe Serge Vallin si Vincent Texier. El n-a oficiat niciodata la un meci al bascilor, insa pe FC Liverpool a condus-o o singura data, in sezonul 1998-99, atunci cind "cormoranii" au remizat in compania celor de la Valencia, scor 2-2, chiar pe stadionul "Mestalla". Este arbitru FIFA din 1992, iar la EURO 2000 a condus partidele Romania - Portugalia (0-1) si Iugoslavia - Spania (3-4). Este un impatimit al joggingului si al schiului nordic. Capello il doreste pe Cosmin Dupa Barcelona, Real Madrid, Valencia si Inter, o alta formatie de top a fotbalului european, AS Roma, si-a manifestat interesul pentru achizitionarea lui Contra, informeaza in numarul de ieri cotidianul "Tuttosport". Antrenorul liderului la zi din Serie A, Fabio Capello, doreste sa-l transfere pe internationalul roman pentru a-si forma un lot puternic, cu care sa atace viitoarea editie a Ligii Campionilor. Evolutia lui Cosmin in finala din aceasta seara va fi urmarita cu atentie de doi emisari ai clubului roman. Tehnicianul italian a estimat ca ex-dinamovistul ar fi inlocuitorul perfect pentru brazilianul Cafu, care are mari sanse sa plece la Chelsea la finalul actualei stagiuni. Formatii probabile DEPORTIVO ALAVES : Herrera - Contra, Eggen, Tellez, Geli - Ibon Begoa, Desio, Pablo, Tomic - Javi Moreno, J. Cruyff. Antrenor: Jose Manuel Esnal "Mane" FC LIVERPOOL: Westerveld - Babbel, Henchoz, Hyypia, Carragher - Gerrard, Hamann, McAllister, Smicer - Owen, Heskey. Antrenor : Gerard Houllier Grupaj realizat de DANIEL NAZARE si SILVIU TANASE [19][pl.dll?rid=expresro] 