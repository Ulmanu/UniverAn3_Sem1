 FRF, la al doilea cartonas rosu La sfirsitul saptaminii trecute, Federatia Romana de Fotbal a fost amendata de UEFA a doua oara in mai putin de o luna. Dupa ce presedintele Mircea Sandu a fost umilit la alegerile pentru Comitetul Executiv al forului european, iata ca a venit rindul celebrilor Adalbert Kassai, Cristian Bivolaru, Dan Petrescu si Ion Piscanu sa fie exmatriculati din diferitele functii pe care le ocupau prin comitetele si comitiile UEFA. Hotarirea poate da apa la moara celor care sustin teza "complotului mondial" impotriva Romaniei, chiar si la nivel fotbalistic, insa o explicatie atit de banala nu va multumi pe nimeni. Poate doar pe "federalii" nostri, obisnuiti sa primeasca la nesfirsit palme de la forurile internationale. Este foarte interesanta tacerea in care s-au inchis conducatorii fotbalului autohton, altfel din cale-afara de vorbareti cind e sa-si prezinte realizarile cincinale obtinute in patru ani si jumatate, vorba lui Ceausescu. Nici o figura proeminenta din Bulevardul Poligrafiei nu a avut si nici nu are curajul sa iasa in fata si sa recunoasca un lucru stiut de toata lumea: coruptia din fotbalul nostru este principala cauza a dispretului cu care sintem tratati la nivel international. Indiferent de cite calificari vom mai avea la Mondiale sau Europene, indiferent de comportarea nationalei la un turneu final, indiferent de numarul de victorii pe care le vom obtine in cupele europene, un lucru este sigur: atit timp cit FRF continua sa patroneze, fie si numai spiritual, pentru ca altfel e treaba Ligii, un campionat in care jocurile de culise reprezinta o strategie pe termen lung, nu ne putem astepta decit ca mai-marii UEFA sa se uite la noi cu scirba. Si sa ne dea, din ce in ce mai des, cartonase rosii pe care Mircea Sandu si ceilalti nu vor sa le contabilizeze. Exmatriculati din Europa Se fudulesc in continuare cu realizarile exceptionale ale echipei nationale de fotbal. Mai bine zis, ei se impauneaza cu aceste merite, facindu-si un titlu de glorie din calificarile "tricolorilor" la turnee finale, campionate europene sau mondiale. "Vedeti ce buni sintem noi? Vedeti ce bine sta fotbalul romanesc in Europa si in lume? Vedeti ca noi am fost alesi prin toate comisiile si comitetele UEFA? Ce mai vreti de la noi?" Despre care "ei" vorbim? Despre cei care conduc fotbalul mioritic, despre domnii care ocupa fotoliile caldute dintr-un stat in stat numit Federatia Romana de Fotbal. Ei bine, ceea ce era de asteptat s-a intimplat. Dupa atitia ani de proasta conducere a fotbalului, de tolerare a aranjamentelor de tot soiul, s-au prins si cei de la UEFA ca lucrurile nu sint asa cum ar trebui in Romania si s-au descotorosit ca de niste masele stricate de Dan Petrescu, Adalbert Kassai, Cristian Bivolaru si Ion Piscanu. Acestia au fost pur si simplu exclusi din comisiile din care faceau parte, pentru ca la Nyon nu tine cu Dacii, miei sau cirnati. Faze de genul "Sa traiesti, «Oache»" sau "Intru si io la «Fibra», ca am sa-i soptesc o vorba" merg doar in Bulevardul Poligrafiei. Or fi europenii fraieri, dar nici chiar asa. Singurul care a ramas, dar si el cu o infringere la activ, prin nealegerea in Comitetul Executiv al forului european, este presedintele FRF, Mircea Sandu. Din pacate, exemplul UEFA nu poate fi urmat si in tara pentru ca aici nu e nimeni capabil sa faca un astfel de gest. TEODOR HOSSU-LONGIN Contra, tot mai aproape de FC Barcelona Joan Gaspart, unul dintre candidatii pentru functia de presedinte al clubului catalan in alegerile care vor avea loc peste o saptamina, a declarat ca a negociat deja transferul internationalului roman Cosmin Contra la FC Barcelona. Conform cotidianului spaniol "El Mundo Deportivo" de ieri, tratativele cu Alaves sint foarte avansate, iar eventuala alegere a lui Gaspart in functia de presedinte l-ar putea aduce pe "Gurita" pe "Nou Camp". Pretul tranzactiei se ridica la suma de 1,2 miliarde de pesetas (6,6 milioane de dolari). In sondajele de opinie privind functia de presedinte al clubului catalan conduce Joan Gaspart, urmat, la mica distanta, de cei doi contracandidati ai sai, Lluis Bassat si Joan Castells. DANIEL NAZARE Scuzele lui Kassai: "Reorganizarea UEFA" Tinuta in mare secret, stirea privind excluderea romanilor din comisiile UEFA a iesit la iveala la sfirsitul saptaminii trecute. Adalbert Kassai, secretarul general al FRF, spune ca nu e vorba despre o excludere, ci despre o reorganizare. "La recentul congres al UEFA s-a hotarit micsorarea numarului de membri ai fiecarei comisii, de la 20 la 11. Reorganizarea va aduce cu sine multe schimbari si este, intr-adevar, posibil ca unii dintre noi sa nu mai facem parte din respectivele comisii. Dar asta nu inseamna ca am fost exclusi sau ca este o atitudine de respingere din partea UEFA. Pur si simplu s-a stabilit sa aiba prioritate conducatorii federatiilor nationale, adica fiecare presedinte sa fie prezent intr-un fel sau in altul in organismele forului european." Kassai a adaugat ca, in cursul acestei saptamini, Comitetul Executiv al UEFA va informa fiecare federatie cu privire la noua componenta a comisiilor. (M.B.) Robert Pires joaca fotbal numai in chiloti sfintiti Fotbalistul francez Robert Pires, proaspata achizitie a echipei Arsenal, se va folosi de o adevarata arma secreta pentru a-si ajuta noua formatie sa cucereasca titlul in Premier League, in sezonul viitor. Arma cu pricina se afla in sortul sau si este reprezentata de o pereche de chiloti norocosi. Acesti chiloti nu sint unii obisnuiti, ei fiind dusi de mama lui Pires la un preot, pentru a fi sfintiti. De cind i-a primit, in urma cu sapte ani, Robert, baiat ascultator si cu frica lui Dumnezeu, ii poarta la toate partidele. El nu vrea sa-i schimbe pina cind echipa sa nu pierde un meci. "Eu am purtat chilotii astia atit timp cit ramineam neinvinsi si ii schimbam doar daca mincam bataie", spune Pires, care spera ca vechiul sau obicei sa aduca un mic ajutor divin noii sale echipe de club. (M.B.) Potocianu este asteptat azi la Dinamo Dan Potocianu trebuia sa soseasca ieri in tara, insa si-a aminat in ultimul moment plecarea spre Bucuresti din motive personale. "Il asteptam in cursul zilei de azi pentru a stabili datele contractului cu Dinamo. Daca nu vine in timp util, s-ar putea ca toata afacerea sa cada pentru ca este ultima zi de trimitere a loturilor la UEFA", ne-a spus directorul sportiv, Constantin Danilescu. (D.N.) Ritm infernal la Otelul Galati Galatenii au pierdut in deplasare revansa cu Petrolul Ploiesti, fiind invinsi la sfirsitul saptaminii trecute cu 3-1, dupa ce, inainte de pauza, egalasera printr-un gol de la 25 de metri reusit de Males. Perioada de pregatire a Otelului continua cu doua meciuri acasa, joi cu Diplomatic Focsani si simbata cu Callatis Mangalia. Saptamina viitoare, echipa condusa de antrenorul Aurel Ticleanu va sustine doua partide intr-o singura zi, simbata, in 29 iulie, cu Callatisul la Mangalia (de la ora 11) si cu Dunarea, la Galati (de la ora 18). Desi Grigore Sichitiu, directorul tehnic de la Rapid, a propus o disputa in nocturna, in 30 iulie, Ticleanu a fost obligat sa refuze confruntarea din cauza programului foarte incarcat. (T.H.L.) Astra pleaca in Antalya Astra Ploiesti pleaca astazi, la ora 9.00, intr-un turneu de pregatire in statiunea turceasca Antalya. Stagiul de 10 zile a fost aranjat de Gigi Multescu, cel care va perfecta si citeva partide amicale. Delegatia de 32 de persoane va fi vaduvita de prezenta conducatorilor, atit Petre Buduru, director general, cit si Dan Dorobet, director sportiv, fiind retinuti in tara. In absenta lor, seful ploiestenilor in Turcia va fi Marian Manea, unul dintre actionarii clubului. Din lotul cu care a inceput pregatirea la Sinaia, Ion Marin i-a lasat acasa pe Apostol, Alecu, Ciobanu, Petre si Olteanu, toti de la tineret, ei urmind sa fie imprumutati divizionarei B Metalul Plopeni. Conducerea Astrei a anuntat ca Mihart va ramine in lot, in ciuda ofertei venite de la Gaz Metan Medias, iar Mihai Dascalescu asteapta inca dezlegarea de la Rapid. Atacantul Astrei va face deplasarea in Turcia, dar situatia sa nu este clarificata intre cele doua cluburi.(B.G.) Rascoala populara la Farul In plin sezon estival, marea a devenit agitata pentru patronii echipei de fotbal Farul Constanta. Proaspata retrogradata din prima divizie trece printr-o serie aproape fara sfirsit de scandaluri, care vineri au culminat cu o descindere in forta a mai multor suporteri la sediul clubului. Exasperati de haosul existent la Farul dupa retrogradare, fanii s-au strins la stadion, unde i-au cautat pe proprietarii echipei pentru a le aplica o corectie corporala. La vederea bitelor de baseball pe care le fluturau amenintator nemultumitii, functionarii de la stadion s-au imprastiat ca potirnichile. Curtea interioara s-a golit ca la un semn, iar ghinionistii ramasi in club s-au pitit prin camere, punindu-si speranta in rezistenta usilor care-i desparteau de lumea ostila. In cele din urma, iesirea nervoasa a suporterilor nu si-a gasit finalitate pentru ca, spre norocul lor, nici unul dintre cei cautati nu s-a nimerit sa fie prin preajma. Spiritele s-au incins la Constanta din cauza bilantului catastrofal inregistrat de la preluarea Farului de catre societatea "Maritima" SA. In numai citeva luni, echipa a retrogradat, presedintele a fost dat afara, cei mai valorosi jucatori au plecat, iar bugetul pentru noul sezon este ca si inexistent. (V.B.) Sichitiu vrea sa-i pacaleasca pe oficialii de la FC Porto "Chiar daca nu am jucat decit cu adversari de mai mica valoare, pot spune linistit ca Rapidul reprezinta o echipa care poate sa nadajduiasca la mari performante". Asa s-a exprimat antrenorul Anghel Iordanescu, simbata seara, dupa cel de-al treilea meci de pregatire disputat in Belgia. Rapidistii au intilnit formatia luxemburgheza Grevenmacher, o mai veche cunostinta a lor, cu care au mai jucat, in urma cu trei ani, in turul preliminar al Cupei UEFA. Si de aceasta data partida a fost cistigata net de feroviari, scorul final - 5-0 fiind pe placul Generalului, care a remarcat faptul ca "apararea este bine pusa la punct", iar constructia fazelor ofensive a capatat viteza pe care si-o doreste. Au marcat: Schumacher (min.26), Sergiu Radu (min.39), Iftodi (min.60), I. Voicu (min.83) si Sasu (min.88). Pentru acest meci, Iordanescu a insistat din nou pe faza defensiva, alcatuind o formatie cu cinci fundasi si patru mijlocasi. El a introdus pe teren urmatorul "11": Dolha - D. Chirita, N. Stanciu, Constantinovici, Mutica, Frasineanu - Maldarasanu, Isaila, Bundea, Schumacher - S. Radu. Dupa pauza au mai jucat N. Constantin, Rat, I. Voicu, Buta, Buga, Ghioane si Iencsi. Dupa joc, giulestenii s-au intors la Houffalize, unde si-au petrecut ziua de ieri. In timp ce jucatorii s-au pregatit sub comanda Generalului, directorul tehnic Grigore Sichitiu a obtinut promisiunea disputarii unui meci amical intre Rapid si echipa Charleroi, ocupanta a locului 6 in prima divizie belgiana. Initial, de organizarea acestei partide s-a ocupat Mircea Rednic, dar intelegerea nu a fost materializata din cauza faptului ca belgienii cerusera rapidistilor suma de 10.000 de dolari. Pina la urma, Sichitiu a reusit sa-i convinga pe conducatorii de la Charleroi ca jocul sa aiba loc miine, la Houffalize, fara nici o alta pretentie financiara din partea valonilor. Tot ieri, Sichitiu a incercat sa cistige o alta batalie. Cea de a-i indupleca pe cei de la FC Porto sa-si amine plecarea din Belgia cu doua zile si sa dea piept cu vicecampionii Romaniei. Astazi, de la ora 21.00 (ora Romaniei), rapidistii se vor bate cu formatia belgiana Harelvecke, adversar socotit drept cel mai valoros dintre cei intilniti de bucuresteni de cind acestia se afla in turneu in Belgia. LAURENTIU CIORNEI Craiova a trecut si de Hapoel Tel Aviv Vineri seara, la Sittard, traditionalul loc de cantonament al oltenilor, Universitatea Craiova a obtinut a doua victorie pe tarim olandez. Adversara "alb-albastrilor", Hapoel Tel Aviv, una dintre cele mai puternice formatii din Israel, a trebuit sa se recunoasca invinsa, 0-1, in fata echipei pregatite de Florin Marin, prin golul reusit de golgeterul gruparii din Banie, Claudiu Niculescu, in minutul 15. Tehnicianul oltean a folosit urmatoarea formula: D. Tudor - Stoican, Alistar, Naicu, Dragomir - M. Sava, Papura, Soava, M. Mitu - Cl. Niculescu, Barcauan. Dupa pauza au mai intrat: Arcanu, Dobre, Baldovin, Domocos, Grigorie, Pitu, Negru si Vancea. Tinarul portar Cristian Neamtu nu a fost utilizat nici un minut, acesta declarind ca "am fost luat la plimbare". Ieri, Florin Marin le-a dat liber fotbalistilor care s-au plimbat ori au mers la cumparaturi. Ilie Balaci si-a sarbatorit nunta de argint Vineri seara, la Craiova, Ilie Balaci si sotia sa, Daniela, au celebrat nunta de argint la Biserica "Sf. Ilie", locasul unde, cu 25 de ani in urma, cei doi si-au unit destinele. Slujba religioasa a fost oficiata, ca si atunci, in data de 14 iulie 1975, de parintele consilier Dumitru Paunescu. Pentru ca doreste sa-si pastreze intimitatea, Balaci a sarbatorit acest eveniment intr-un cerc restrins, inconjurat de rude si de prietenii cei mai apropiati. Masa festiva a fost organizata la Sala Maura a Restaurantului Minerva, la care au participat nasii Camelia si Sorin Sprinceana, precum si alte 20 de familii. Muzicantul oltean Ciri Mayer si formatia sa au intretinut atmosfera. Oltenii sint obligati sa se modernizeze Toata suflarea fotbalistica a Craiovei asteapta cu nerabdare "un nou inceput" in cupele europene al "campioanei unei mari iubiri", Universitatea Craiova. Daca in acest moment nu sint motive de ingrijorare pentru meciul cu Pobeda Prilep, in schimb, inspectia oficialilor de la UEFA, pe 24 iulie, da frisoane. Atunci se va afla daca "Stiinta" va juca sau nu pe stadionul "Ion Oblemenco". Cea mai ingrijoratoare problema o reprezinta montarea scaunelor, lucrare intirziata din cauza licitatiilor repetate. In zilele urmatoare se va lucra non-stop pentru a fi gata pina in ziua validarii arenei oltene de catre inspectorii UEFA. Chiar daca, initial, proiectantii calculasera pentru acoperirea locurilor la tribunele I si II un necesar de 20.000 de scaune, pina la urma s-a luat decizia sa fie amplasate 24.000 de scaune. La tribuna I au fost montate 3600 de scaune, adica exact cit era prevazut, urmind ca azi sa inceapa amplasarea celorlalte 4400. La tribuna a doua s-au pus 1800 de scaune albastre, din totalul de 4500, iar de miine se va lucra in paralel la instalarea scaunelor albastre, dar si a celor 5000 de scaune albe. La vestiare, cabine si WC-uri s-au efectuat deja lucrari de igienizare, faiantare, refacere a instalatiilor sanitare, electrice si de incalzire. Gardul imprejmuitor a fost reparat, au aparut ca noutati porti rotative si au fost asfaltate zonele de acces in incinta stadionului. Din aceasta saptamina, Consiliul Judetean Craiova a inceput redactarea actelor, pentru ca in scurt timp sa demareze formalitatile de predare catre Consiliul Local a instalatiei de nocturna. Paralel, au inceput tratativele cu reprezentantii firmei Luxten pentru startul lucrarilor la nocturna craioveana. MARIO MORCOV Moldovenii n-au avut parte de snitel vienez Victoria repurtata in fata unei echipe de talia Palmei de Mallorca, chiar daca trupa spaniola a evoluat cu juniorii, a dat incredere nemtenilor in perspectiva meciului cu Austria Viena. Cind s-a mai auzit ca formatia din Tara Valsului o sa se prezinte sub Pietricica si fara multi dintre oamenii de baza ai echipei, totul parea sa fie transat inaintea fluierului de start al intilnirii. Vedete ca Asanovic si Wolfahrt au ramas acasa, austriecii trimitind in Romania o echipa de rezerve, intentia tehnicianului Heinz Kochhauser fiind aceea de a roda mai multi fotbalisti tineri. Din pacate pentru echipa pregatita de Mircea Nedelcu si Toader Stet, n-a fost sa fie un meci usor, care sa-i duca pe moldoveni inca din primul tur intr-o dubla cu formatia italiana Udinese. Confruntarea de la poalele Pietricicai a inceput in nota de dominare a oaspetilor, care au stiut sa se aseze bine in teren, aspect care, o data cu trecerea timpului, i-a iritat pe fotbalistii nemteni. Prima ocazie a apartinut lui Grozavu, dar sutul sau de la 25 de metri n-a avut forta de altadata. Defensiva "galben-negrilor" a inceput sa se clatine chiar de la prima incursiune a austriecilor, in minutul 9. Cinci minute mai tirziu, olandezul Derksen a dejucat o iesire neinspirata la ofsaid a apararii conduse de Leo Grozavu si a inscris calm pe linga Lefter, chiar daca Perja a facut eforturi disperate pentru a ajunge mingea. Cea mai mare ocazie s-a produs in minutul 16, atunci cind Axinia, singur cu poarta goala, s-a grabit si a trimis balonul pe linga buturi. O noua lovitura a venit tot din partea olandezului Derksen, in minutul 40. Acesta a combinat perfect cu cehul Jezek si a indeplinit o simpla formalitate, scorul devenind in acel moment 0-2. Nemtenii au inceput dezinvolt repriza a doua si au presat in jumatatea adversa, obligindu-i pe oaspeti sa trimita balonul prin tribune. In minutul 60, Hrib a marcat din penalty, lovitura de pedeapsa usor acordata de arbitrul francez la o interventie in careu asupra lui Enache. Presiunea moldovenilor crestea o data cu trecerea timpului. Iesirea necontrolata a lui Hrib, care l-a lovit intentionat cu picioarele pe portarul oaspetilor, Knaller, a adus cartonasul rosu si tristetea pe fetele antrenorilor nemteni. Scinteie l-a gasit excelent cu o pasa pe Botez, in minutul 80, iar sutul acestuia din voleu a reaprins sperantele. In finalul jocului asistentul francez de pe partea bancii tehnice a Ceahlaului a semnalizat un ofsaid inexistent la Scinteie si a stirnit reactia vehementa a directorului tehnic, Mircea Nedelcu. Acesta, de altfel, a fost eliminat pentru proteste. Meciul s-a incheiat intr-o atmosfera incinsa. Returul urmeaza sa se dispute la Viena, simbata viitoare. DANIEL NAZARE Un suporter austriac le-a aratat moldovenilor dosul La partida de la Piatra Neamt au asistat si zece suporteri austrieci. Fanii vienezi au afisat un banner alb-violet, pe care se putea citi: "Buldogs FK Austria". In momentul acordarii loviturii de la 11 metri, in minutul 60, s-a iscat un schimb de replici, dar si de sticle de plastic intre suporterii celor doua formatii. Un fan al austriecilor s-a intors cu spatele si si-a dat pantalonii jos, stirnind un val de injuraturi din partea moldovenilor. Doar 2-3 politisti au incercat sa tempereze elanul celor doua grupari, insa fluierul final a adus impacarea taberelor. Chivorchian umbla cu tabela dupa el Presedintele formatiei FCM Bacau, Gheorghe Chivorchian, a sosit la Piatra Neamt cu o ora inainte de meci. El a adus de la Bacau tabela cu care arbitrul de rezerva anunta schimbarile si eventualele minute de prelungire. Pina in acest moment, oficialii "galben-negrilor" nu si-au procurat inca una si au apelat la bunul lor prieten aflat la 60 de kilometri de Piatra Neamt. "Pinalti" intoarce banii cu lopata In ajunul meciului din Cupa UEFA-Intertoto cu Austria Viena, fotbalistii nemteni au trecut pe la casierie pentru a ridica una din ratele de contract. Surse autorizate din cadrul clubului moldav sustin ca in cursul zilei de vineri s-au facut plati in valoare totala de 70.000 de dolari. Cel mai mult a primit Florin Axinia, 5.000 de dolari, atacantul avind contractul cel mai mare, aproximativ 20.000 de dolari pe an. Pe locul secund se afla Hrib, cu 15.000 de dolari, urmat de Scinteie cu 12.000 de dolari. Pentru rezultatele obtinute in Cupa UEFA-Intertoto jucatorii moldoveni au luat cite 3.000 de dolari fiecare. In cazul unei calificari in dauna austriecilor, nemtenii vor primi cite 1500 de dolari. Enache si Hrib nu vor juca la Viena Pentru partida-retur, tehnicienii Mircea Nedelcu si Toader Stet nu pot conta pe Lavi Hrib, care a primit cartonas rosu, si pe Costel Enache, din cauza cumulului de avertismente. Enache putea sa fie chiar eliminat. Dupa cartonasul galben primit in minutul 44, acesta a avut, la startul celei de-a doua reprize, doua interventii extrem de dure asupra mijlocasului Leitner. "E un tip temperamental" Nemultumit de jocul prestat de echipa sa, presedintele Gheorghe Stefan a intrat la pauza in cabina si apoi a plecat de la stadion, urmarind cea de-a doua repriza la televizor. "Probabil l-a suparat evolutia baietilor si n-a vrut sa mai stea pe banca tehnica. Este un tip temperamental si digera mai greu esecurile", ne-a declarat un oficial al clubului Ceahlaul. Unii il regreta pe Hizo La sedintele de pregatire care s-au desfasurat inaintea partidei au avut loc citeva schimburi de replici intre Grozavu si Axinia. "Faptul ca a plecat Hizo, o persoana care impunea autoritate in cadrul lotului, nu e in folosul echipei. Chiar daca ne alerga si avea si dinsul unele gesturi necontrolate, totusi se putea lucra in liniste", ne-a spus unul dintre fotbalisti, caruia nu-i vom da numele din motive lesne de inteles. Eric "The King" rivneste la tronul lui Sir Alex Eric Cantona s-a intors in Anglia pentru a juca in Dreamcast Beach Football Challenge la Richmond Athletic Ground. Fostul star francez a declarat simbata, pentru BBC Radio 5 Live, ca i-ar placea sa se intoarca la echipa unde a avut cea mai buna perioada din cariera de jucator: Manchester United. De data asta, Eric "The King" ar vrea sa stea pe banca tehnica a gruparii din "Old Trafford". "Daca ma voi intoarce in fotbal, o voi face numai in Anglia pentru ca este cea mai potrivita tara din lume pentru acest sport. Cantona a recunoscut ca pasiunea sa de a juca fotbal a disparut, dar nu a ezitat sa spuna ca este interesat sa-i ia locul lui Sir Alex Ferguson, al carui contract cu United expira in 2002. "Realmente iubesc aceasta echipa. Am petrecut vremuri minunate pe «Old Trafford», dar ar fi dificil sa-i urmez lui Ferguson. La acest moment, cred ca el este cel mai bun manager din lume. Cu toate astea, nu ma tem de nimic". "Ferguson l-ar dori pe Zidane, dar pusculita e la presedinte" In continuare, Eric Cantona a criticat politica de transferuri aplicata in "Old Trafford", club care la ora actuala a demonstrat ca nu poate sa cumpere cei mai buni jucatori. "Cred ca Ferguson ar dori sa aiba in echipa un fotbalist precum Zinedine Zidane, dar nu are bani sa-l plateasca. Doar presedintele are acces la pusculita. E ciudat ca se intimpla asa, pentru ca Manchester United are bani sa cumpere pe oricine, dar se pare ca pentru conducerea clubului sint importanti doar jucatorii tineri." Referitor la EURO 2000, Cantona a declarat ca nu s-a uitat la nici unul dintre meciurile Frantei: "Nu imi place aceasta echipa. Prefer Anglia de o mie de ori in locul francezilor. Am privit toate partidele englezilor si cred ca eliminarea lor prematura a fost din cauza ghinionului lui Keegan. Au inscris foarte multe goluri si cred ca la capitolul asta sint cei mai buni. Daca ar juca asa cum au facut-o in primele 20 de minute ale partidei cu Portugalia, ar putea invinge orice echipa din lume." Barcelona il vrea pe managerul lui Manchester United Nu este exclus ca visul lui Eric sa se implineasca mai repede decit spera pentru ca Alex Ferguson a primit recent o noua provocare. Clubul spaniol Barcelona planuieste sa-i ofere managerului de la Manchester United locul de antrenor principal al echipei din "Nou Camp". Si nu oricum, pentru ca gruparea catalana este gata sa plateasca cei doi ani de contract pe care Ferguson ii mai are cu United si sa-i puna la dispozitie 100 de milioane de lire sterline pentru a-i putea achizitiona pe cei mai buni fotbalisti ai Europei. Barcelona e convinsa ca Ferguson ar putea fi convins sa-si incheie cariera de antrenor in Spania si mizeaza pe faptul ca acesta l-ar putea determina si pe David Beckham sa vina in Catalunya. "Barca" se afla in pragul alegerilor pentru functia de presedinte al clubului si ambii candidati agreeaza ideea aducerii lui Ferguson si Beckham. Joan Gaspart, cel care are cele mai mari sanse sa devina noul conducator din "Nou Camp", este un prieten apropiat al lui Sir Alex si il admira foarte mult pentru ceea ce a realizat in fotbalul englez. Lluis Bassat, contracandidatul lui Gaspart, este sfatuit indeaproape de Johan Cruyff. In cazul in care va fi ales presedinte, Bassat il va insarcina pe Cruyff sa negocieze cu Ferguson plecarea din Albion. MARGARIT BANUTA Figo: "Voi juca la Barcelona!" "Cistiga sau pierde Florentino Perez, eu voi continua cu FC Barcelona", a declarat fotbalistul portughez in numarul de simbata al cotidianului catalan "Sport". Luis Figo a fost principala arma a campaniei electorale desfasurate de candidatul Florentino Perez, persoana care a promis suporterilor de pe "Santiago Bernabeu" ca, in cazul alegerii sale in functia de presedinte al clubului madrilen, il va aduce pe lusitan in echipa antrenata de Vicente del Bosque. Perez sustine si in momentul de fata ca a ajuns la un acord cu reprezentantul jucatorului, Jose Veiga, prin care s-a stabilit deja salariul lusitanului. Se acrediteaza ideea ca, in momentul investirii sale, Florentino Perez va plati Barcelonei clauza de reziliere a contractului, cifrata la peste 60 de milioane de dolari. Conform versiunii lansate de candidatul la functia de presedinte al Realului, contractul starului portughez se va intinde pe sase ani, iar acesta va primi un salariu anual de 6,2 milioane de dolari. Luis Figo a negat, in repetate rinduri, faptul ca s-a inteles cu Perez si a afirmat ca pe 24 iulie se va prezenta la primul antrenament al catalanilor. (D.N.) Elche l-a prezentat pe Dennis Serban Formatia din Segunda Division, Elche, a prezentat noile achizitii ale echipei, Dennis Serban si Juan Navarro. Ambii au fost cedati de Valencia pentru o perioada de un an. "Am venit sa ajut Elche. Am avut unele probleme la Villarreal, dar sper sa le uit si sa ma concentrez pentru a obtine rezultate bune cu noul meu club. E adevarat ca mi-am dorit sa evoluez in prima liga, insa si Elche este un echipa puternica. O sa incerc sa demonstrez ca am valoare. Imi trebuie mai mult noroc decit am avut in trecut", a spus Serban, neuitind sa omita ca are nevoie "de niste colegi care sa ma ajute si de un antrenor care sa-mi puna in practica calitatile". In campionatul trecut, Elche s-a clasat pe locul 16 si a tremurat serios pentru retrogradare. Prin venirea celor doi fotbalisti la echipa, oficialii gruparii iberice doresc o clasare mai buna in sezonul viitor. De asemenea, s-au pus bazele unei intelegeri Elche - Valencia CF, prin care vor mai avea loc schimburi de fotbalisti intre cele doua formatii spaniole. DANIEL NAZARE Flash Arbitrii din Ecuador invata arte martiale Presedintele Asociatiei Arbitrilor din Ecuador, William Guerrero, a declarat ca va propune un curs intensiv de arte martiale pentru cavalerii fluierului. "De marti vom incepe acest curs pentru a ne apara de atacurile conducatorilor de club si ale bodyguarzilor lor", a spus Guerrero. Polemica dintre arbitri si presedintii de club a pornit in urma escaladarii violentei pe stadioane si a presiunii la care sint supusi "cavalerii fluierului". (D.N.) De la Pea ar putea reveni la Barca Ivan de la Pea ar putea evolua din nou pe "Nou Camp", Manel Ferrer, impresarul sau, discutind cu presedintele formatiei Lazio Roma, Sergio Cragnotti, posibilitatea trecerii fotbalistului la FC Barcelona. Tranzactia ar urma sa fie efectuata in cursul urmatoarelor zile si va costa clubul catalan 7 milioane de dolari, jumatate din suma cu care FC Barcelona l-a vindut acum doi ani pe fotbalist la echipa romana. (D.N.) Bejbl va evolua la RC Lens Mijlocasul ceh al echipei Atletico Madrid, Radek Bejbl, este noul jucator al formatiei franceze RC Lens. Clubul din Hexagon a platit pentru achizitionarea acestuia suma de 5,2 milioane de dolari, o oferta superioara celei a englezilor de la Southampton. Bejbl se va prezenta la noua sa echipa miine, cind va efectua si vizita medicala. (D.N.) Arsenal nu plateste 15 milioane de lire sterline pentru Wiltord Arsene Wenger, managerul echipei engleze Arsenal, a admis faptul ca transferul atacantului francez Sylvain Wiltord a esuat. Girondins Bordeaux a cerut 15 milioane de lire sterline pentru jucatorul care a egalat impotriva Italiei in finala EURO 2000, o suma inacceptabila pentru "tunarii" londonezi. Wenger nu a renuntat definitiv la idee, spunind ca cine stie ce mai poate aparea intre timp si ar putea usura aducerea lui Wiltord in "Highbury Park". Managerul lui Arsenal declara ca "Wiltord este un jucator care ma intereseaza foarte mult, pentru ca are calitati excelente. Dar el se afla inca sub contract cu Bordeaux si trebuie sa le ectam dorintele. Sint in contact cu cei de la Girondins de multa vreme si mi-au spus tot timpul ca nu e de vinzare. Acum le suride ideea, dar pretul pe care-l cer pentru transferul lui Wiltord este mult prea mare". Zilele trecute s-a vehiculat ideea ca francezul ar fi semnat un pre-contract cu Arsenal, insa Arsene Wenger a infirmat simbata, declarind ca "nu avem nici o intelegere prealabila cu jucatorul. Sint impotriva acestei practici. Intotdeauna am discutat intii cu clubul despre un jucator si abia apoi, daca am obtinut permisiunea de a-l transfera, am intrat in legatura si cu fotbalistul respectiv". (M.B.) Lazio detine suprematia pe piata transferurilor "grele" Transferul-record al lui Crespo, de la AC Parma la Lazio Roma, are putine sanse sa se bucure multa vreme de acest statut. Cotidianul german "Die Welt" sustine ca pragul celor 57 de milioane de dolari platiti de presedintele Cragnotti pentru vedeta argentiniana va fi in curind doborit. Doi jucatori ar putea sa depaseasca aceasta suma: portughezul Luis Figo, pentru care patronul de la Lazio ar scoate din buzunar circa 60 de milioane de dolari, si englezul David Beckham, pentru care Milan ar plati o suma asemanatoare. Prestigiosul ziar german publica un clasament al celor mai scumpe transferuri realizate pina acum, din care se observa ca Lazio Roma, campioana Italiei, detine suprematia si la capitolul achizitii "grele". Ierarhia arata astfel: 1. Hernan Crespo - de la Parma la Lazio pentru 57 de milioane de dolari; 2. Christian Vieri - de la Lazio la Inter pentru 46 de milioane; 3. Gabriel Batistuta - de la Fiorentina la AS Roma pentru 35 de milioane; 4. Nicolas Anelka - de la Arsenal la Real Madrid pentru 33 de milioane; 5. Marcio Amoroso - de la Udinese la Parma pentru 32 de milioane; 6. Denilson - de la Sao Paulo la Betis Sevilla pentru 31,5 milioane; 7. Claudio Lopez - de la Valencia la Lazio pentru 27 de milioane; 8. Juan Sebastian Veron - de la Parma la Lazio pentru 26,5 milioane; 9. Christian Vieri - de la Atletico Madrid la Lazio pentru 25,5 milioane; 10. Ronaldo - de la FC Barcelona la Inter Milano pentru 25 de milioane. (B.G.) Vedeta germana de la Metrostars se bronzeaza pe plaja de la Saint Tropez Matthaus nu mai este dorit la New York Fostul international german Lothar Matthaus, in prezent legitimat la echipa nord-americana New York/New/Jersey Metrostars, si-ar putea incheia cariera de fotbalist intr-un mod rusinos. Citiva colegi de la formatia newyorkeza afirma ca echipa nu mai are nevoie de el, motivul fiind faptul ca Matthaus nu s-a alaturat fotbalistilor de la Metrostars dupa EURO 2000. Ei au curajul sa-si atace capitanul dupa ce au cistigat sapte din ultimele noua meciuri disputate fara Matthaus, care s-a prezentat la echipa nationala. Liderul selectiilor mondiale a ramas in Europa, acuzind o accidentare suferita la EURO 2000, dar ziarul "Daily News" a publicat o fotografie cu Matthaus, alaturi de prietena sa, bronzindu-se in statiunea franceza Saint Tropez. Mark Chung, unul dintre jucatorii de la Metrostars, a lansat un atac dur impotriva lui Matthaus, folosind pagina de Internet a echipei: "Probabil ca noi, americanii, nu putem intelege binefacerile soarelui din Franta alaturi de prietena. El este un fotbalist bun, dar daca a procedat asa il vom uita repede". Matthaus anuntase saptamina trecuta ca se va prezenta la New York in trei zile, pentru a fi consultat de medicul echipei. Membrii Consiliului de Administratie al clubului au ramas socati vazind fotografia din ziar si au anuntat ca vor lua masuri drastice, pentru ca americanii nu tolereaza asa ceva nici macar unei vedete de talia lui Matthaus. Una dintre pedepse ar putea fi chiar renuntarea la fotbalistul german, caruia ii expira contractul cu Metrostars in luna mai a anului viitor. O decizie in acest sens va fi luata miercuri, cind Mario Sakiewcz, presedintele clubului, Octavio Zambrano, antrenorul, si Brian Eylert, managerul lui Matthaus, se vor intilni pentru a discuta cazul. BOGDAN GHEORGHE Atletele "tricolore" au vazut Cupa Europei in alb si negru Romania a pornit lansat in editia 2000 a Cupei Europei la atletism rezervata echipelor si inceputa simbata in localitatea engleza Gateshead. In prima zi a intrecerii feminine - singura unde "tricolorii" sint calificati in prima grupa valorica -, reprezentantele tarii noastre au obtinut victoria in patru dintre cele zece probe desfasurate. Mihaela Melinte, campioana mondiala a probei, a cistigat "la mustata" proba de aruncarea ciocanului, cu o incercare de 70.20 metri - acelasi rezultat cu ocupanta locului secund, Olga Kuzenkova, din Rusia, care a reusit insa aceasta performanta dupa mai multe tentative. Nicoleta Grasu si-a onorat si ea cartea de vizita, adjudecindu-si concursul de aruncarea discului, cu 63.35 metri. Cea mai valoroasa sportiva romana, Gabi Szabo, a invins apoi, asa cum era de asteptat, in cursa de 3.000 de metri, pe care a terminat-o dupa opt minute, 43 de secunde si 33 de sutimi. Cel de-al patrulea succes - mai putin scontat decit celelalte - a venit la proba de aruncarea sulitei, unde Ana Mirela Termure a facut o aruncare de 63.23 metri. Din pacate, celor 32 de puncte aduse de Melinte, Grasu, Szabo si Termure (punctajul maxim pentru fiecare proba este de opt puncte) li s-au adaugat doar 13 in celelalte sase probe, unde sportivele "tricolore" au avut prestatii de-a dreptul penibile. Cu exceptia Gabrielei Mihalcea - care a terminat a cincea la saritura cu prajina -, reprezentantele noastre s-au numarat printre codase. Simona Ionescu a venit pe locul sase la 800 de metri, iar Otilia Ruicu - a saptea la 400 de metri. Catastrofale au fost insa evolutiile la 100 de metri (unde Evelina Lisenco s-a facut de ris, terminind pe ultimul loc, la aproape o secunda distanta de cistigatoare), la stafeta de 4 ori 100 de metri (locul sapte, ultimul, deoarece echipa din Marea Britanie fusese descalificata) si la 400 de metri garduri (Ana Maria Barbu a sosit ultima, la zece secunde dupa invingatoare). Echipa Romaniei a acumulat 45 de puncte la sfirsitul primei zile, ocupind locul trei - peste "graficul" obiectivului propus, care era mentinerea in primul esalon valoric -, dar a pierdut contactul cu primele doua clasate, Rusia - 63 de puncte si Germania - 59 de puncte. Ultimele pozitii erau ocupate de Grecia - cu 35 de puncte si Ucraina - cu 33 de puncte. Cupa Europei s-a incheiat ieri dupa-amiaza, cu intrecerile din alte zece probe. Rezultatele finale nu ne-au parvenit pina la inchiderea editiei. Gabi Szabo este a doua In ultimul clasament mondial dat publicitatii de Federatia Internationala de Atletism (IAAF), sportiva romana cel mai bine plasata ramine Gabi Szabo (campioana la 3000 si 5000 de metri), care ocupa locul doi, cu 1425.88 de puncte, dupa americanca Marion Jones (100 de metri, 200 de metri si saritura in lungime), care are 1429.74 de puncte. In "Top 100" se regasesc alte sase sportive romance: Violeta Beclea-Szekely - locul 19, Mihaela Melinte - locul 43, Monica Iagar-Dinescu - locul 44, Ionela Tirlea - locul 58, Cristina Nicolau - locul 88 si Nicoleta Grasu - locul 93. MATEI UDREA Onofrei s-a pus cu pumnii pe ei! Autointitulat cel mai bun super-greu din lume, la amatori, dinamovistul Constantin Onofrei a devenit simbata seara campion national, invingindu-l prin abandon, in repriza a treia, pe puternicul pugilist baimarean David Artur. "Nu am adversar in Romania si nici in lume. La Olimpiada voi cistiga medalia de aur", a strigat Onofrei, in momentul premierii. Afirmatiile temutului luptator sint sustinute, in parte, si de Mihai Leu, singurul roman care a reusit sa cistige titlul de campion mondial la profesionism. Leu, care a asistat la "nationalele" desfasurate la Baia Mare, in calitate de vicepresedinte al Federatiei Romane de Box, a spus ca a ramas placut surprins de evolutia dinamovistului si ca "daca se va pregati cum trebuie, va face o figura frumoasa la Sydney". Finala disputata intre Onofrei si David a incins spiritele in Sala Sporturilor din Baia Mare, mai ales din pricina unui grup de sustinatori bucuresteni, care au produs agitatie printre localnici prin modul lor prin care il incurajau pe Onofrei. Atitati, citiva patroni maramureseni si-au provocat rivalii la un pariu. "Punem jos 3000 de marci ca Onofrei maninca bataie". Bucurestenii s-au prins imediat in hora, dar au solicitat marirea potului cu inca 7000 de marci germane. "Noi vrem zece miare si nu luam nici un ban daca Onofrei nu cistiga inainte de limita". In momentul in care David a fost la un pas de KO, iar antrenorul acestuia a aruncat prosopul, lucru care a condus la abandonul lui David, baimarenii au inceput sa arunce spre ring cu sticle goale de plastic si revistele-program. Onofrei a fost huiduit vehement. Lui i s-a reamintit de anii pe care i-a petrecut in penitenciarul din Timisoara. "Anaconda" si "Puscarie" - invincibili In celelalte finale, disputate inaintea furtunosului meci Onofrei - David, s-au impus favoritii, printre care dinamovistii Dorel Simion (cistigatorul finalei de la 67 kilograme in fata lui Victor Puiu), Marian Simion (cistigator prin abandon in fata colegului sau de club Gheorghe Napoleon). George Lungu, originar din comuna ilfoveana Tunari, a reusit sa-si pastreze titlul de campion national invingindul prin KO, repriza a doua, pe ploiesteanul Constantin Mirica. "Anaconda" a fost si favoritul publicului, stilul sau de box - violent si rapid - fiind pe placul celor citorva mii de baimareni. La categoria 75 kilograme, s-a impus vicecampionul lumii, Adrian Diaconu. "Puscarie" l-a invins la puncte pe eternul sau rival, Stefan Balint de la Dinamo. LAURENTIU CIORNEI "Omul Munte" i-a strivit pe "canguri" "Tri Nations", cel mai puternic turneu de rugby din lume, a debutat fulminant simbata, la Sydney, unde Jonah Lomu a adus victoria Noii Zeelande in ultimul minut al prelungirilor unei partide de neuitat cu Australia. Incheiat cu scorul de 39-35 in favoarea "All Blacks", meciul a avut o evolutie a scorului de-a dreptul halucinanta. Oaspetii au avut un debut de meci nimicitor si, dupa doar sase minute, conduceau cu 21-0. "Cangurii" au revenit spectaculos apoi si, pina la pauza, au reusit sa egaleze, 27-27. Desi inaintea partidei era cotata cu putine sanse in fata australienilor, selectionata "maori" si-a continuat recitalul in debutul reprizei secunde, cind a urcat scorul la 34-27. Scenariul din prima repriza s-a repetat insa si in ultimul minut tabela de marcaj arata 35-34 in favoarea gazdelor, spre imensa satisfactie a celor peste 120.000 de spectatori care au umplut pina la refuz tribunele. Totul s-a naruit insa in ultimele secunde de joc, cind Lomu a inscris eseul victoriei, la capatul unei curse in care a depasit trei adversari. Neozeelandezii au spulberat visurile australienilor, care s-au aflat la doar citeva secunde de obtinerea celei de-a 11-a victorii consecutive si stabilirea unui nou record mondial. Urmatoarea partida din "Tri Nations" se va disputa la Christchurch, unde Noua Zeelanda va primi replica Africii de Sud. (T.U.) Romanii si-au luat pamint la Harare Inaintea partidelor de simplu programate ieri, decisive pentru stabilirea scorului general in intilnirea de tenis contind pentru barajul de promovare in Grupa Mondiala a Cupei Davis, romanii si-au luat un petic de pamint la Harare, capitala statului Zimbabwe. In plin proces de redistribuire a paminturilor de la fermierii albi la populatia de culoare, initiativa a presedintelui Robert Mugabe, echipa de tenis a Romaniei conducea cu 2-1 dupa doua zile de intreceri, demonstrindu-si superioritatea pe rapida suprafata "greenset". Daca vineri scorul general era de 1-1 - Byron Black a dispus de Razvan Sabau cu 6-2, 4-6, 7-5, 6-2, iar Andrei Pavel l-a invins pe Kevin Ullyett cu 6-4, 7-6 (2), 6-2 -, perechea Andrei Pavel-Gabriel Trifu s-a impus simbata in fata tandemului Kevin Ullyett-Wayne Black in trei seturi. La "Sports City Centre" din Harare, romanii au cistigat proba de dublu cu 7-5, 6-2, 7-6 (2), o victorie extrem de pretioasa, obtinuta insa mai usor decit se prevedea. Pavel si Trifu au preluat conducerea inca din startul partidei, cistigind pe serviciul lui Ullyett, un tenisman de origine sud-africana care reprezinta Zimbabwe doar de doi ani. In primul set, africanii au facut si ei un break, la Pavel, dupa care a venit rindul celui mai mic dintre fratii Black sa nu-si valorifice serviciul. Setul doi a fost cistigat la pas de romani, gratie celor doua break-uri facute pe serviciile lui Black si Ullyett, pentru ca ultimul joc sa fie tot la indemina baietilor nostri, care si-au adjudecat o victorie neta in fata unor africani depasiti la toate capitolele. Victoria obtinuta la dublu de echipa condusa de capitanul-nejucator Adrian Marcu avea sa confirme declaratia acestuia dinaintea intilnirii de simbata: "N-am venit in Zimbabwe pentru un picnic, ci ca sa aratam ca stim sa jucam un tenis bun. Sintem pregatiti de razboi, si toti jucatorii mei pot face o figura frumoasa, desi, desigur, Pavel e principala noastra arma". In schimb, Gavin Siney, capitanul-nejucator al gazdelor, a fost criticat aspru pentru decizia sa de a-l utiliza atit la simplu, cit si la dublu pe Kevin Ullyett, desi se preconiza ca suprafata de joc urma sa il favorizeze pe african in disputele cu romanii. Precizam ca rezultatele ultimelor partide de simplu nu ne-au parvenit pina la inchiderea editiei. HORIA GHIBUTIU Lewis l-a mincat fript pe "Bizonul alb" Pugilistul britanic Lennox Lewis a boxat simbata, in prezenta a 10.000 de spectatori sositi la "London Arena", cu doua umbre. Prima umbra, a sud-africanului Francois "Pik" Botha, un luptator care s-a urcat pe ring ca sa aiba de unde sa coboare. "Bizonul alb" a facut figuratie pina in runda a doua. Cind trecusera doua minute si 39 de secunde, o combinatie de drepta-stinga-dreapta a uriasului Lewis l-a expediat pe sud-african intre corzi, de unde a fost trezit prompt de arbitrul Larry O'Connell, care l-a anuntat cordial ca lupta la categoria grea, versiunile WBC si IBF, se incheiase prin KO. A doua umbra, infinit mai amenintatoare, zarita de Lennox a fost cea a lui "Iron" Mike Tyson, posibil adversar al campionului englez. "Spuneti-i lui Tyson sa faca sau sa taca", a tunat "Britanicul de abanos" la finele scurtei partide cu Frans Botha, aluzie la faptul ca "Macelarul din Bronx" nu pare sa fi decis momentul cel mai potrivit in care sa il infrunte pe "Mister LL". Pina la batalia cu fiorosul Tyson, campionul mondial Lennox Lewis ar putea disputa in noiembrie un meci, in limitele categoriei grea, versiunea IBF, in compania boxerului de origine neozeelandeza David Tua. Lewis, un pugilist tot mai guraliv in ultima vreme, a declarat ca "David Tua nu a vazut niciodata un boxer ca mine. Dar daca merita cineva sa ii acord o sansa, acela e Tua". Home sweet home Simbata seara, "greul" Lewis si-a aparat cu succes centurile de campion la versiunile WBC si IBF, fiind rasplatit si cu sase milioane de dolari pentru ca l-a suportat aproape doua runde pe nevinovatul Botha in preajma sa. Pentru Lewis, facilul succes repurtat a fost insa mai putin pretios decit aclamatiile publicului englez. Conationalii lui Lewis nu avusesera ocazia de a-l vedea "live" pe cel mai valoros pugilist al momentului decit in urma cu sase ani, cind acesta pierduse pe malurile Tamisei intilnirea cu americanul Oliver McCall. Dupa teatrala sa aparitie pe ring, unde Lewis a urcat insotit de doi purtatori de torte, si mai ales dupa lectia de pugilistica moderna predata lui Botha, publicul londonez a izbucnit in urale la adresa englezului care cucerea in 1988, la Seul, medalia olimpica de aur pentru Canada, tara in care parintii lui Lennox emigrasera pe cind acesta numara 12 ani. "A fost extraordinar sa revin acasa si sa arat tuturor adevarata mea valoare", a punctat Lewis, incintat de ovatiile spectatorilor. Dansul piticului Cu meciul cistigat simbata, al doilea KO obtinut intr-o lupta in care era in joc vreun titlu, Lewis (34 de ani) si-a rotunjit un palmares ce cuprinde 37 de victorii (28 prin KO), un meci egal si o infringere. Istoria luptei cu "Pik" Botha s-a scris extrem de simplu: "Bizonul alb", care parea un pitic pe linga Lewis, a executat un dans caraghios in prima runda, incercind fara succes sa evite devastatorul pumn drept al lui Lewis. Manusile moi ale albului au sfichiuit aerul, nimerindu-l doar sporadic pe englez. In a doua si ultima runda, Lennox l-a inghesuit pe Botha in corzi si l-a zdruncinat cu doua drepte si o stinga care l-au determinat pe arbitrul de ring sa numere pina la zece in urechile sud-africanului. "Ultima dreapta a fost o lovitura foarte buna, pe care nici nu am vazut-o", a declarat Botha. Campionul s-a multumit sa concluzioneze: "Nu prea multa lume poate scapa de pumnul meu drept". HORIA GHIBUTIU Cu fundul gol la cricket Cricketul ramine un sport exclusivist, destinat unui public aristocratic, provenind preponderent din Albion sau din fostele colonii engleze. Pe parcursul testului de cricket desfasurat simbata, la Chester-Le-Street, intre reprezentativa Angliei si cea a Indiilor de Vest, s-a dovedit insa ca nici fetele simandicoase ale spectatorilor acestui sport nu sint scutite de incidente nostime, caracteristice mai degraba terenurilor de fotbal sau de tenis de cimp. Spre stupoarea jucatorului englez Alec Stewart, un "streaker" - asa cum sint cunoscuti cei care dau buzna, in pielea goala, pe terenurile de joc - s-a repezit in iarba pe care se desfasura meciul, "rasfatind" privirile spectatorilor, uluiti, la rindul lor, ca asistau la un episod neobisnuit pentru cricket. Englezii au fost atit de bulversati incit au pierdut partida, desi jucatorul Brian Close a dat vina infringerii pe seama atmosferei irespirabile din vestiarele lotului englez: "Cabinele ar trebui sa fie locul in care te concentrezi impreuna cu coechipierii. Acum insa, vestiarele sint mai pline ca o strada la ora de trafic intens. Gasesti aici dieteticieni, preparatori de fitness si masori, astfel ca nu mai ai loc de ei. Din acest motiv, cricketul nu mai e ce era". (H.G.) Tatuaj biblic pe coapsa de atleta Sportiva americana Joanna Hayes s-a aflat in centrul atentiei la trialul preolimpic al lotului american de atletism, concurs desfasurat in weekend in localitatea californiana Sacramento. Fara sa se bucure de faima unor atleti ca Maurice Greene, Michael Johnson sau Marion Jones, Joanna, care a concurat in proba de 400 de metri garduri, a polarizat atentia fotoreporterilor prezenti la intreceri ca urmare a nastrusnicului tatuaj cu care isi impodobise coapsa dreapta. Hayes a optat pentru un tatuaj mai deosebit, infatisind un porumbel sub care sint desenate cercurile olimpice si un ravas pe care e trecut un verset din Biblie.(H.G.) Alba-neagra in Ghencea Viorel Paunescu, fratele din conducerea Stelei, a baut apa dupa Florentino Perez, spaniolul care, in tentativa de a pune mina pe scaunul de presedinte al clubului Real Madrid, promite marea cu sarea. Fostul circiumar a inceput, aidoma ibericului, sa anunte ca doreste pentru gruparea din Ghencea numai ce-i mai bun. In conceptia sa, Paunescu nu admite ca Steaua sa nu aiba in formula de baza cel putin cinci fundasi stinga, semn ca despartirea de Laurentiu Rosu ii macina si acum ficatul. Astfel, atit el, cit si antrenorul Victor Piturca anunta zilnic diverse negocieri pentru a-si salva imaginea si, probabil, pentru a justifica niste gauri la decont. "Zilele acestea vom realiza transferul lui Flavius Stoican", "Sintem in masura sa va anuntam ca Stoican nu vrea sa plece de la Universitatea Craiova, dar in locul sau il vom lua pe Ursu", "Mitrita este ca si omul nostru, urmeaza sa ne intelegem". Aceste vesti au fost transmise presei in saptamina recent incheiata, fara ca vreuna sa aiba totusi acoperire. Alba-neagra promovata de Ghencea nu a avut insa deznodamintul scontat, ba, mai mult, a inceput sa-l deranjeze pe "senatorul" Pompiliu Stoica. Ex-astralul i-a cerut lui Piturca sa-i dea in scris ca el va fi titularul, altfel isi ia ghetele si pleaca spre zari mai albastre. Blajinul si fata Emeric Ienei se trezeste scaldat de sudoare. Cosmarul l-a biruit. Ridicindu-se din pat, aprinde veioza si se indreapta spre oglinda. "Unde am gresit? Cu ce este mai bun Roger Lemerre?". "Cu nimic", raspunde strimb ciobul argintiu. Blajinul selectioner se linisteste. Se lasa moale pe patul tare, militar. Atipeste. Apare Mircea Sandu. "Ce faci, domnule, dormi in post?". "Nu, ma gindeam". Monstrii ataca din nou. Visul capata valente de cosmar. Mircea Sandu abia se mai distinge. Nea Imi ramine singur. Nisipul il inconjoara. O fetiscana apare cu o amfora in mina. "E cupa! Cupa Europei! Baieti, sintem campioni". "Ba nu, e apa chioara, experimentatule antrenor", anunta diafana. Emeric Ienei se trezeste scaldat in sudoare. Cosmarul l-a biruit din nou. S-a facut zi. "Trebuie sa spun ce-am visat". Citeva ore mai tirziu, selectionerul, insotit de Mircea Sandu, apare intr-o conferinta de presa. "Doresc sa va spun ca singurul meu regret este legat de faptul ca nu am reusit sa devenim campioni europeni". A spus-o. Cosmarul nu-l mai perpeleste. Nervii Procurorului Comparativ cu Eugen Dunca, un mare culturist care intr-o luna minca un vitel si doi purcelusi, portarul Alexandru Iliuciuc este, in opinia lui Cornel Dinu, un mic copil. "Totusi, n-am vazut in viata mea un jucator cu un asemenea apetit. Maninca piine cu cosul", spunea Mister, ingrijorat de faptul ca fostul "marinar" nu s-a integrat cum trebuie in familia "cateilor". Iliuciuc a sarit repede sa-i raspunda Procurorului, afirmind ca, de cind a plecat Lucescu, Dinu se repede la jucatori, ba chiar si la patroni. Tip conflictual, antrenorul lunilor aprilie si mai are probleme si cu Lupu, "copil" al rivalului plecat la turci. Lupu a trecut din Giulesti in Groapa cu elanul unui Tarus la triplusalt. "Eu am jucat pentru Dinamo si cind eram la Rapid", s-a scapat "Marele Blond", afirmatie care l-a cutremurat pe Procuror, luat la rost de alde Nicu Galerie. "Asta nu e de Dinamo. Este mincinos. Nu ne-a ajutat cu nimic. Ba, mai mult, i-a dat pasa de gol lui Sumudica si a sarit sa-l bata pe Lupescu. Nu poate sa ne ajute decit intr-un singur fel: sa plece!", i-au strigat suporterii lui Dinu. Tehnicianul a avut un raspuns care i-a lasat pe toti masca: "Achizitiile facute in aceasta vara nu sint opera mea. Nu sint deloc pe gustul meu". Satelitii trec prin Vama Anghel Iordanescu - singurul antrenor roman pentru care a intervenit un sef de stat, Ion Iliescu, determinindu-l sa nu isi dea demisia - a gasit la Rapid citeva persoane pe care nu le agreeaza. Una dintre acestea este Dinu Gheorghe, zis si "Vama", omul despre care Generalul nu a auzit lucruri tocmai frumoase. "Tot dinamovist a ramas?", si-ar fi intrebat Puiu colaboratorii la semnarea contractului cu George Copos. Primind un raspuns afirmativ, tehnicianul a strimbat din nas si a solicitat ca tangentele sale cu eminenta otopeneana sa fie cit mai putine. Ca sa dovedeasca totusi ca Puiu a gresit judecindu-l dupa aparente, mustaciosul a insistat pe linga patron ca acesta sa organizeze o serbare cimpeneasca in Giulesti. La aceasta sarbatoare a fotbalului visiniu, care va avea loc in prima zi a lunii august, au fost invitati toti presedintii cluburilor din Divizia A. Printre gustarile cu somon afumat, scoici, languste si caviar, Dinu Gheorghe va pune la punct strategia noului campionat. Pina acum si-au anuntat prezenta reprezentanti de la Universitatea Craiova, Rocar, FC Brasov, Gaz Metan Medias, FC National, Gloria Bistrita, Petrolul si Astra Ploiesti. Adica mai bine de jumatate din Divizia A, formatii care vor "trage" ca noua campioana sa fie cea dorita de "Vama". 