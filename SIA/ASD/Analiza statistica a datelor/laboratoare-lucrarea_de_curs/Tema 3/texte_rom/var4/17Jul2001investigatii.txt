 Casieria Mitropoliei Moldovei si Bucovinei, sparta de un fost politist Constantin Buzdugan spune ca voia sa fure documentele cu care sa santajeze conducerea Mitropoliei Capturarea unui spargator care se ascundea intr-unul din closetele Palatului Administrativ al Mitropoliei Moldovei si Bucovinei a bulversat lumea preoteasca din Iasi. Spargatorul casieriei palatului mitropolitan s-a dovedit a fi un fost politist, absolvent al Academiei de Politie care, din arestul politiei, aduce acum acuze grave fetelor bisericesti. Fostul politist se ascundea in closetul Mitropoliei Spargatorul de la Mitropolia Moldovei si Bucovinei a fost capturat duminica, dupa doua luni de cautari. Paznicul Palatului Administrativ al Mitropoliei, Luchian Constantin, l-a prins in flagrant pe Constantin Buzdugan (41 de ani) din Vatra Dornei, cu resedinta in Bucuresti, in timp ce incerca sa sparga casieria palatului in noaptea de simbata spre duminica. Spargatorul ramasese ascuns in closetul Palatului Administrativ. Seara, cu ajutorul unor chei de yale, surubelnite si alte instrumente, urma sa intre in casierie. Din cercetarile efectuate de cadrele Sectiei III Politie Iasi a rezultat ca Buzdugan este cel care sparsese casieria, in acelasi mod, si in urma cu doua luni, cind a furat 66 milioane de lei. Procurorii ieseni au facut insa o descoperire uluitoare : Constantin Buzdugan este fost politist, trecut in rezerva de la Politia Transporturi Feroviare Iasi, absolvent al Academiei de Politie, care cauta sa se angajeze la Mitropolia Moldovei si Bucovinei in postul de jurist. Prins in corzi, politistul Constantin Buzdugan a declarat procurorilor ca a dat 500 DM spaga unui calugar pentru a fi angajat pe postul de jurist la Mitropolia Moldovei si Bucovinei. Mai mult, el a spus ca nu se afla in closetul palatului pentru a jefui casieria, ci pentru a sustrage documente compromitatoare pentru a santaja conducerea clericala a institutiei. IPS Daniel: "Nu are cu ce sa ne santajeze" Mitropolitul Moldovei si Bucovinei, Inalt Prea Sfintia Sa Daniel a respins cu tarie acuzatiile politistului. "El nu a fost niciodata angajat la Catedrala. In septembrie anul trecut, a depus o cerere pentru a fi angajat ca jurist, desigur cu acte false. Din comportamentul sau, juristul nostru a vazut ca este ceva care nu prezinta garantie si atunci el nu a fost angajat. Buzdugan a lucrat inainte in Politie la CFR si l-au dat afara. Tot ce spune el sint inventii. Asta pentru ca politia nu prea a fost multumita ca noi am insistat sa faca o ancheta serioasa, nu sa musamalizeze cazul. El nu a fost prins de politie, ci de paznicul nostru, care s-a luptat cu el mult timp pina l-a imobilizat. El a furat si banii din casierie. Banii il intereseaza si nu documentele. Ce documente sa fure el? Nu are cu ce sa santajeze Documentele noastre nu sint asa de secrete, incit sa fie folosite de cineva in scop de santaj. Toate acestea sint minciuni sfruntate", a declarat IPS Daniel. Pe numele lui Constantin Buzdugan a fost emis un mandat de arestare preventiva de 30 de zile sub acuzatia de furt calificat. CATALIN DUMITRESCU Ucigas urmarit general, eliberat de doua ori! Dat in urmarire generala ca suspect de crima, Florin Enache, in virsta de 47 de ani, din Secuieni - Neamt, a fost eliberat de catre procurorii bacauani de doua ori, in mod inexplicabil. El este cautat de politisti de trei ani incoace, pentru uciderea unui boschetar - Vasile Unguras (40 de ani) -, in noaptea de 13 spre 14 iulie 1998. Dupa o luna si jumatate, politistii bacauani au pus mina pe el. Procurorul Vasile Iancu, de la Parchetul de pe linga Tribunalul Bacau, a dispus sa fie cercetat in stare de libertate. Bineinteles ca suspectul s-a facut nevazut imediat ce a fost descatusat. Enache avea peste 24 de ani de condamnari pentru omor, tilharie si furt, din care mai avea de executat 661 de zile. Politistii l-au capturat din nou abia pe 13 iulie 2001, cind l-au prezentat iarasi Parchetului, cu propunerea de arestare. De aceasta data, procurorul Valeriu Macovei a fost cel care l-a eliberat. Si criminalul a disparut din nou, politia fiind silita sa-l dea pentru a treia oara in urmarire generala. Nici unul dintre cei doi procurori nu au putut fi contactati ieri, spre a explica deciziile de eliberare a acestui infractor periculos. Procurorul Iancu este in concediu, iar Macovei era plecat in judet. CLAUDIU TARZIU Drama pastorala Virgina violata la iarba verde, in Lunca Zizinului Olimpia M. (19 ani), din comuna brasoveana Budila, a fost violata, duminica dupa-amiaza, la marginea localitatii. Ea fusese acostata de Costel Brumar (24 de ani), care povestise la tot satul ca o place pe fata si s-a laudat ca pina la urma va fi a lui. In urma cu citeva luni, fata a acceptat sa fie curtata de Brumar, dar pentru ca i s-a parut violent, l-a lasat repede. Duminica, Costel i-a cerut Olimpiei sa il insoteasca, dar pentru ca aceasta a refuzat, tinarul a dus-o pe fata pina in Lunca Zizinului, la iesirea din sat, numai in suturi, palme si pumni. In ajutorul victimei nu a sarit nici un localnic, astfel ca fata a fost violata. Dupa citeva ore, Olimpia s-a dus la politia din sat si l-a reclamat pe fostul ei amic. Fata sustine ca era virgina si ca violatorul a batjocorit-o. Costel Brumar a fost retinut, fiind adus ieri dupa-amiaza in arestul IPJ Brasov, urmind ca astazi sa fie audiat de procurori. Tot astazi, Olimpia va fi examinata de un medic legist care urmeaza sa stabileasca daca fata a fost deflorata si daca prezinta urme de violenta specifice violului. CAMELIA CSIKI Paznici prinsi la furat Politisti din cadrul IPJ Ilfov si jandarmi din cadrul Fortei de Interventie Rapida au organizat o actiune complexa pe linia sustragerilor de produse petroliere. In noaptea de 14 spre 15 iulie, pe raza comunei Jilava au fost prinsi in flagrant patru agenti de paza la SC "Bereta" SA, in timp ce sustrageau benzina din conducta magistrala C3 a Petrotrans, cu ajutorul unei instalatii artificiale si al unui furtun de zece metri. Marian Dragan, 33 de ani, din Bucuresti, Gigel Badoiu, 28 de ani, din comuna Salcioara, judetul Dimbovita, Constantin Turtucaianu, 31 de ani, din Capitala, Petrisor Amuliu Balint, 22 de ani, din Bucuresti, au fost prinsi furind benzina chiar in timpul serviciului. Cei patru, aflati in patrulare, s-au folosit si de un ARO Spartana cu nr. B-25-BHH, care apartine societatii de paza si, pina in momentul flagrantului reusisera sa sustraga 160 litri de benzina. In ARO au mai fost gasite si alte instalatii artizanale. Cei patru au fost retinuti pe baza de ordonanta si urmeaza sa fie prezentati Parchetului de pe linga Judecatoria Buftea cu propunere de arestare preventiva, sub acuzatia de furt calificat. ALINA GRIGORE Retea de falsificatori de moneda anihilata de politisti Bani fabricati pe litoral Politisti din cadrul Centrului Zonal de Combatere a Crimei Organizate si Antidrog Craiova au depistat o retea de falsificatori de moneda, care actiona pe raza a trei judete: Dolj, Gorj si Constanta. Banii erau "fabricati" pe litoral, dupa care erau plasati in Gorj sau Dolj. Reteau a fost descoperita dupa ce oamenii legii l-au prins in flagrant pe Cristian Sandu, in virsta de 18 ani, din orasul Rovinari, judetul Gorj, fara ocupatie. S-a dovedit ca tinarul a detinut si pus in circulatie in piata centrala din Craiova si pe raza orasului Filiasi, judetul Dolj, 22 bancnote contrafacute, din cupiura de 50.000 de lei. Prin extinderea cercetarilor au mai fost identificati Gabriel-Cristi Todireanu, Lucian-Mihail Todireanu, din Rovinari, si Adrian-Mihai Vieriu, din Constanta, condamnat pentru furt de masini. In total, politistii au descoperit asupra celor patru 1.129 bancnote, in valoare de peste 56 de milioane de lei. Potrivit anchetatorilor, falsurile au fost efectuate in Constanta. Alte bancnote false, in valoare de 70 de milioane de lei, au fost aduse de Vieriu pe raza judetelor Dolj si Gorj, in perioada 7-19 iunie. Cei patru au fost prezentati Parchetului de pe linga Tribunalul Dolj, cu propunerea de arestare preventiva. Politistii de la Crima Organizata au depistat si alti doi membri ai retelei, care au fost retinuti si arestati in urma cu citeva zile: Marius Radu, 23 de ani, si Ilarie Radu, zis Kao, 21 de ani, ambii din Tirgu Jiu, judetul Gorj, fara ocupatie. In iunie anul acesta, cei doi au primit si pus in circulatie alte zece milioane de lei, primite de la Sandu, Todireanu si Vieriu. Din suma totala, care se ridica la aproximativ 140 de milioane de lei, politistii au recuperat pina in prezent mai putin de jumatate. Cinci dintre membrii retelei sint cercetati in stare de arest si un altul in stare de libertate. ALINA GRIGORE Seful Biroului Economic IPJ Galati si-a facut Vila "cu bani de la socri" Lt. Col. Iancu Tiron a fost sef al Biroului Economic. Vila sa este situata pe strada Vasile Alecsandri din Tecuci. Desi lt. Colonelul Tiron ne-a spus, initial, ca i s-a interzis "de la Galati" sa faca vreo declaratie presei, el a spus, in cele din urma ca s-a saturat de atitea controale care dureaza de aproape patru ani. "In patru ani am avut cinci controale. Trei de la Ministerul de Interne, unul de la IGP si unul de la Corpul de Control al Ministrului. Nu am nimic de ascuns. Am strins banii din vinzarea casei socrilor si am facut casa pe care o vedeti. Nu am facut nici un fel de afaceri dubioase, am dosare intregi cu acte care dovedesc fiecare materiale folosit in casa". Vila a fost ridicata intr-un an de zile. Politistul este in continuare cercetat pentru averea pe care o detine. El spune ca este gata sa puna la dispozitia tuturor dosarele cu acte pe care le detine pentru a demonstra ca acuzatiile aduse lui si familiei sale sunt nefondate. ALINA COMSA-DURBACA [17][pl.dll?rid=expresro] 