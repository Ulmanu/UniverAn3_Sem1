 Dezvaluirile "cutremuratoare" ale unei tinere plecate sa munceasca in Anglia au stirnit reactiile cititorilor "Evenimentului zilei" "Nu intimplator, parabola cu posmagii a fost scrisa de un roman" In numarul sau de miercurea trecuta, cotidianului "Evenimentul zilei" publica un amplu reportaj cu titlul "Studenti romani, sclavi pe plantatiile engleze!". Materialul, preluat da la Agentia de stiri Mediafax, prezenta "epopeea" unei studente din Cluj plecata sa munceasca in Anglia, la cules de salata. La o prima citire, istoria parea cu adevarat cutremuratoare, mai ales ca era pigmentata cu secvente demne de un thriller: tractorul care duduia in spatele lucratorilor, cutite uriase, de curatat frunze, hacuind salate in stinga si-n dreapta, noroiul cleios cu efect de "ralanti" la fiecare miscare. La o citire mai atenta, relatarea studentei nu era altceva decit expresia neputintei ei de a se adapta la un mod si un ritm normal de munca, pentru care englezii nu ar trebui blamati, ci, mai degraba, copiati. Plecind de la pataniile istorisite de clujanca, aceiasi idee, a modului in care este privita munca, s-a regasit si in "Comentariul zilei" semnat de Cornel Nistorescu in ziarul nostru de simbata. Numeroasele ecouri - in special de la romanii care traiesc sau muncesc peste hotare si au citit ziarul pe internet - venite in ultimele zile, ne-au determinat sa publicam, in cele ce urmeaza, o parte din aceste raspunsuri. Totdeodata vom incerca sa venim in intimpinarea celor care chiar vor sa inteleaga si sa se adapteze la standardele considerate "normale" de munca. Astfel, ziarul nostru va inaugura, cit de curind, o serie de materiale care vor cauta sa arate, pe de-o parte, ce vor patronii de la angajatii lor, si, pe alta parte, cit de pregatiti sint angajatii sa raspunda cerintelor impuse. - Ma numesc Petru (Pepe) H. Petrina si sint roman. In prezent locuiesc in statul New York, USA si sint aici de 11 ani. In prezent sint General Manager la Dellwood Country Club, un club de golf privat intr-o suburbie afluenta a orasului New York City. (...) Pozitia mea aici in club mi-a permis sa angajez in mod legal studenti din Romania peste vara, cu viza de student J-1, printr-o agentie acreditata de guvernul american. Vara care a trecut am angajat 14 studenti de la facultatile din Cluj si pot sa spun ca experienta noastra cu ei a fost pozitiva. (...) Pozitiile oferite studentilor romani anul trecut au fost diferite - unii au lucrat ca si chelneri/chelnerite in restaurantele noastre, altii au lucrat la snak-barul de linga bazinul de inot, unii pe terenul de golf, etc. Pe perioada angajarii lor (cam toti au venit la club la inceputul lunii iunie si au plecat in octombrie), si mai ales la inceput, am fost total socat sa vad, sa revad, cum mentalitatea romaneasca iese asa de mult in evidenta. Comentari legate de cite ore lucrau unii, comparat cu altii, am auzit des. In plus, aproape toti studentii au aratat o serioasa invidie fata de orele lucrate de alti colegi ai lor, si mai mult o frica ca nu cumva cei care au lucrat in conditii percepute ca mai bune (birou, etc.) sa faca mai multi bani decit cei care serveau mesele, de exemplu. Doi dintre studenti au plecat mai repede de la noi. Comentariile lor, in afara de faptul ca nu le-au convenit conditiile oferite de noi au fost de genul "nu am mers la scoala ani de-a rindul ca sa vin si sa fiu chelner aici". In medie fiecare au lucrat cam intre 35-50 ore pe saptamina. Dupa patru luni de lucru, ceilalti studentii au plecat inapoi in tara cu un venit net intre 4.000 si 5.000 $. PETRE (PEPE) H. PETRINA, New Coty, NY - Editorialul dv. de azi imi aminteste de o intimplare la care am participat in mod indirect in Grecia. Era, cred, in 1980. Mizeria se instalase in Romania, iar ecourile ei produceau o impresie din ce in ce mai puternica in lumea libera. In acel an, portocalii Greciei rodisera atit de mult incit mii si mii de tone de fructe, imposibil de vindut, urmau sa fie aruncate in mare. "Citi romani s-ar bucura de ceea ce, aici, se pierde" i-am spus intr-o zi unui prieten, om foarte bogat si mare iubitor al Romaniei. "Pai, sa le trimitem portocale" a raspuns el imediat. Si nu era o vorba in vint. A doua zi, m-a chemat sa-mi arate o scrisoare pe care o adresa Ambasadei Romaniei si prin care propunea sa finanteze cumpararea si expedierea unui tren de portocale. Tot ce cerea era sa fie trimisi de catre Bucuresti muncitorii care sa incarce trenul. Dupa doua luni (!) a primit un raspuns sec de la autoritatile romane, care ii cereau, daca tot vrea sa faca cadou, sa plateasca operatia de incarcare. Poate ca ar fi acceptat s-o faca si pe asta, dar, evident portocalele putrezisera de mult. Revolta mi-a fost temperata de gindul ca parabola cu posmagii a fost scrisa - si, poate, nu intimplator - de un roman... Mentalitatile nu s-au schimbat. povestirea studentei romance, "chinuita" in Anglia, ste echivalentul actual al raspunsului pe care l-a primit prietenul meu grec. Daca as cunoaste-o pe "martira" agriculturii britanice, i-as povesti ca, an de an, sute de studenti americani vin in Franta sa lucreze la culescul viilor. O munca istovitoare - caci strugurii trebuie strinsi foarte repede - pentru ca nu primesc bani, ci doar adapost si hrana. Adevarata recompensa pe care o au este practica limbii franceze. Careia i se adauga, pentru mai tirziu, amintirile placute. Altminteri nu vad de ce s-ar inscrie pe lsite de asteptare pentru a reveni si in anii urmatori. Dar, e drept, ei n-au fost contaminati de complexele dimbovitene... RADU PORTOCALA - Sint stabilit in Canada din anul 1996 si am ramas in continuare fidel "Evenimentului zilei". Citind articolul cu povestea tinerei studente plecata la munca la o ferma din Anglia pe perioada vacantei de vara, sincer sa fiu am ramas surprins de mentalitatea tinerilor studenti (intelectualii de miine) din Romania (folosesc pluralul pentru ca sint sigur ca domnisoara respectiva si-a gasit multi sustinatori) la 11 ani de la Revolutie. Din pacate, asa cum bine remarcati, comunismul in cei 50 de ani de propaganda a distrus conceptia despre munca, dar nenorocirea este ca nici acum in democratie, cind ar trebui sa se produca transformari importante in gindirea oamenilor, lucrurile nu stau altfel. (...) Din toata aceasta aventura tinara noastra nu a inteles esentialul: intr-o societate capitalista nu conteaza ce muncesti, important este sa cistigi cinstit bani. Si cind cistigi bani toata lumea te respecta indiferent daca maturi strada sau esti director de banca. PAUL RADULESCU, Toronto, Canada - Va felicit pentru articolul publicat in legatura cu scrisoarea tinerei care se plingea de munca din Anglia si ma bucur ca ati citit cu atentie si ati pus punctul pe "i". Aici, in occident, se LUCREAZA la standarde bine stabilite, dar mai puteti adauga si altceva. M-a surprins lipsa de respect fata de banii pe care ea a reusit sa-i puna deoparte. Pentru cei ce nu stiu, cel putin aici, in Canada, e mare lucru daca pui deoparte chiar si 1.600 de dolari dupa un an de lucru. Va spun asta pentru ca mi-au trebuit 2 ani sa-mi pot cumpara un aparat foto Nikon, care costa 200 de dolari, si am muncit, dar cheltuielile vietii de zi cu zi erau mari. Din pacate, cei ce vor sa munceasca si sa mearga in Anglia la recoltat, nu au bani de viza si de biletul de avion, si iata cine pleaca???... Cu stima, CRISTIAN, Toronto, Canada - Noi sintem in Franta de aproape 15 ani. Baiatul nostru, Florin, singurul nostru baiat, este acum si el student in Anglia. Face un MBA la Coventry. Este in anul doi si poate cel mai bun din clasa. Prietena lui, frantuzoaica, face si ea o scoala de experti contabili. Pentru a avea banii necesari de existenta, spala vase in restaurante, sau fac baby-sitting, sau dau cursuri de matematica, sau franceza, sau fizica etc. Chiar si cind si-au facut studiile in Franta, tot asta au facut. A munci nu este o rusine. Rusine e sa furi sau sa ceri sau sa te plingi in permanenta ca romanii ca nu au, dar nici nu fac nimic sa aiba. GABRIEL PENCIU, Franta Nivel valabil pentru semestrul 1 2001 Depozitele bancare sint garantate pina la 77 milioane lei Fondul de Garantare a Depozitelor in sistemul bancar a anuntat modificarea plafonului de garantare a depozitelor constituite de deponentii persoane fizice de la 65.169.000 lei la 77.095.000 lei pentru fiecare deponent, ca urmare a indexarii cu indicele preturilor de consum. Noul plafon reprezinta nivelul compensatiei care se plateste de Fond pentru depozitele constituite de deponentii persoane fizice la banci, daca devin indisponibile in cursul semestrului I 2001. NICOLETA BURTAN Griu american fara taxe vamale Ministrul agriculturii, alimentatiei si padurilor, Ilie Sarbu, va propune guvernului o serie de masuri pentru depasirea crizei griului, inclusiv prin includerea acestuia in programul GSM 103, a declarat purtatorul de cuvint al MAAP, Daniela Popa. Prin programul GSM 103, Romania urmeaza sa importe din SUA, pina la 1 iunie 2001, ulei brut, seminte de floarea-soarelui si porumb fara taxe vamale. Ministrul agriculturii a avut o serie de intilniri pe aceasta tema cu Lawrence Johnson, atasat comercial si agricol in cadrul reprezentantei Agentiei Internationale de Dezvoltare a SUA (USAID), partile implicate considerind oportuna promovarea si derularea creditului GSM 103. "Prin adoptarea acestei masuri, prin care si griul importat din SUA va fi scutit de taxe vamale, nu va fi favorizat nimeni, cantitatile importate mergind catre producatorii directi de piine", a precizat purtatorul de cuvint al MAAP. NICOLETA BURTAN Ministerul Turismului ingheata temporar privatizarile la Poiana Brasov Ministrul turismului, Dan Matei Agathon, a interzis Comisiei de Cenzori si Adunarii Generale a Actionarilor de la SC Poiana Brasov orice actiune de predare-primire pentru activele in curs de privatizare pina la elucidarea completa a sesizarilor privind neregulile din procesul de privatizare la aceasta societate. Potrivit unui comunicat al MT, Dan Matei Agathon a dispus efectuarea de urgenta a unei ample actiuni de control la cinci mari societati de turism - Poiana Brasov, BTT, Capitol, Mamaia si Neptun-Olimp, "cu privire la unele privatizari ilegale infaptuite in graba in ultimele zile ale anului 2000 si a folosirii abuzive a patrimoniului acestora". NICOLETA BURTAN Telefoane Alcatel produse la Timisoara Pina la sfirsitul acestui an, romanii vor putea cumpara telefoane mobile GSM fabricate de Alcatel la Timisoara, cel mai probabil pe liniile automate ale fabricii Solectron, a anuntat, ieri, un oficial al companiei, prezente in Romania de aproape zece ani. Dupa inceperea productiei de telefoane mobile in tara noastra, societatea spera sa se poata plasa pe locul al doilea pe piata romaneasca a terminalelor mobile, anul trecut cunoscind o majorare cu 25% a volumului comenzilor primite . (O.P.) 