 Gafa de proportii la Palatul Victoria Ordonanta 95 a fost viciata de anexe! Gabriela Vrinceanu-Firea, purtatorul de cuvint al guvernului, a declarat ieri ca "scopul Ordonantei de Urgenta 95/2000 privind stingerea unor obligatii bugetare ale agentilor economici care vor furniza produse si servicii pentru institutiile publice din sistemul de aparare nationala, ordine publica si siguranta nationala nu este de a sterge datoriile unor societati prin livrari de produse, ci de a compensa aceste debite". Firea a aratat ca desi din nefericire, ideea ordonantei a fost deturnata de anexe, care contin o lista eronata a societatilor care urmau sa faca obiectul actului normativ, "Guvernul nu va anula ordonanta, ci va elimina din anexe societatile care au viciat ideea de baza a actului normativ". Ea a aratat ca astazi, primul-ministru urmeaza sa lamureasca gafele care au facut ca actul normativ sa se transforme intr-unul nefiresc. Firea a precizat ca ministerele care au intocmit lista societatilor din anexa ordonantei vor trebui sa explice de ce figureaza, impreuna, intreprinderi care nu au datorii, intreprinderi cu obligatii la stat, firme particulare straine si fabricanti de produse care nu sint de prima necesitate pentru institutiile din aparare si siguranta nationala. Reamintim ca dupa publicarea actului normativ in Monitorul Oficial, "Evenimentul zilei" a aratat ca o serie de societati erau incluse in anexe desi la 31 decembrie 1999 nu aveau datorii la bugetul statului. Conform primului-ministru, initial, pe lista furnizorilor respectivi se aflau doar agenti economici din domeniul energiei electrice, al combustibililor si al carburantilor, precum si furnizori de alte servicii de stricta necesitate pentru aparare, ordine publica si siguranta nationala, insa, ulterior, lista a fost, se pare, extinsa. OVIDIU ZARA Mai sus de-atit nu se poate Fuziunea BCR-Bancorex a ajuns la Curtea Suprema de Justitie Chiar daca reglementarile cuprinse in ordonantele de guvern care aprobau fuziunea BCR-Bancorex au incercat sa inlature orice posibilitate de atac in justitie a acestui proces, avocatii micilor actionari care au reclamat legalitatea fuziunii au gasit totusi o chichita prin care sa conteste in instanta aceasta actiune. Aici trebuie spus ca in urma cu o luna micii actionari ai Bancorex au atacat la Tribunalul Municipiului Bucuresti - Sectia comerciala - decizia Adunarii Generale a Bancorex prin care se admitea fuziunea. Dupa infatisari repetate, saptamina trecuta, Curtea de Apel si-a declinat competenta si a stramutat procesul la Curtea Suprema de Justitie - instanta care va hotari de competenta carei curti jurisdictionale este acest proces. Legea nu spune daca o banca administrata special poate fuziona sau nu Principalele capete de acuzare aduse de micii actionari ai Bancorex vizeaza aprobarea bilantului contabil de fuziune fara a exista un raport al Comisiei de cenzori. In sprijinul acuzatiei sint aduse Legea bancara si Legea societatilor comerciale. Legea 31/1990 este adusa ca argument in proces deoarece Legea bancara nu are reglementari speciale pentru fuziunea intre doua banci. Micii actionari spun ca Bancorex era la vremea fuziunii in administrare speciala, ceea ce da nastere unor contradictii in reglementarile legale. In cazul administrarii speciale, Legea bancara specifica suspendarea activitatii cenzorilor. Dar, Legea societatilor comerciale, care completeaza Legea bancara, stipuleaza ca bilantul unei banci nu poate fi aprobat fara raportul Comisiei cenzorilor, iar o AGA este legala fara existenta acestui document. Micii actionari acuza subevaluarea patrimoniului Bancorex Micii actionari mai arata ca raportul de inventariere a fost facut pe baze strict contabile, iar valoarea patrimoniului Bancorex a fost cu mult diminuata. Conform bilantului de prefuziune, publicat in Monitorul Oficial, "garantiile de la clientela" - cifrate la 26.623 miliarde lei au fost cedate Agentiei de Valorificare a Activelor Bancare pentru acoperirea unor titluri de stat in valoare de 17.725 miliarde lei. In acelasi bilant contabil se stipuleaza ca activele Bancorex, in special cladiri, aveau o valoare contabila de 1.817 miliarde lei si au fost transferate la BCR. Insa acestea au fost preluate ulterior de stat pentru suma de numai 663 miliarde lei, ceea ce inseamna ca statul a platit doar o treime din valoarea lor contabila. Micii actionari arata ca numai valoarea imobilului din Calea Victoriei, in care a functionat centrala Bancorex, a fost preluat de BCR la o valoare de 4.213,5 miliarde lei. O ultima motivatie impotriva fuziunii este cea referitoare la despagubirile pe care trebuie sa le primeasca actionarii in cazul unei fuziuni. Potrivit Legii 31/1990, actionarii unei societati care este absorbita de o alta trebuie sa primeasca parti sociale in societatea nou-formata, fara insa a depasi 10% din valoarea nominala a actiunilor sau a partilor sociale atribuite. Concluzia micilor actionari este ca in cazul fuziunii BCR-Bancorex a fost incalcata Constitutia, document care apara dreptul de proprietate si stipuleaza ca "nationalizarea", in cazuri de necesitate absoluta, poate fi facuta prin lege si numai cu plata unei juste despagubiri. Acum ramine ca justitia sa hotarasca legalitatea sau ilegalitatea actelor normative prin care a fost posibila fuziunea BCR-Bancorex. GABRIELA TINTEANU BTR se aliniaza la dobinzile pietei Tendinta de scadere a dobinzilor bancare isi contiuna trendul. Inscriindu-se pe aceasta curba generala, Banca Turco-Romana (BTR) modifica dobinzile la depozitele in lei cu scadenta la o luna. Astfel, BTR va practica o dobinda de 36 % pe luna, pentru depozitele in lei constituite de clientii sai. La 19 iunie, dobinda practicata de BTR la certificatele de depozit si depozitele scadente la o luna in lei era de 38 % in ritm anual, iar la certificatele de depozit scadente la trei luni randamentul era de 38% pe an.(G.T.) Remes vrea sa puna "contra-pile" Decebal Traian Remes, demisionarul ministru PNL de la finante, a refuzat simbata sa precizeze cine dintre liberali este cel mai potrivit, in opinia sa, pentru a-i succede in aceasta functie. "Bineinteles ca ma gindesc la cineva pe care eu il consider bun, dar daca ii rostesc macar numele echivaleaza ca punerea unei contra-pile", a fost singurul comentariu facut de Remes. Intrebat daca isi va mentine hotarirea de a renunta definitiv la portofoliul Finantelor in cazul in care premierul Isarescu nu-i va accepta demisia - stiut fiind faptul ca au existat precedente in sensul prevalarii de refuzul primului-ministru - Remes a raspuns ferm ca nu este si cazul lui. CRISTINA SOFRONIE Schimbare in pas alergator la Ministerul Finantelor Sorin Pantis se pregateste sa ia locul lui Remes "Daca mi se va propune pozitia de ministru al finantelor am de gind sa o accept, pentru ca sint convins ca si in patru luni se mai pot face lucruri foarte importante", a declarat ieri, in cel mai pragmatic stil liberal, pentru "Evenimentul zilei", Sorin Pantis, posibil succesor al lui Decebal Traian Remes. "Desi trebuie sa admit ca ideea numirii mele este relativ noua si pentru mine, nu am luat-o in considerare pina acum", a adaugat Pantis, fost ministru al comunicatiilor in cabinetul Ciorbea. "Chiar daca poti fi ministru pentru o scurta perioada cred ca ai timp sa iei masuri acceptate de tot spectrul politic", a adaugat el. In eventualitatea numirii sale, Pantis intentioneaza sa grabeasca finalizarea legislatiei privind aplicarea Standardelor Internationale de Contabilitate, aflata pe masa de lucru a Ministerului Finantelor, sa administreze un buget de stat echilibrat, cu un control efectiv al cheltuielilor statului, sa reduca numarul fondurilor speciale si sa simplifice sistemul de impozitare. Sorin Pantis ramine candidatul cu cele mai mari sanse de a deveni ministrul finantelor, de vreme ce Sebastian Vladescu, actual secretar de stat, nu doreste portofoliul fostului sau sef, iar bancherul Dan Mircea Rusanu, un alt posibil candidat, nu intentioneaza sa abandoneze pozitia de presedinte al Eximbank, au comentat surse din Ministerul Finantelor. In eventualitatea acceptarii demisiei lui Remes de catre premierul Mugur Isarescu si a inlocuirii cu Sorin Pantis, acesta l-ar putea numi in functia de secretar de stat pe Cristian Boureanu, in acest moment consilier al ministrului finantelor, apreciaza surse din minister. LIDIA MOISE 