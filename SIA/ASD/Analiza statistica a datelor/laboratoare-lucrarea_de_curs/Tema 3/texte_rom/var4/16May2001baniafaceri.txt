 Statul garanteaza pentru Tarom Parlamentarii din Camera au aprobat textul ordonantei prin care Autoritatea pentru Privatizare si Administrarea Participatiilor Statului (APAPS) garanteaza un credit de 300 miliarde de lei contractat de Tarom la Eximbank. "Tarom avea urgenta nevoie de acesti bani pentru plata dobinzilor la datoriile acumulate de Tarom in anii trecuti, fata de furnizorii de servicii tehnice si de petrol. Suma era mai mare, noi am adaugat inca 45 miliarde lei", ne-a declarat directorul general al Tarom, Nicolae Demetriade. Desi nu ne-a dezvaluit suma totala a obligatiilor externe ale companiei, dl Demetriade a evaluat datoriile externe la sume "cel putin duble" fata de creditul primit recent. Dupa obtinerea votului final al Camerei (nr. -aminat ieri din lipsa de cvorum), APAPS va depune banii intr-un depozit la Eximbank. Ca sa obtina acest credit de la Eximbank, Tarom a alcatuit un program de restructurare si rentabilizare a companiei, care a insotit ordonanta salvatoare. Potrivit documentului, aplicarea planului ar trebui sa aduca 12,35 milioane dolari (aproximativ 350 miliarde lei) in pusculita companiei la finalul acestui an. Pe linga masuri menite sa creasca venitul mediu pe pasager sau de scada cheltuielile pentru aprovizionare, programul Tarom mai include si o reducere cu 10% a personalului, in urma careia se vor realiza economii de 1,75 milioane dolari S.U.A. LIDIA MOISE Secerat la un pret piperat "Semanatoarea" a lansat combina care sare miliardul Uzina bucuresteana "Semanatoarea" a lansat o noua familie de combine, cu preturi cuprinse intre 40.950 si 49.950 de dolari. Noile modele sint echipate cu motoare de import si, in opinia conducerii companiei, sint mult mai fiabile. "Sintem in masura sa acoperim toate cerintele fermierilor, oferindu-le combine cu latimea de lucru intre 3,6 si 6 metri si motoare cu puteri cuprinse intre 123 si 204 CP", a spus Liviu Birau, director executiv al firmei "Semanatoarea". Potrivit conducerii fabricii, dupa intrarea in vigoare a ordinului prin care Ministerul Agriculturii subventioneaza cu bani de la stat 55a din pretul utilajelor agricole, "Semanatoarea" a incheiat intr-o luna aproximativ 200 de contracte pentru achizitionarea de combine. VLAD MACOVEI Mobilierul de gradina - o afacere cu profit confortabil La Galati, unii intreprinzatori au preferat afacerile de familie, in locul asocierilor intimplatoare care, de multe ori, pot fi riscante. Asa au pornit Tache si Alexandru Trusan, tata si fiu, care au inceput sa produca mobilier de gradina si camping din lemn natur, intreaga productie fiind destinata exportului. Avind un personal care depaseste cu putin 30 de oameni, firma celor doi Trusan s-a facut cunoscuta in tari ca Olanda, Franta, Germania, Italia, Austria. De la un atelier... Alexandru Trusan are 34 de ani. A terminat TCM, o facultate cu profil tehnic la Universitatea din Galati. Tatal lui, Tache Trusan, are 71 de ani. A fost ani intregi director comercial la Intreprinderea "11 Iunie", o fabrica de accesorii metalice pentru industria usoara. In 1994 Tache Trusan a hotarit sa porneasca, impreuna cu Alexandru, cel mai mic dintre copiii sai, o afacere pe productie. Au cumparat, pe o strada veche din Galati, o casa cu teren. Au pornit, initial, cu un atelier in care lucrau zece oameni. Faceau mic mobilier de interior, din lemn natur. Ulterior, au extins afacerea cumparind terenul din vecinatate, unde au construit o cladire cu mai multe hale. Au adus din strainatate utilaje performante pentru prelucrarea lemnului si au inceput sa produca mobilier de gradina si camping. ...la o mica fabrica Alexandru Trusan, fiul, este si designer-ul firmei, el e cel care concepe modelele cu ajutorul unui calculator. In fiecare an firma merge la un tirg international, la Köln, in Germania. Inchiriaza un stand si isi prezinta produsele: "Acolo facem contractele cu partenerii straini. In fiecare an apar alti parteneri, pe linga cei cu care lucram de ani buni", spune Alexandru. "Cind lucrezi exclusiv cu partenerii straini, trebuie sa fii serios si sa faci lucru de calitate. Nu merge sa dai produsul asa.... sa pici la mica intelegere. Ca producator, trebuie sa accepti clientul cum este, sa faci cum vrea el", completeaza Tache Trusan spusele fiului. Secretul dezvoltarii: profitul reinvestit Mindria celor doi intreprinzatori este ca au facut totul fara imprumuturi de la banci. "Am vrut sa dorm linistit noaptea. Sa stiu ca totul e proprietate personala, nu sa girez cu munca mea si, eventual, sa pierd totul. Asta a fost politica financiara a firmei noastre", spune Alexandru. Investitiile totale facute de la infiintarea firmei se ridica la peste 20 de miliarde de lei. Hale, utilaje, masini. Alexandru Trusan nu vrea sa se opreasca aici. Crede ca o afacere are succes daca profitul este reinvestit si ca niciodata nu trebuie sa fii multumit, trebuie sa vrei sa faci mai mult. Intr-una dintre hale urmeaza sa functioneze o fabricuta de bomboane, iar in alta va fi pusa in functiune o sectie de confectii, chiar daca cele doua activitati nu au nimic in comun cu mobilierul de gradina. Cea mai buna vinzare, pe piata externa Pentru ca are comanda din Spania pentru mobilier de interior, firma familiei Trusan urmeaza sa infiinteze si o sectie de mobila de interior. "Avem deja o filiera de parteneri straini, e pacat sa nu ne extindem domeniile de activitate", spune Tache Trusan care, la 71 de ani, gindeste numai in cifre si indicatori tehnici. Cel care reprezinta imaginea firmei e Alexandru. Vorbeste cursiv trei limbi straine, lucru absolut necesar pentru a se putea aseza la masa negocierilor cu partenerii straini. Niciodata Alexandru Trusan nu s-a gindit sa lucreze pentru piata interna. A colindat impreuna cu tatal sau lumea intreaga pentru a vedea ce fac altii, ce oportunitati sint in economiile de piata veritabile si, eventual, pe ce sectoare de activitate-productie s-ar putea extinde. Pliantele publicitare sint editate in limba engleza si germana si sint distribuite doar in strainatate. Profitul firmei depaseste doua miliarde de lei pe an. Cei 30 de angajati lucreaza sase zile pe saptamina. Printre ei se afla si un sculptor. Terenul, care astazi se intinde pe circa 6.000 de metri patrati, a fost cumparat bucata cu bucata. Pe linga hale si constructii, a fost pastrata o zona de livada pentru ca "este o pata de culoare si pentru ca este si un hobby al meu", spune Tache Trusan care are sase nepoti. Alexandru si Tache Trusan au inceput, cu ani in urma, o afacere cu zece angajati si un atelier mic, in care produceau lucruri cautate in strainatate. Ei au ajuns astazi la o productie de 15 miliarde de lei. Desi pe piata locala firma lor e mai putin cunoscuta din atelierele lor pleaca spre strainatate, frumos ambalate in cutii din carton, mese, scaune, banci ori leagane din lemn natur. ALINA COMSA-DURBACA [11][pl.dll?rid=expresro] 