 Vilceanul dezvaluie ca Padureanu si Stefan l-au amenintat "Ti fac io si pi tini!", ii strigase "Pinalti" lui Craciunescu La cinci zile dupa ce Comitetul Executiv al FRF a decis inlaturarea lui Ion Craciunescu de la conducerea Comisiei Centrale a Arbitrilor, vilceanul a facut publica o intimplare care demonstreaza faptul ca presedintii de club sint cei care trag sforile, dupa propriul interes, in fotbalul romanesc. Fostul arbitru international a povestit ca Gheorghe Stefan si Jean Padureanu, presedintii cluburilor Ceahlaul Piatra Neamt si, respectiv, Gloria Bistrita, l-au amenintat ca vor face totul ca el sa paraseasca postul in care fusese propus de Mircea Sandu. Cei doi importanti oameni de fotbal l-au vizitat pe Craciunescu la biroul pe care acesta il are la firma impresarilor Becali si i-au comunicat faptul ca o sa aiba greutati daca nu isi va da demisia din functia in care fusese investit chiar in aceeasi zi. "Ti fac io si pi tini!", ar fi fost mesajul lansat de Gheorghe Stefan, alias "Pinalti". Craciunescu a sperat ca aceste amenintari vor fi numai vorbe in vint, fiind sigur ca "Pinalti" si "Lordul" trebuie sa tina cont de propunerea presedintelui FRF, Mircea Sandu. Calculul fostului arbitru s-a dovedit corect pina la un anumit punct. El nu a luat in calcul "pinza de paianjen", cum este numita alianta intocmita de presedintii puternici ai Diviziei A. Stefan si Padureanu l-au avut de partea lor pe Mitica Dragomir, presedintele Ligii Profesioniste de Fotbal, iar balanta s-a inclinat decisiv in favoarea complotistilor. Gheoghe Stefan recunoaste cu nonsalanta faptul ca l-a amenintat pe Craciunescu, precizind totusi ca "discutia s-a purtat pe un ton amical. Este foarte adevarat ca am fost la domnul Craciunescu la birou, insotit de Jean Padureanu. I-am spus ca daca nu renunta la dictatura si la conditiile pe care vrea sa le impuna s-ar putea sa aiba greutati", marturiseste "Pinalti", conducatorul Ceahlaului, care a devenit spaima arbitrilor romani, pe care ii alearga pe stadionul de sub Pietricica. Grigorescu, ultima solutie Nicolae Grigorescu, noul presedinte al Comisiei Centrale a Arbitrilor, a declarat ieri ca a acceptat oferta facuta de Adalbert Kassai, secretarul general al FRF, deoarece considera ca persoana sa reprezinta ultima solutie viabila pentru conducerea "fluierasilor" romani. "Nici eu nu cred ca sint cel mai bun presedinte pentru arbitrii romani. Poate ca sint chiar ultimul dintre toti candidatii, din punct de vedere al capacitatii de conducere. Am fost de acord si pentru ca, moral, este bine sa dau inapoi o parte din ceea ce am primit de la aceasta meserie", a marturisit Grigorescu. Timisoreanul a fost validat ieri de Comitetul Executiv al FRF, ai carui membri l-au votat in unanimitate, dupa cum sustine Kassai. "M-am orientat spre mai multi candidati, dar am renuntat la Porumboiu si Nesu, in urma luarilor de pozitie pe care acestia le-au avut in presa. M-am oprit asupra lui Grigorescu pentru ca acesta are cea mai buna carte de vizita a unui arbitru roman dupa revolutie: participari la un turneu final de Cupa Mondiala si de Campionat European", a anuntat secretarul general al FRF. Acesta a adus si alte argumente in sprijinul optiunii facute: "Grigorescu beneficiaza de o recunoastere deosebita pe plan intern si pe plan international. Este singura persoana prin care putem recistiga locul pierdut in Comisia de Arbitri a UEFA. In plus, e un om muncitor, echilibrat si conciliant, care poate da un avint tineresc activitatii CCA". Avram a sarit din schema In noua comisie propusa de Nicolae Grigorescu a aparut o singura modificare, fata de ceea ce se preconizase. Din schema a disparut Vasile Avram, cel care ieri parea ca si numit director general executiv. Intre Grigorescu si Avram au aparut unele neintelegeri, pe care primul a incercat sa le acopere diplomatic: "Eu i-am intins o mina lui Avram, dar am fost refuzat. Nu m-am suparat, sint prieten cu el, dar exista situatii cind chiar si prietenii nu pot colabora". Comisia este compusa din noua persoane: Nicolae Grigorescu - presedinte, Nicolae Rainea - presedinte de onoare, Romeo Stincan - director executiv, George N. Gherghe - consilier, Aron Huzu, Patritiu Abrudan, George Ionescu, Mircea Salomir si Mircea Nesu - membri. Grigorescu a anuntat ca doreste o descentralizare maxima a responsabilitatilor. Conform acestei idei, in fruntea Subcomisiei de Disciplina a fost instalat Francisc Kollosi, care nici macar nu este membru al CCA. Juriul de Apel, cea de-a doua si ultima instanta care mai este abilitata sa judece problemele legate strict de arbitraj, este formata din George N. Gherghe, Romeo Stincan, Aron Huzu, George Ionescu si Mircea Nesu. "Nu m-am bagat aici pentru ca nu vreau sa influentez in nici un fel opinia membrilor", a explicat Grigorescu absenta sa din cele doua comisii. Vasile Avram aproape ca plingea povestind motivul pentru care a renuntat la colaborarea cu Grigorescu. "M-am retras pentru ca mi s-a promis un alt post, cel de secretar (n.r. - Kassai il propusese pentru functia de director executiv). Cred ca Grigorescu nu a dorit linga el unul cu cap". Mitica Dragomir va superviza delegarile la Divizia A Presedintele CCA va face delegarile la Divizia A, pe care le va supune spre aprobare Comitetului de Urgenta al FRF, format din Mircea Sandu, Adalbert Kassai, Mitica Dragomir si Vali Alexandru. Grigorescu a cedat, astfel, exact la punctul unde predecesorii sai se opusesera din toate puterile. Timisoreanul a incercat sa explice pasul inapoi prin prevederile regulamentului, mentionind chiar ca, din punctul sau de vedere, a obtinut unele avantaje fata de legile FRF. "La regulament scrie ca trebuie sa fim supervizati de Comitetul Executiv. Eu am obtinut astazi o hotarire prin care CCA nu mai are de-a face decit cu Comitetul de Urgenta. Pentru schimbarea statutului si obtinerea unei independente reale, cerute si de Porumboiu, Nesu si Craciunescu, trebuie sa astept Adunarea Generala a FRF, unde mi s-a promis o modificare a regulamentelor". Cistigul lui Grigorescu nu este atit de important deoarece Comitetul de Urgenta va fi controlat tot de reprezentantii LPF, care vor avea trei dintre cele patru voturi, prin Dragomir, Kassai si Alexandru. Acest for va inlocui Comisia de Avizare care trebuia sa-l urmareasca pe Craciunescu. "Accept sa fiu tras de mineca, dar nu sa fiu dirijat", sustine presedintele CCA, care va trebui totusi sa tina cont de observatiile si sugestiile Comitetului de Urgenta in privinta delegarilor la Divizia A. Grigorescu a anuntat ca, la cursul pentru arbitri de la Bucuresti, din 24-25 februarie, acestia vor da o declaratie de impartialitate care, daca va fi incalcata, va duce la excluderea lor din activitate. MATEI UDREA LAURENTIU CIORNEI Dupa tratative purtate ieri cu Mihai Leu, Gheorghe Simion isi lasa odraslele pe mina lui Vastag Marian si Dorel Simion, cei mai valorosi pugilisti romani ai momentului, se vor prezenta la lotul national de box, sub comanda antrenorului Francisc Vastag. Acest acord incheiat ieri intre Mihai Leu, presedintele Federatiei Romane de Box, si Gheorghe Simion, tatal celor doi, a fost intermediat de generalul Marcel Popescu, conducatorul clubului Dinamo. Dupa cum se stie, antrenorul Gheorghe Simion a spus, in urma cu trei saptamini, ca baietii sai nu se vor mai prezenta la lotul reprezentativ, ca reactie la decizia Biroului Federal al FR Box, care l-a exclus din staff-ul tehnic. "Mergem inainte, nu avem ce face. Am renuntat eu, pentru binele acestui sport, pentru ca nu vreau ca sa pierdem doua medalii de aur la Campionatele Mondiale. Pentru ca, sint sigur, Marian si Dorel vor cistiga din nou titlul suprem", a spus Simion-senior. Prezent la discutie, vicecampionul olimpic Marian Simion a declarat ca astazi se va prezenta in cantonamentul de la Ocna Sugatag. "Daca stam pe loc si nu ne antrenam nici cu tata, nici cu Francisc Vastag, vom pierde pregatirea". Cel mai multumit de incheierea conflictului a fost Mihai Leu. Singurul roman care a cucerit titlul de campion mondial la box profesionist a marturisit ca nu se astepta ca incidentul sa se finalizeze atit de repede. "Vom incerca sa fie bine pentru toti", a spus Leu, care a promis ca in viitoarea sedinta a Biroului Federal va propune ca lui Gheorghe Simion sa-i fie atribuita o functie in conducerea tehnica a nationalei. (L..C.) Patru stele pe epoletii lui "Gurita" Deportivo Alaves, echipa de fotbal la care evolueaza si romanul Cosmin Contra, a terminat la egalitate, scor 3-3, cu Internazionale Milano, partida contind pentru mansa-tur a optimilor de finala ale Cupei UEFA. Internationalul nostru a jucat tot meciul si a avut o evolutie excelenta, fiind notat cu patru stele in cotidianul catalan "El Mundo Deportivo" (la fel ca si uruguayanul Recoba, autor a doua goluri), calificativ care se acorda foarte rar in presa iberica. Incursiunile sale in atac au produs panica, iar "Gurita" a dat pasa de gol pentru ultima reusita a formatiei din Vitoria, semnata de Ivan Alonso. Comentatorul postului italian "Rai Due" a laudat prestatia romanului, considerind ca "prezenta sa in teren a pus de multe ori in pericol fragila defensiva italiana". Ceilalti doi romani calificati in optimile C2, Ionel Ganea si Viorel Moldovan, au fost nevoiti sa priveasca din tribuna partidele sustinute de formatiile lor, VfB Stuttgart, respectiv FC Nantes, din cauza accidentarilor. De altfel, echipele celor doi atacanti romani au resimtit lipsa unor virfuri penetrante, forta lor ofensiva fiind extrem de redusa. In cel mai tare meci al zilei, FC Liverpool a invins liderul Seriei A, AS Roma, scor 2-0, chiar pe "Stadio Olimpico", luind o serioasa optiune pentru calificarea in sferturi. Meciul a fost precedat de incidente grave intre fanii celor doua grupari, sapte suporteri ai oaspetilor (dintre care doi norvegieni) fiind spitalizati cu rani grave. DANIEL NAZARE, SILVIU TANASE Deportivo Alaves - Internazionale Milano 3-3 (1-1). Au marcat: Javi Moreno (min. 43), Tellez (min. 70), Ivan Alonso (min. 72) / Recoba (min. 45 si 50), Vieri (min. 64); PSV Eindhoven - AC Parma 2-1 (1-0). Ooijer (min. 24), Rommedahl (min. 73) / Mboma (min. 67); Slavia Praga - FC Kaiserslautern 0-0; AEK Atena - FC Barcelona 0-1 (0-1). Luis Enrique (min. 42); VfB Stuttgart - Celta Vigo 0-0; Rayo Vallecano - Girondins Bordeaux 4-1 (1-1). De Quintana (min. 20), Bolici (min. 73), Quevedo (min. 84), Michel (min. 90) / Laslandes (min. 1); AS Roma - FC Liverpool 0-2 (0-0). Owen (min. 47 si 61); FC Porto - Nantes 3-1 (1-1). Esquerdinha (min. 16- din penalty), Gillet (min. 59 - autogol), Secretario (min. 86) / Ahamada (min. 14). Flash Ciclisti izbiti de masina Ciclistul spaniol Ricardo Ochoa Palacios, component al echipei "Kelme", a murit joi, la Malaga, dupa ce a fost lovit de un automobil. In acelasi accident, Javier, fratele geaman al rutierului spaniol si coechipier cu acesta la "Kelme", a fost si el grav ranit, fiind internat la spital, in coma, cu diagnosticul de traumatism cranian si multiple leziuni la nivelul membrelor superioare si inferioare. Cei doi frati faceau un antrenament pe o sosea de centura din apropierea localitatii Cartama, din provincia Malaga. Un autoturism a intrat in plin in fratii Ochoa Palacios, Ricardo decedind pe loc. Javier a ocupat locul al 13-lea in clasamentul final al Turului Frantei, editia din anul 2000. (M.B.) Kassai, o jumatate de secol Sedinta Comitetului Executiv de ieri a coincis cu ziua de nastere a lui Adalbert Kassai. Secretarul general al Federatiei Romane de Fotbal a implinit 50 de ani, ocazie cu care presedintii de club, participanti la investirea lui Nicolae Grigorescu in functia de presedinte al CCA, l-au sarbatorit cum se cuvine. In sala de conferinte a federatiei, Bela Kassai a organizat o masa festiva, incarcata cu bunatati. Gino Iorgulescu, presedinte la FC National, nu s-a prea bucurat de festin pentru ca si-a pierdut cheile de la noul sau jeep Mitsubishi Pajero. "Sint foarte suparat. Nu-mi mai gasesc cheile de la masina. Cred ca a facut cineva o gluma proasta si mi le-a ascuns", a rabufnit fostul international. (L.C., M.U.) Uriasul n-a fost in apele lui Echipa franceza de baschet Elan Bearnais Pau-Orthez a ajuns la cea de-a treia victorie consecutiva in Superliga europeana de baschet. Intr-un meci contind pentru etapa a 14-a din Grupa B, Pau a invins, acasa, formatia turca Efes Pilsen Istanbul, scor 94-73. Cel mai bun jucator al partidei disputate in fata celor 8.000 de spectatori prezenti la "Palais des Sports" a fost declarat francezul Fabien Dubos. In numai 12 minute, el a reusit 13 puncte, noua recuperari si doua pase decisive. Cel mai bun marcator de la Pau a fost Roger Esteller, cu 19 puncte. Romanul Ghita Muresan a avut o evolutie sub cota la care s-a ridicat in ultimele saptamini. El a jucat 11 minute soldate cu patru puncte, patru recuperari si o pasa decisiva. EBPO se afla pe locul patru, cu 22 de puncte. (M.B.) Baietii lui "Luci" au refuzat cantonamentul Presa turca de ieri a continuat sa aloce spatii mari partidei pe care Galatasaray a cistigat-o cu 1-0 in fata campioanei Spaniei, Deportivo La Corua, in Liga Campionilor. Cotidianul "Hurriyet" a dezvaluit faptul ca fotbalistii pregatiti de Mircea Lucescu au refuzat sa intre in cantonament inaintea disputei cu ibericii pentru ca nu si-au primit salariile. "Prieteni, meciul cu Deportivo va fi foarte dificil. Incepind cu aceasta seara intram in cantonament", le-ar fi spus "Luci" jucatorilor sai la finele antrenamentului de luni dimineata. Motivind ca nu si-au primit banii, fotbalistii i-au cerut tehnicianului roman sa nu mai intre in cantonament. "Bine, aveti dreptate. Nu mai intram in cantonament. Nici eu nu mi-am luat salariul, asa ca va intelg. Am incredere in voi, sinteti cea mai buna echipa din lume", a sosit verdictul lui Lucescu. (S.T.) Autopsia care va avea loc azi, in Italia, va stabili cauza decesului Handbalista Raluca Ciobanu a trait ultima zi a indragostitilor Raluca Ionela Ciobanu, handbalista de la formatia italiana Cassano Magnago, a fost gasita moarta joi dimineata, in apartamentul pus la dispozitie de club, locuinta pe care o impartea cu alte doua coechipiere. Romanca juca pe postul de centru-coordonator la gruparea dintr-o micuta localitate a provinciei Varese, regiunea Lombardia, comuna situata in apropiere de Milano. Handbalista, nascuta in Curtea de Arges, ar fi implinit, pe 15 martie, 25 de ani. In Romania ea a evoluat la echipele Oltchim Rimnicu Vilcea, Arpechim Pitesti si Dorobantul Ploiesti, pe postul de inter-stinga. Handbalista a facut parte din lotul largit, convocat pentru Campionatele Mondiale de tineret din Brazilia, editia 1995, competitie la care "tricolorele" au cistigat titlul suprem. Raluca Ciobanu s-a transferat la Settala (Milano), in vara anului trecut, apoi, din septembrie 2000, a venit la Cassano Magnago. Presedintele Saporiti plingea in hohote Lino Elicona, impresarul jucatoarei, cel care a intermediat transferul Ralucai in Italia, domiciliaza in Siracusa (Sicilia). El a sosit ieri la Cassano pentru a se ocupa de toate formalitatile privind autopsierea si repatrierea trupului neinsufletit al handbalistei. "Nu-mi vine sa cred ca s-a intimplat o asemenea tragedie. Raluca avea contract cu Cassano Magnago pina in vara asta si avea optiune de prelungire pentru inca doi ani. Era multumita de conditiile de aici. Cistiga peste 1.500 de dolari pe luna, plus alte prime si bonusuri. Isi cumparase si o masina de curind. Lucrurile pareau promitatoare. Colegele ei de apartament au vazut ca nu mai respira, dimineata, cind s-au trezit. Imediat, la 8.30, a venit si presedintele clubului, care urma sa o duca, chiar in acea zi, la niste investigatii medicale mai serioase", a declarat Elicona. Giovanni Saporiti, presedintele clubului, parea distrus de durere. Plingind in hohote, ne-a declarat ca "Raluca era ca si fetita mea. Juca excelent si avea toate sansele sa devina o stea a handbalului italian. Am descoperit-o la un meci, anul trecut, si i-am propus imediat un contract cu noi. La inceput a ezitat, dar pina la urma am convins-o sa vina la Cassano. Ne vom ocupa de toate formalitatile necesare, pe cheltuiala clubului. Jucatoarea avea si o asigurare, urmind ca familia sa primeasca o pensie importanta, lunar". Saporiti este un fan inrait al echipei de fotbal AC Milan. El a adaugat ca "am vorbit cu ea ultima oara inainte de partida cu PSG, din Liga Campionilor. Stiam ca nu se simte bine si am linistit-o, spunindu-i ca-mi voi lasa mobilul deschis si ca ma poate suna oricind. Raluca mi-a raspuns ca ma iubeste ca pe tatal ei si ca va tine pumnii pentru Milan. Au fost ultimele cuvinte pe care mi le-a adresat". Sandu Boc acuza medicii Enicola si Saporiti l-au asteptat la aeroportul Malpensa din Milano pe Bogdan Ciobanu, fratele geaman al jucatoarei. De altfel, Raluca isi iubea foarte mult parintii si fratele, cu care vorbea zilnic la telefon. Bogdan a obtinut viza de Italia cu ajutorul lui Alexandru Boc, fostul mare fotbalist, care o cunostea bine pe Raluca si a ajutat-o sa se transfere in "Cizma". "L-am dus dis-de-dimineata la consulat si m-am dat peste cap, numai sa poata pleca azi (n.r. - ieri). Am rezolvat treaba si l-am pus la cursa Alitalia de 17.20, pentru Milano. Oricum, trebuie sa aflam precis ce s-a intimplat pentru ca mi se pare ca medicii care au consultat-o nu si-au facut datoria pe deplin. Cum sa mori la 25 de ani dintr-o raceala sau niste coaste fisurate? Ea se tot plingea de citeva zile ca respira greu, ca o doare undeva in zona plaminilor." Bogdan Ciobanu a declarat, imediat dupa ce a aflat despre moartea surorii sale, ca nu mai are de ce sa traiasca si ca se va arunca in barajul Vidraru, cu masina. Azi va fi facuta necropsia, la o clinica medico-legala din apropierea cimitirului Gallarate. Cauza mortii: coaste fisurate sau afectiune pulmonara? Boc a precizat ca, din discutia purtata cu Lino Elicona, este posibil ca moartea jucatoarei sa aiba legatura cu o accidentare recenta: "Raluca a suferit un traumatism serios la meciul cu Enna, din 20 ianuarie. La radiografie s-a constatat ca avea niste coaste fisurate. Ca urmare, in partida urmatoare, ea nu a fost introdusa in joc. Presedintele intentiona sa o duca la investigatii mai serioase si chiar joi dimineata urma sa se vada cu ea." De asemenea, romanca suferea, de citeva zile, si din pricina unei raceli la plamini. Presa italiana, prin site-urile de Internet "Canalesport" si "Datasport", avanseaza o ipoteza tulburatoare: moartea ar fi putut fi cauzata de dopaj. Deocamdata insa, singura constatare facuta in ancheta ordonata de Massimo Baraldo, procurorul districtual, este ca pe corpul Ralucai nu s-au gasit semne de violenta. Mai mult, nu au fost constatate, in primele probe biologice recoltate, urme de stupefiante. Mesaj SMS: "Te iubesc, Daniel! Ne vedem miine!" Raluca era prietena, de mai multa vreme, cu Daniel Nicolescu, unul dintre portarii echipei FC Arges. Acesta a fost realmente socat la auzul vestii. Cei doi indragostiti trebuiau sa se casatoreasca in curind. Raluca si Daniel au petrecut impreuna Craciunul si Revelionul, in tara, fata intorcindu-se in Italia pe 2 ianuarie. Nicolescu a fost operat de menisc in iarna, si acum se afla in perioada de recuperare, neputindu-se deplasa, deocamdata, decit in cirje. Ultimele cuvinte ale fetei i-au fost dedicate iubitului ei. Fiind Ziua indragostitilor, Raluca i-a trimis, la ora 23.50, un mesaj SMS lui Nicolescu, cu urmatorul continut: "Te iubesc, Daniel! Ne vedem miine, mi-e tare dor de tine!". Fiind accidentata, handbalista a primit o pauza. Ea trebuia sa soseasca in tara chiar ieri, urmind sa petreaca mai multe zile alaturi de prietenul ei, cu gindul ca se va insanatosi mai repede in Romania, avind si familia aproape. Grupaj realizat de MARGARIT BANUTA, DANIEL NAZARE si DANIEL CONTESCU [15][pl.dll?rid=expresro] 