 Ministerul Transporturilor, acuzat ca a lasat autostrada Bucuresti - Pitesti fara boschete Ministerul Mediului s-a suparat pe Ministerul Transporturilor pentru ca nu respecta prevederile din acordurile de mediu atunci cind se fac modernizarile de drumuri. Administratia Nationala a Drumurilor (AND) a modernizat mai multe drumuri nationale, dar nu s-a obosit sa mai refaca si aliniamentele vegetale. Un exemplu este ruta Bucuresti-Urziceni-Buzau unde s-a largit soseaua, dar nu s-au mai plantat pomi pe margine. Acelasi lucru s-a intimplat si pe alte drumuri nationale din Moldova, a declarat Gabriel Dumitrascu, director general in Ministerul Mediului. Acesta este nemultumit si de faptul ca AND nu s-a gindit sa amplaseze, in spatiile de parcare de pe drumurile nationale, pubele pentru gunoaie si nici nu a contractat o firma de salubrizare care sa le goleasca periodic. Dar, dupa cum ne-a declarat Gabriel Dumitrascu, cel mai grav fapt este ca Ministerul Transporturilor nu a respectat, pe autostrada Bucuresti-Pitesti, prevederile din acordul de mediu: "Au desfiintat cam 20 de hectare de spatiu verde si nu au pus nimic in loc. In acordul de mediu scria foarte clar ca trebuie pastrat scuarul cu vegetatie care exista inainte de modernizare pe mijlocul autostrazii". Gabriel Dumitrascu a mai precizat ca a sesizat atit conducerea AND cit si Ministerul Transporturilor in legatura cu aceste aspecte. EUGENIA MIRCESCU Incendierea manuscriselor Craiovenii care au trecut ieri prin fata prefecturii au fost martorii unui eveniment mai putin obisnuit. Adriana Maria Barbu a dat foc manuscrisului "Critica ratiunii reactionare", care apartine tatalui sau, scriitorul Constantin Barbu. Volumul avea peste 200 de file si era pregatit pentru tipar, urmind sa fie inclus in ciclul "Corpus Eminescian", din care autorul a publicat deja citeva zeci de volume, alaturi de 13 carti ce cuprind manuscrise in facsimil ale lui Eminescu. Fiica lui Constantin Barbu ne-a declarat ca tatal sau, aflat acum in spital, i-a cerut sa faca acest gest in semn de protest fata de arestarea fratelui acestuia de catre procurorul Vasile Dimon. Ion Nicu Barbu se afla de peste trei luni in arestul politiei, fiind acuzat ca nu a rambursat in termen un credit de la BIR. Constantin Barbu ne-a declarat ca intentioneaza sa dea foc, din trei in trei zile, cite unui manuscris sau unei carti despre Eminescu. Barbu spune ca simbata si marti, la Iasi, respectiv, la Cluj, vor arde alte manuscrise ale lui Eminescu. SPANU ION Sistarea apei calde aduce Pitestiul in pragul unei revolte Orasul Pitesti a ramas de ieri fara apa calda. Termoelectrica a luat aceasta masura pentru o restanta la plata de 18,96 de miliarde de lei. Directorul Constantin Bulgaru a declarat ca, desi a existat un protocol de achitare a datoriilor de catre SC "Termoficare 2000", acesta nu a fost respectat. Ieri, in Pitesti, a izbucnit un urias scandal dupa ce s-a aflat ca numai fondul de salarii al conducerii "Termoficare 2000", firma datoare acum la Termoelectrica, se ridica la 540 de milioane de lei pe an. Ca sa potoleasca spiritele si sa preintimpine o revolta, primarul Tudor Pendiuc a promis ca va demite intreaga conducere a SC "Termoficare 2000", pentru incompetenta de a lasa un intreg oras fara apa calda. GABRIEL MARICA Sediul PDSR Prahova, atacat cu rosii Niculae Popovici, in virsta de 45 de ani, somer din comuna prahoveana Sirna, a fost sanctionat ieri cu amenda de politisti pentru ca a murdarit geamurile sediului PDSR Prahova cu trei rosii. Dupa o plingere depusa de conducerea PDSR Prahova, in care se arata ca sediul organizatiei locale a partidului a fost atacat la sfirsitul saptaminii trecute de un individ necunoscut inarmat cu rosii, oamenii legii l-au sanctionat pe ineditul infractor. Popovici a declarat politistilor ca nu are apartenenta politica, dar, fiind sub influenta bauturilor alcoolice, si-a amintit ca i se promisese repartizarea unui apartament. Pentru ca nu l-a primit, somerul s-a razbunat, aruncind cu rosiile cumparate de la piata cu o jumatate de ora inainte de incident. VIOLETA STOICA Nici intre patru scinduri nu mai esti in siguranta Sicrie subrede la pret de lux In ziua de astazi, nici sicriele nu mai sint sigure. O femeie, care nu doreste sa-i publicam numele, a avut un deces in familie si a achizitionat de la SC Petracom SRL Slobozia un sicriu pentru care a achitat suma de 700.000 de lei, pentru inhumarea mamei sale. Sicriul cu pricina a ajuns fara probleme in biserica, unde s-a desfasurat ritualul religios. Din pacate, cind sicriul a fost ridicat de pe masa pentru a fi dus la masina, s-a intimplat nenorocirea. Fundul sicriului, prins doar in niste cuie mici, a cedat, iar decedata a fost la un pas de a pica pe podeaua bisericii. Cu mare greutate, rudele au improvizat din niste scinduri un soi de capac pe care l-au aplicat pe spatele sicriului. Operatiunea a costat circa 150.000 de lei si s-a desfasurat cu moarta in sicriu. Ieri, rudele au anuntat Oficiul pentru Protectia Consumatorului, care a demarat un control la firma respectiva. Patronul societatii, Radu Paros, spune: "Am telefon mobil, puteam sa fiu anuntat, veneam cu alt sicriu si schimbam marfa". El a declarat organelor de control ca sicriele improprii provin de la firma Stroescu SRL din Bucuresti si a fost de acord sa restituie femeii contravaloarea sicriului. La rindul sau, doamna in chestiune a declarat ca va dona intreaga suma azilului de batrini din Slobozia. MIHAI ENCIU Vatmanii ieseni cer lefuri mai mari Angajatii Sectiei II a Regiei Autonome de Transport in Comun Iasi au intrat intr-o greva spontana ieri dimineata. Circulatia tramvaielor a fost paralizata in intreg orasul, mii de ieseni intirziind de la serviciu din cauza protestelor. Intilnirea dintre reprezentantii vatmanilor si primarul Constantin Simirad a avut loc abia in jurul orei 13.00 si s-a incheiat fara sa se ia vreo decizie. Protestatarii au prezentat primarului nemultumirile legate de nemajorarea salariilor si de lipsa conditiilor de munca. Primarul a declarat ca nu este de acord cu cererile grevistilor. "Avem un buget programat pe un an. Este un buget de austeritate mai mare decit in ceilalti ani. Actiunea vatmanilor este fara nici o finalitate, pentru ca oricit ar protesta ei, chiar daca ar sta un an in greva, noi nu avem de unde sa le marim salariul", a exclamat Constantin Simirad. Primarul a precizat ca-i va sanctiona aspru pe cei care se fac vinovati de perturbarea traficului de calatori. Citeva tramvaie au circulat totusi la inceput pe traseele scurte, cele lungi fiind asigurate de autobuzele RATC. Liderul sindicatului din RATC, Vasile Sandu, a declarat ca se desolidarizeaza de greva spontana, dar considera ca cererile grevistilor din Sectia II sint justificate. Vatmanii erau foarte nervosi si din cauza ca "veniturile noastre sint mai mici fata de ale soferilor care stau si vind motorina la coltul strazii". CATALIN DUMITRESCU Litoral 2000 Spectacol final la Festivalul "Callatis 2000" Pe nava-scena amplasata in portul Mangalia a avut loc marti seara, incepind cu ora 20.30, spectacolul final al Festivalului "Callatis 2000". Intrucit a fost "Ziua Marinei", show-ul a fost si mai palpitant. Citiva marinari, imbracati de sarbatoare, au facut animatie pe nava. S-a dansat si s-a cintat pe ritmuri din cele mai diverse: de la muzica populara la ritmuri pop. Au fost prezenti Benone Sinulescu si Ro-Mania, Sofia Vicoveanca, Marcel Pavel, Mircea Rusu Band, Teatrul Masca, un ansamblu de dans din Turcia si tineri in costume populare romanesti. Sponsorii festivalului - Petrom, Tarom, Mangalia SA, BCR, Touring, Timisoreana: Dorna - au oferit turistilor aflati zilele acestea pe litoral un veritabil spectacol, incheiat cu multa sampanie si focuri de artificii, spre deliciul spectatorilor. LIVIA GRIGORE Soprana Mariana Nicolesco a ales terasa "RoseMarie" Terasa "RoseMarie" din Neptun reuseste sa atraga in fiecare seara numerosi clienti. Aflata in statiune, vestita solista de opera Mariana Nicolesco, impreuna cu niste prieteni, o familie de germani, a ales tot "RoseMarie" pentru o cina speciala. Artista de renume mondial s-a simtit ca la ea acasa, iar ospatarii s-au straduit sa fie la inaltime, avind o asemenea celebritate in local. Surpriza serii a fost chelnerul Viorel, foarte apreciat pentru numerele sale de jonglerie cu tuburile de ketschup si cu tavile. MARGARITA MIHAI Florica si Alexe, lautarii de cearsaf Profitind de faptul ca in aceste zile statiunea Neptun este pur si simplu invadata de turisti, doi "mici intreprinzatori" au gasit o modalitate inedita de a face "un ban cinstit". Ei isi incearca zilnic norocul pe plaja, carind cite un acordeon jerpelit. Florica si Alexe sint doi lautari simpatici, din Mangalia, care vin si-ti cinta la cearsaf. "N-avem ce sa facem. Am fost stivuitoristi la ICRA, pe vremea lu' Piticu', si dupa aia am ramas fara serviciu. Alexe are acasa trei copii, io am cinci. Ce sa le dam de mincare balaurilor aia mici, ca ne-au ros urechile? Noi n-am luat mult niciodata. Cinci mii, sapte mii, cit il lasa inima pe fiecare. Am mai primit si cite douazeci de mii, da' rar", ni s-a destainuit Florica. "Lautarii de cearsaf", cum le spune lumea, vin in fiecare zi cu un maxi-taxi din Mangalia, pentru care platesc 28.000 de lei dus-intors. Manele vestite precum "As da zile de la mine", "Baiatu' si fata mea" sau "Multe balerine" fac deliciul turistilor veniti sa se simta bine in concediu. MARGARITA MIHAI Servicii noi, pentru voi - Turistii aflati in acest an pe litoral pot scapa de grija biletelor de tren apelind la serviciile unei firme care, pentru un comision de 10.000 lei/tichet, livreaza direct la hotel biletele solicitate. Comenzile se fac cu sase zile inainte de data plecarii, prin taloanele aflate la receptiile hotelurilor ori sunind la telefoanele 092.924.025 sau 095.853.121. - Fanaticii Internetului pot sa-si ostoiasca dorinta arzatoare de a intra pe retea intre doua bai in mare, pentru ca, incepind din aceasta vara, in complexul comercial din Neptun (vizavi de posta) firma "Sara" ofera acces public pe Internet, la un tarif de 20.000 lei/ora. Un serviciu similar exista si in Jupiter, la Hotel Cozia. - Cei care doresc sa-si amelioreze starea de sanatate sau, pur si simplu, sa se mentina in forma pot beneficia de serviciile furnizate de complexul balnear de la Hotel Doina din Neptun, care ofera posibilitati de relaxare si tratament in sali de fitness, sali de masaj, bai de namol etc. Amanunte suplimentare puteti obtine la telefoanele 041/701012 sau 12060, daca sunati de pe litoral. Diseara, pe plaja din Costinesti, Prezervativ pe portativ Academia "Love Plus" organizeaza in aceasta seara o cintare de zile mari "100% LIVE TOLIFE", sub genericul "PROCKTECTION FESTIVAL". Pe plaja din Costinesti, dupa ora 18.00, vor evolua printre altii Timpuri Noi, Vita de vie, Vank, Holda & 1-Q Sapro, AB4, Open, Dreamdoktor, Suie Paparude, D.J. Vasile. Show-ul va fi animat de vedeta PRO TV MC George Vintila. Spectacolul din Costinesti continua campania organizatiei PSI Romania, "de informare a tinerilor despre importanta protectiei in actul iubirii". De serviciile baietilor de la "Love Plus" au beneficiat si fetele de la A.S.I.A., aflate cu citeva seri in urma in discoteca Paparazzi, unde a avut loc ultima petrecere de acest gen. MARGARITA MIHAI Masini mortale pe plaja din Neptun Accesul ambulantelor este impiedicat de masinile "bengoase" ale "smecherilor" de pe litoral Prahoveanul E.F., 28 de ani, in ciuda faptului ca este un inotator neexperimentat, s-a aventurat sa plonjeze in apa de pe digul de la scutere, din statiunea Neptun. Curentul l-a tras in larg si doar salvamarii au reusit sa-l recupereze. O ambulanta de la Policlinica "Delta" a sosit val-virtej la fata locului, dar accesul pe dig era blocat de un Jeep si un Mercedes. Echipajul a fost nevoit sa ia butelia cu oxigen, targa si trusele la spinare si sa alerge pina la locul cu pricina, unde medicul a ajuns pe jumatate sufocat de efort. In fine, E.F. a fost readus la viata dupa ce i s-au facut o respiratie artificiala si un masaj cardiac. Din fericire, in acest an nu au existat prea multe cazuri de inec. Promptitudinea cu care sosesc Salvarile a facut ca vara aceasta numarul victimelor marii sa fie foarte redus. Numai ca munca medicilor de pe ambulante este mult ingreunata, iar viata celor care au nevoie de ajutor este pusa sub semnul intrebarii din cauza numeroaselor masini care stationeaza pe plaja si impiedica medicii sa ajunga la locul accidentului. Baietii de bani gata vor sa-si impresioneze iubitele "cu gentiletea" de parveniti, parcindu-si masinile in cele mai nepotrivite locuri si punind astfel in pericol salvarea vietii oamenilor. MARGARITA MIHAI Se anunta nopti tropicale In urmatoarele zile, vom avea parte de nopti tropicale, a anuntat Institutul National de Meteorologie si Hidrologie. Aceasta inseamna ca temperatura nu va cobori, noptile, sub 20 de grade Celsius. INMH a mai avertizat ca vremea caniculara se va instala, in vestul si sudul tarii, mai devreme cu o zi decit fusese prognozat. Astfel, incepind de astazi si pina pe 22 august, temperaturile maxime vor atinge 36-37 grade Celsius, ajungind spre sfirsitul intervalului la 38-40 de grade Celsius.(E.M.) Doi karateka de gradinita au batut mar un batrin Un batrin in virsta de 72 de ani, din Abrud, a ajuns in stare grava la spitalul din localitate, dupa ce a fost batut cu bestialitate de doi copii de gradinita. Incidentul s-a petrecut in ziua de Sfinta Maria, in jurul orei 18.00. Aurel Chira (6 ani) si Ionut Mihet (5 ani si 8 luni) se jucau in fata blocului, cu o minge de fotbal. La un moment dat, a aparut batrinul Ioan Marita, care i-a rugat pe cei doi sa faca liniste, intrucit nu poate dormi din cauza galagiei. Vazind ca nu-l asculta, mosul i-a prins pe copii si a inceput sa-i traga de urechi. Imediat, copiii l-au pus pe Marita cu nasul in tarina. "Mosule, nu te pune cu noi, i-au spus cei doi, ca facem karate de un an". Apoi, baietii au incercat sa fuga, insa batrinul l-a imobilizat pe Ionut. Colegul acestuia, Aurel, i-a sarit imediat in aparare. A urmat o scena ca in filmele cu Bruce Lee: copiii l-au batut pe batrin pina ce acestuia a inceput sa-i curga singe. Ioan Marita a fost transportat la spital, cu bratul sting fracturat si multiple leziuni la cap. Batrinul insa i-a iertat pe micii karateka, precizind ca "asa se-ntimpla cind iti pui mintea cu copiii". LUCIAN DOBRATER Cuplaj Hi-Q - Voltaj: Dana si Calin se iubesc in taina Orice vedeta incearca sa-si tina secreta, pe cit posibil, viata amoroasa. Cu atit mai mult atunci cind "perechea" sa este tot o vedeta. Secretomania da insa nastere, adesea, la fel de fel de speculatii, care mai de care mai fanteziste. Calin Goia (solistul de la Voltaj) si Dana Nalbaru (prezentatoarea emisiunii "Totul va fi bine" de la Antena 1 si membra a trupei HI-Q) sint impreuna de aproape un an. Ei au fost atit de discreti, incit numai prietenii foarte apropiati stiau despre relatia lor. Pentru a inlatura orice suspiciuni in ceea ce priveste idila lor, Calin (25 de ani) si Dana (23 de ani) s-au hotarit sa rupa tacerea. Ei au povestit, in exclusivitate pentru "Evenimentul zilei'", cum a inceput totul, cine a facut primul pas, cum merge relatia lor si ce intentii au. Dana nu stia ca viitorul ei prieten este solistul de la Voltaj Inainte de a-l intilni, Dana habar nu avea de existenta lui Calin. Auzise ea de Voltaj, dar nu si de Calin, solistul acestei formatii. La rindul sau, nici Dana nu era foarte cunoscuta. HI-Q se afla la inceput de drum, iar ea abia intrase in echipa "Trupei DP 2", emisiune difuzata de TVR 2. Intimplarea a facut insa ca ambele trupe, HI-Q si Voltaj, sa aiba aceeasi casa de discuri, Roton. "Anul trecut, prin martie, Roton a organizat un spectacol, la Romexpo, la care am fost invitati si noi. Acolo l-am vazut prima data pe Calin. Eu nu stiam cine e". Prima intilnire nu a insemnat nimic pentru cei doi. Perioada imediat urmatoare le-a schimbat insa cursul vietii. "Am inceput un turneu cu ARAS. In fiecare weekend, cintam intr-un alt oras. Il vedeam pe Calin la fiecare sfirsit de saptamina. Am ajuns sa ma indragostesc foarte tare de el". Cei doi nu-si mai amintesc exact in ce oras se aflau in momentul in care si-au dat seama ca se plac. Dana spune ca la Iasi, iar Calin, la Sighisoara. Cert este ca relatia oficiala a inceput pe 11 septembrie, la Husi. Primul sarut - "un impuls din partea amindurora" Cum a fost privita aceasta idila de cei din jurul lor? "O gramada de oameni mi-au spus ca n-o sa tina, ca stii cum sint artistii. N-am avut nici un fel de incurajari. Eu am incercat totusi". Comentariile suspicioase ale prietenilor sai au avut insa oarecare influenta asupra Danei. "La inceput, ea nu avea deloc incredere in mine", isi aminteste Calin. Solistul de la Voltaj a aparut in viata Danei la momentul potrivit. Dupa cum recunoaste, la acea vreme ea statea destul de prost din punct de vedere sentimental. "Nu aveam pe nimeni pe atunci". Dana nu mai stie exact ce a cucerit-o, initial, la Calin. Acum insa, dupa un an, stie clar de ce il iubeste. "Este foarte cinstit si nu minte niciodata. In plus, este ambitios si ma iubeste foarte mult". Calin recunoaste ca mai intii de toate a fost atractia fizica. "Fizic, mi-a placut de la inceput, dar n-am ajuns sa fim impreuna decit dupa ce am cunoscut-o mai bine. Cu ocazia unui spectacol la Sighisoara am avut timp sa stam mai mult de vorba si mi-a placut si ca om". Cit despre cine a facut primul pas, e cam greu de spus. "Momentul in care am sarutat-o prima data a venit ca un impuls din partea amindurora", ne-a spus Calin. De citeva luni s-au mutat impreuna O data lansata in lumea muzicii si a televiziunii, a fost nevoie ca Dana, care este din Brasov, sa se stabileasca in Bucuresti. Atunci s-a mutat impreuna cu prietenul sau, Calin. Cum e o convietuire Voltaj - HI-Q? Cei in cauza spun ca perfecta. "Eu nu ma asteptam ca el sa fie un tip care sa se gospodareasca singur. Ma ajuta la toate treburile casnice. Isi baga nasul peste tot. Inclusiv cind fac mincare vine si ma ajuta". Cu alte cuvinte, intre Dana si Calin "totul este bine". Si daca va continua asa, ideea casatoriei nu este exclusa. Dar mai tirziu un pic. "Deocamdata n-avem nici un fel de intentii. Pentru noi, actele nu inseamna nimic. Probabil o sa ne casatorim la un moment dat. Acum vrem sa mai lucram insa la carierele noastre", ne-a marturisit Dana. CLAUDIA VOICU Din ciclul "un sut in fund e un pas inainte" Iulia Fratila, de la "Taifas" la "Clubul de duminica" Dupa mai bine de trei saptamini, in care Iulia Fratila, fosta prezentatoare a emisiunii matinale "Taifas", de la PRIMA TV, a stat pe tusa, pe motiv ca i-a sunat celularul in timpul emisiunii, toata lumea a crezut ca ea a fost scoasa definitiv "din carti". Numai ca lucrurile nu stau tocmai asa, dimpotriva, cum in viata tot raul este spre bine, conducerea acestui post de televiziune i-a dat pe mina o noua emisiune. Din data de 27 august, in fiecare duminica, pe intervalul orar 14.00-18.00, ea va prezenta in direct, de pe terasa Hotelului "Lido", emisiunea-magazin "Clubul de duminica". Rubricile par interesante, amuzante si numeroase, dintre care amintim: "Cit mai costa o nunta", "Matrimoniale pe Internet", "Meteo" (rubrica ce va fi prezentata de Gabriela Cristea, cea care s-a despuiat recent in revista "Playboy"), "Muzica", "Casa de piatra" etc. SIMONA ECOVOIU Din 22 august, Schimbare de frecventa la PRO TV International PRO TV International, singurul canal international al unei televiziuni romanesti care transmite si intr-o retea de cablu din strainatate, isi schimba unele caracteristici tehnice. Astfel, incepind de marti, 22 august, ora 7.00, pentru a putea receptiona programele PRO TV International trebuie sa schimbati doar frecventa (12198.08 MHz) si symbol rate (12.13) alegind canalul 2, toate celelalte coordonate tehnice raminind neschimbate . (S.E.) Concert Britney Spears, la Antena 1 In acest weekend, mai exact simbata, de la ora 22.00, Antena 1 va difuza senzationalul concert sustinut in Hawaii, de solista pop Britney Spears. Prilej de a asculta sau de a reasculta cele mai bune melodii ale sarmantei soliste, piese ce stationeaza de multa vreme pe primele locuri ale topurilor din intreaga lume: "Crazy", "Sometimes", "Bottom Of My Broken Heart", "Born To Make You Happy", "Baby One More Time" etc... Piesa "Oops!...I Did It Again" a fost recompensata de curind cu Discul de platina datorita vinzarilor impresionante (peste un milion de exemplare). ( S.E.) Diseara, la PRO TV, Meg Ryan si Sean Connery impart afisul filmului "Presidio" Sean Connery si Meg Ryan, pe acelasi afis, sint un cuplu care poate salta cota oricarui film. Chiar daca "Presidio" (ora 20.00, Pro Tv) nu este punctul de virf al carierei celor doi, simpla prezenta a lor este o incintare. El - cel mai sexy barbat al lumii filmului, ea - "regina" comediilor romantice. Filmul este insa din perioada in care Meg Ryan nu era un star, urmind sa ia calea celebritatii intr-un an, adica in 1989, cu "When Harry Met Sally". Nu acelasi lucru se poate spune despre Connery, care luase Oscarul de interpretare chiar in anul aparitiei filmului pentru "The Untouchables" din 1987. Un cuplu de detectivi investigheaza o serie de crime pe fundalul rivalitatii dintre ei. Si chiar daca unul o curteaza pe fata celuilalt, relatia dintre ei nu merge ca pe roate - cam asa s-ar rezuma subiectul filmului "Presidio". O mica vedeta este si regizorul Peter Hyams, cindva prezentator de stiri al unui post din Chicago. Este unul dintre putinii, daca nu singurul, regizori care este si operator la filmele sale. Indeletnicire la care nu a renuntat nici cind i s-a dat pe mina superproductia "Apocalipsa" din 1999 cu Arnold Schwarzenegger. CORNELIA POPESCU teleVIZOR Alternativa Paunescu Revelatia acestei veri in materie de televiziune se numeste Adrian Paunescu. Nu intimplator, asta se datoreaza americanilor. Dupa ce i-am asteptat 50 de ani, mesterind antene din aluminiu de la Slatina, cu speranta ca mai intii vin filmele dublate in bulgareste, apoi cartusele de B.T. (10 bucati = o pereche de blugi Levi's) si abia pe urma, televiziunea prin cablu, libertatea presei si Bill Clinton la Bucuresti, iata, abia acum, la ceas estival & milenarist, Adrian Paunescu ne-a convins ca eram niste naivi.Procedeul e simplu si se bazeaza pe un sumar aritmetic din suma totala de potentiali telespectatori se scade "target"-ul PROfund juvenil si se obtine un segment de piata teoretic sensibil la ideea de natiune. Dupa care se estimeaza citi telespectatori din cei ramasi astfel in discutie au pensii munuscule si citi dintre cei care au pensii minuscule citesc revista "Romania Mare". Rezulta astfel un procent sensibil egal cu cel obtinut de PRM in alegerile locale, care, in cazul fericit al problemei, reprezinta audienta (rating-ul) emisiunilor lui Adrian Paunescu. Dar are o logica prea putin poetica: bardul in cauza vorbeste despre problemele spinoase ale natiunii, seara de seara, in timp ce, pe alte posturi de televiziune, ti se ofera imagini eminamente estivale, simboluri ale decadentei (imperialiste), ale superficialitatii dionisiace in care "tinara generatie" isi regaseste toate obsesiile & idealurile esentiale Mai pe romaneste, n-ai la ce sa te mai uiti, bre, ca maimutarelile alea pe nume "Pro FM e aici" sau "Party Time" sint toate la fel si tre' sa fii defect rau (sau pustan acneic) sa-ti faci un obicei din a le urmari in fiece noapte Aici intervine alternativa Adrian Paunescu, dedicata consumatorilor de talk-show -uri. "Oamenilor seriosi", deci. Constient, desigur, de misia sa mobilizatoare si de absenta unor adversari pe masura, aflati momentan in concedii, Adrian Paunescu a incercat, in aceasta vara, sa fure pepenii concurentei. Asa se face ca emisiunile lui au manipulat si alte concepte dragi telespectatorului, in afara de nationalism, anti-europenism, iredentism, cenaclism si, cum altfel, fotbal. In lipsa unui Tuca sau Calinescu, la show-urile paunesciene s-a stat cu subiectele zilei pe masa. Si cu toate partidele pe scaune. Cu chiu, cu vai, am inteles insa ca naivitatea noastra, a consumatorilor de discutii nocturne, nu va fi lecuita nici printr-o eventuala (si ipotetica) admitere in NATO: Adrian Paunescu sta cu oricine la masa, vorbeste despre orice, recita orice, fiind orisicitusi, un intelectual, dar ramine acelasi membru fondator al Cenacului "Flacara". In ciuda generoaselor aparente (Paunescu citeste in emisiune TOATE mesajele de la telespectatori) audienta lui TREBUIE sa accepte, la gramada, impecabilul adevar: natiunea are o mare problema. Problema e ca ne-am inhamat la jugul Occidentului. Nu exista editie paunesciana in care sa nu ni se spuna (inoculeze) aceasta idee. Iar audienta incepe sa-l creada pe domnul Paunescu: "Felicitari pentru emisiune, domnule Paunescu! Sinteti un roman adevarat! Salutari domnului Vadim! O sa-l votez la toamna!" Din nefericire, de partea iimpricinatului bard stau drept argumente, pensiile minuscule ale telespectatorilor si desantatul imperialism mediatic al televiziunilor concurente. Pe care le somam sa se intoarca dracului in vacanta, la munca, in studiouri, sa se inhame mai repede la jugul profesionalismului TV american, intr-o necesara tentativa de a convinge audienta ca Adrian Paunescu are niste emisiuni, dar nu neaparat si dreptate. DRAGOS VASILE Seminarele economice i-au lasat cu gura cascata pe bulgarii de la Dudestii Vechi O caldura teribila ne loveste in moalele capului in momentul in care coborim din masina in comuna Dudestii Vechi - fosta Besenova Veche. Parca am fi la capatul lumii. Totul e ars de soare. In sat e insa veselie mare, se sarbatoreste hramul comunei, o sarbatoare la care vin toti fiii satului, oameni care au plecat in alte orase sau in alte tari. Noul primar al comunei are ambitii mari. Vrea sa-i adune la un loc pe toti cei care pot face ceva pentru dezvoltarea asezarii, locuita in cea mai mare parte de bulgari. A chemat oameni de afaceri, de la Camera de Comert, pentru a-i invata pe localnici cum pot face bani. Program cu surprize oferit de pompierii voluntari Oamenii importanti de la Timisoara coboara din masini in fata caminului cultural. Usa e inchisa, dar apare un batrinel cu parul sirmos care o deschide. "A fost o nunta azi-noapte si n-am apucat sa pregatim", ne spune omul. Sala e impodobilta frumos cu crengi de brad si floricele in ghirlande. In citeva minute, batrinelul aranjeaza bancile si scaunele ca pentru sedinta. Pe o usa laterala apar trei tineri cu urechi mari (parca ar fi nepotii lui Melescanu), care plimba niste boxe mari si citeva microfoane. Se pune rapid de o masa pentru prezidiu, unde se asaza Ioan Mirciov, primarul de la Dudestii Vechi, Radu Nicosevici, vicepresedinte la Camera de Comert si presedinte al Confederatiei Intreprinzatorilor Particulari Timis, Vichentie Maniov, presedintele din Timis al Asociatiei Consultantilor in Management din Romania, si Mihail Bojinca, presedintele Fundatiei pentru Promovarea Ideilor in Afaceri. In sala - inteleptii satului. Incepe dezbaterea. Afaceri, intreprinzatori, tot felul de programe, Comunitatea Europeana, promovarea ideilor de afaceri prin metode electronice, intreprinderi mici si mijlocii... Localnicii se uita cu gura cascata. Urmeaza intrebarile. "De ce nu avem gaz in comuna?", "De ce nu am primit pamintul acolo unde l-am avut?" - cei de la prezidiu nu stiu sa raspunda. "Ce-i aia Program Sapard?", "Cine poate sa ne ajute si pe noi?". Asistenta afla ca prin Programul Sapard Europa da bani celui care are o idee buna de afacere, dar cu conditia sa aiba si el ceva fonduri pentru a demara afacerea. "S-au dus vremurile cu ajutoarele. Nu a venit nimeni aici ca sa va aduca ajutoare, trebuie sa va descurcati si sa munciti", le spune Radu Nicosevici locuitorilor din Besenova Veche. Dezamagire mare. Primarul Mirciov este insa optimist. El a pregatit un "concept de dezvoltare economico-sociala a comunei" si are de gind sa-l puna pe picioare. Primeste asigurari de la invitatii din Timisoara ca va fi sprijinit. Comuna Dudestii Vechi are peste 6.000 de locuitori, majoritatea fiind bulgari. Sint oameni muncitori, dar au ghinionul sa locuiasca la marginea tarii. Se mindresc cu investitorul lor strategic, un inginer chimist care s-a intors din Canada si a deschis o benzinarie in comuna, dupa care a cumparat fostul SMT. La sarbatoarea fiilor satului se mai cauta astfel de oameni. Din 12 august pina in 15 august localnicii au pregatit un program dens care sa-i atraga pe cei care au plecat din comuna: campionat de fotbal, seminarii economice, discoteca, dezbateri pe teme economice si de afaceri, expozitii de pictura si multa mincare si bautura. Chiar si pompierii au contributia lor. Programul cu surprize oferit de Formatia de pompieri voluntari din Besenova Veche are succes. Localnicii si oaspetii se inghesuie sa arunce cu cercuri dupa giste sau sa gaseasca sticle de bere in nisip pentru a primi de la pompieri un premiu simbolic. Oamenii se distreaza, beau o bere si apoi pleaca spre casa, cu gindul insa la Programul Sapard. TUDOR FLUERAS Gheara destinului Ciinele Rex a impuscat-o pe Natasa O intimplare pe cit de neobisnuita, pe atit de stranie s-a petrecut miercuri, 16 august, in Campingul Turist, de pe plaja din Navodari, unde o turista, Natasa Bitca, din Republica Moldova, care-si petrecea citeva zile la mare cu familia, a fost ranita in antebratul drept cu un foc de arma, ziua in amiaza mare. Potrivit relatarii colonelului Matei Cazacu, comandantul Politiei Navodari, "focul a fost tras cu o arma de vinatoare marca Luigi Franchi, de 12 mm, absolut accidental, pusca descarcindu-se singura in momentul in care a fost trintita la pamint de ciinele Rex, un Ciobanesc german care se scarpina de ea, arma fiind sprijinita de o masa intr-un restaurant. Politia spune ca intimplarea nefericita se datoreaza exclusiv neglijentei proprietarului armei. Natasa Bitca este acum in afara oricarui pericol, dupa ce a fost operata la spitalul din Constanta. DAN MIHAESCU 