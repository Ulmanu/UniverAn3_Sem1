 La plimbare prin Beverly Hills, Madonna isi afiseaza burtica sub drapelul Marii Britanii Se stie, pentru Madonna (41 de ani) barza va sosi a doua oara in septembrie. In asteptarea bebelusului, nonconformista Madonna a gasit de cuviinta sa-si faca veacul pe la magazinele din Beverly Hills imbracata intr-un tricou scurt, din care burtica mult pretioasa iese ostentativ in evidenta. Asta n-ar fi fost nimic, dar Madonna si-a tras pe ea un tricou care etaleaza insemnele drapelului Marii Britanii. Orice-ar fi, Madonna vrea un copil (baietel) croit pe stil britanic. "Englezii sint cultivati..., excentrici si pe deasupra au simtul umorului", isi motiveaza cintareata gustul anglofil. RADU MEIROSU Clinton are un plan de miliarde pentru Orientul Mijlociu Presedintele american Bill Clinton, care mediaza, la Camp David, negocierile de pace dintre liderul Autoritatii Palestiniene, Yasser Arafat, si premierul israelian, Ehud Barak, este atit de nerabdator sa vada incheiat un acord intre cele doua parti, incit se pregateste deja sa ofere Israelului si palestinienilor zeci de miliarde de dolari ajutor financiar pentru implementarea prevederilor unui astfel de document, transmit agentiile internationale de presa. Clinton ignora ingrijorarea Congresului, care se teme ca astfel este semnat un "cec in alb" numai pentru ca el sa isi incheie glorios mandatul prezidential, si ii asigura pe Arafat si pe Barak ca Statele Unite sint gata sa finanteze cea mai mare parte a punerii in practica a unui eventual acord de pace. Aceste sume uriase ar fi necesare pentru stabilirea si securizarea unor noi frontiere, relocarea miilor de coloni evrei care vor parasi teritoriile palestiniene si construirea de noi drumuri si scoli. Un fond international va fi de asemenea creat pentru compensarea palestinienilor care au fost nevoiti sa isi paraseasca locuintele cind statul israelian a fost creat. Presedintele american este, mai ales, sensibil la cererile israelienilor pentru un ajutor financiar militar mai substantial, care s-ar ridica la 12 miliarde de dolari si care ar avea ca scop aducerea la zi a sistemelor de armament si intarirea sistemului de aparare impotriva unui posibil atac din partea Irakului, daca Valea Iordanului ar fi predata palestinienilor, ca parte a unui acord final. Negocieri pentru un stat fara frontiere si fara capitala La sfirsitul saptaminii trecute, negocierile de la Camp David au continuat in acelasi secret total fata de presa. Potrivit unei informatii ajunse cu greu la urechile reporterilor, insa, se pare ca Arafat a amenintat la un moment dat ca va parasi discutiile din cauza unui proiect de acord propus de americani, pe care l-a considerat pro-israelian, proiect care se referea, in principal, la frontiere, statutul Ierusalimului si soarta refugiatilor palestinieni. Potrivit analistilor politici, este posibil ca negocierile de pace de la Camp David sa se concretizeze printr-un document in care sa se prevada proclamarea unei Palestine independente, dar, pentru inceput, fara frontiere si fara capitala, in conditiile in care Arafat este ferm hotarit ca, in acest an, cu sau fara acordul israelienilor, sa infiinteze un stat palestinian. In trecut, Israelul si-a exprimat opozitia fata de ideea ca palestinienii sa aiba propria armata, spatiu aerian propriu sau sa aiba dreptul de a incheia o alianta militara cu un alt stat. Unii experti sint de parere insa, in acest stadiu al negocierilor, ca este imposibil sa se gaseasca o rezolvare pentru principalele subiecte aflate in negociere. Razboi la Hebron pentru un pupic In timp ce reprezentantii lor negociaza in Statele Unite, palestinienii si israelienii din Hebron s-au luat la bataie, incaierare in care au fost ranite mai mult de zece persoane. Timp de trei ore, in enclava evreiasca din Hebron, sute de arabi si israelieni s-au batut crunt si s-au lovit cu pietre si sticle, harmalaia atragind noi si noi "combatanti". Oficialii armatei israeliene afirma ca incaierarea s-a pornit din cauza ca un palestinian a incercat sa sarute cu forta o adolescenta evreica, dar oficialii palestinieni protesteaza vehement, afirmind ca este vorba doar de un pretext prin care colonii israelieni vor sa zadarniceasca eforturile de pace. Ordinea a fost reinstaurata doar cind trupele israeliene au format un baraj intre cele doua tabere. ISABELLA ALEXANDRESCU Tornada care-a ravasit Canada 9 morti si 200 de raniti in campingul de la Alberta O tornada a devastat simbata campingul de la Pine Lake, din apropierea orasului canadian Alberta, furtuna provocind moartea a noua persoane si ranirea altor 200, relateaza AFP. Echipele de salvare au lucrat intens simbata pentru a degaja locul de masinile strivite si de arborii scosi din radacina de puternica tornada. De asemenea, au fost facute cercetari pentru descoperirea unor eventuale victime si in lacul aflat in apropiere pe care multi turisti faceau navigatie de agrement. In ajutorul echipelor speciale de salvare au fost adusi 150 de militari, pentru a descoperi si ajuta la timp victimele vintului puternic, autoritatile cerind populatiei sa dea orice informatii legate de persoanele care se aflau in camping, dat fiind ca numarul acestora nu este cunoscut. Printre victime se numara trei femei, patru barbati si un copil de doi ani, un al noualea cadavru descoperit ulterior nefiind inca identificat. Campingul situat la aproximativ 150 de kilometri de Calgary oferea simbata un decor de cosmar, cu masini si rulote rasturnate, cu arbori smulsi din radacina si infrastructura devastata. "Este ca si cum locul ar fi fost devastat de o bomba", a declarat purtatorul de cuvint al echipelor de salvare. In mai putin de opt minute, tornada a maturat totul pe o raza de 500 de metri, ridicind in aer mai multe masini si rulote. Meteorologii apreciaza ca rafalele de vint au atins viteza de 300 de km/h. CAMELIA MUNTEAN Islamistii sint nervosi de bubuie Noua persoane au fost ucise si alte 25 ranite in urma exploziei unei bombe amplasate in compartimentul unui tren care pleca din gara de la Hyderabad, oras situat in sudul Pakistanului, indreptindu-se spre Karachi, transmite AFP. Numarul victimelor a fost mare din cauza ca, in momentul in care vagonul a fost pulverizat de deflagratie, gara era plina de sute de calatori. Potrivit politiei, este vorba de "un act de terorism, fiind prea devreme sa se stabileasca vinovatul". Autoritatile au ordonat incercuirea orasului, astfel incit teroristii sa nu poata fugi n O bomba de mare putere a explodat ieri intr-o piata supraaglomerata din orasul Kabacan, situat in sudul Filipinelor, provocind moartea a doua persoane si ranirea altor 33, dintre care multe sint in stare critica. Responsabilii militari locali ii banuiesc de acest act terorist pe rebelii musulmani, avind in vedere ca localitatea este majoritar crestina: "Ar putea fi fapta rebelilor musulmani, in urma apelului la jihad, al Frontului Moro de Eliberare Islamica" n Teheranul a fost zguduit simbata seara de mai multe explozii violente care au deteriorat numeroase locuinte. Potrivit postului de radio local, deflagratiile au fost in numar de 12 si s-au produs in cartierul Pasdaran, unde se afla sediul Ministerului Informatiilor. Aceste atentate au fost revendicate de gruparea Mujahedinii poporului. "Mai multe dintre unitatile noastre militare au efectuat un atac impotriva Ministerului Informatiilor, lansind 20 de proiectile de mortier de 82 mm", se arata intr-un comunicat al miscarii, care pretinde ca mai multi agenti ai ministerului vizat au fost raniti sau ucisi n Trei mine actionate prin telecomanda au explodat la est de capitala cecena, Groznii, in momentul trecerii unui tren blindat al Ministerului rus de Interne, provocind moartea unei persoane si ranirea altor sase. Minele au fost amplasate pe calea ferata, in apropiere de localitatea Djalka, situata la 20 de kilometri est de Groznii, dupa care trenul, o data oprit, a fost supus timp de 40 de minute tirurilor rebelilor ceceni. ISABELLA ALEXANDRESCU Bulgaria isi vinde litoralul Luxoasele statiuni de pe litoralul bulgaresc, cindva rezervate nomenclaturii comuniste, au fost scoase la mezat de catre guvernul de la Sofia, scrie cotidianul britanic "The Daily Telegraph". Activele puse in vinzare includ hoteluri, sate de vacanta, restaurante, cluburi de noapte si piscine. Dupa caderea regimului comunist, in 1989, statul a luat in grija aceste proprietati foarte scump de intretinut si care aduc profituri infime. "Sintem disperati sa scapam de ele", a declarat Levon Hampartsumian, ministrul adjunct al finantelor. "Avem o groaza de proprietati care nu aduc aproape nici un ban si in care investim sume uriase", a adaugat el. Printre activele puse in vinzare se numara statiunea Sfintii Constantin si Elena (cea mai veche de pe litoralul bulgaresc) si o plaja in dreptul localitatii Slancev, foarte cautata de turistii britanici si scandinavi. De pe urma acestei privatizari, statul bulgar spera sa obtina intr-o prima etapa cel putin 10 milioane de dolari, urmind apoi sa incaseze taxe de la investitorii privati, care au si obligatia de a investi in infrastructura. VLADIMIR BALABAN Polonia: verde la dosare Victimele represiunii comuniste din Polonia isi vor putea vedea, incepind de anul viitor, dosarele intocmite de politia secreta, a declarat simbata Leon Kieres, conducatorul comisiei formate in luna iunie a acestui an, insarcinata cu deschiderea acestor dosare. Va fi nevoie de citeva luni pentru organizarea acestui proces si pentru rezolvarea unor probleme aparute pe parcurs, cum ar fi locul in care ar trebui sa fie pastrate dosarele care sint depozitate la diverse institutii. Pe linga prezentarea dosarelor cetatenilor polonezi, comisia va avea drept sarcina declansarea de anchete, care se pot solda inclusiv cu procese in cadrul identificarii unor persecutii sau crime politice. Problema deschiderii dosarelor i-a divizat pe polonezi, fostii comunisti opunindu-se dezgroparii trecutului, argumentind ca dosarele sint incomplete si contin informatii false. Reprezentantii miscarii Solidaritatea considera ca dosarele trebuie facute publice chiar daca unele personalitati si oficiali vor fi implicati in procese. CAMELIA MUNTEAN Flash Comunistii ii intind mina lui Putin Comunistii rusi au constituit simbata la Moscova o noua miscare numita "Rusia", de orientare centru-stinga, afirmind ca va fi aliata Partidului Comunist al lui Ghennadi Ziuganov, dar ca nu provine din cadrul acestui partid, relateaza AFP. Ghennadi Selezniov, presedintele Dumei de Stat, a fost ales in unanimitate conducator al noii formatiuni politice, care revendica deja 114.000 de membri din cele 77 de organizatii regionale. Selezniov a declarat ca este membru al Partidului Comunist, ca nu va parasi acest partid si ca noua miscare va fi aliata lui Ziuganov, dar ca va incerca sa coopereze cu Kremlinul. De asemenea, se are in vedere crearea unui bloc de stinga care sa "contracareze social-democratia contemporana". (C.M.) Japonezii ii inghesuie pe americani la Futennma Aproximativ 5.000 de persoane s-au reunit simbata in Okinawa, in fata bazei militare americane Futennma, de pe insula Hokkaido, pentru a protesta fata de prezenta trupelor americane in aceasta insula japoneza, unde pe 21 iulie va fi prezent presedintele american Bill Clinton cu ocazia summit-ului G-8, relateaza AFP. Pregatirile pentru reuniunea amintita au fost marcate de arestarea pe 3 iulie a unui marinar american de 19 ani, care a patruns intr-un apartament agresind o fata de 14 ani. Duminica trecuta, un alt militar american a fost agresat de trecatori pentru ca a trecut pe rosu si a lovit un pieton. "Vreau ca bazele americane sa plece de aici inainte de organizarea summit-ului", a declarat un locuitor al insulei, care a participat la manifestatie. Doua treimi din cei 47.000 de militari americani aflati in Japonia sint stationati in Okinawa, unde 20 la suta din teritoriul insulei este ocupat de bazele militare americane. (A.R.) Imperiu mass-media in slujba Kremlinului Presedintele rus Vladimir Putin l-a eliberat simbata din functie pe adjunctul sefului administratiei Kremlinului, Igor Habdurassulov, acesta anuntind ulterior ca intentioneaza sa infiinteze un trust de presa. Habdurassulov urmareste sa angajeze negocieri pentru crearea unui trust de presa cu institutii de presa care sa includa postul de televiziune ORT, TV-6, Nezavissimaia Gazeta, Kommersant, Ogoniok, Noviie-Izvestia si Nase Radio. "Aceasta propunere de a crea si apoi conduce un trust de presa mi-a fost facuta de actionari ai acestor mijloace de informare, intre care deputati ai Dumei si de omul de afaceri Boris Berezovski", a mai declarat Habdurassulov. (C.M.) O tinara neozeelandeza a inventat un sport nou: Strutbal O pustoaica de 15 ani din Noua Zeelanda, pe nume Shari Moffitt, si-a gasit o noua distractie: ea joaca fotbal toata ziua cu cei doi struti pe care ii creste in curte, Annie si Dannie, informeaza Reuters. Shari a descoperit intimplator ca uriasele zburatoare adora acest joc si chiar au talent la fotbal: exasperata ca, de plictiseala, Annie si Dannie o alergau prin toata curtea, cum o vedeau ca apare din casa, adolescenta le-a aruncat o minge. La inceput, Dannie a fost cel care a demonstrat o agilitate surprinzatoare, lovind balonul rotund cind cu ghearele, cind cu ciocul, fara sa il piarda macar o data. Numai ca, pe parcurs, strutul s-a transformat intr-un adevarat "huligan" si a fost nevoie sa i se dea ... cartonas galben. (I.A.) 145 de miliarde de dolari compensatii pentru victimele fumatului Actul de deces al industriei americane a tutunului Principalele cinci mari companii americane producatoare de tigari au fost condamnate vineri de catre un tribunal din Miami, Florida, la plata imensei sume de 145 de miliarde de dolari, drept compensatii pentru victimele fumatului, informeaza AFP. Cuantumul despagubirilor reprezinta un record absolut in Statele Unite in materie de compensatii acordate victimelor. Avocatul acestora, Stanley Rosenblatt, solicitase compensatii de pina la 196 miliarde de dolari de la fiecare dintre cele cinci companii. "Philip Morris", care acopera 50 la suta din piata americana, a fost condamnata la plata a 73,96 miliarde de dolari, "R.J. Reynolds" - la 36,28 miliarde de dolari, "Brown & Williamson" - la 17,59 miliarde de dolari, "Lorillard" - la 16,250 miliarde de dolari, iar "Liggett & Myers" - la plata sumei de 790 milioane de dolari. Doua institute de cercetare din domeniu au fost, de asemenea, condamnate la plata unor amenzi grele: The Council for Tobacco Research - 1,195 milioane dolari, iar Tobacco Institute - la 278.300 dolari. Imediat dupa citirea sentintei, grupurile "Philip Morris", "R.J. Reynolds" si "Brown & Williamson" au anuntat ca vor inainta recurs. Juratii au stabilit acest verdict in procesul inceput in urma cu doi ani, dupa doar cinci ore de deliberari. "Au facut ceea ce trebuia facut", a declarat avocatul reclamantilor, imediat dupa verdict. "Nu a fost doar o chestiune de bani, ci de a arata ce sint, cu adevarat, aceste companii", a adaugat el. Sentinta definitiva va fi aminata ani intregi Dan Webb, avocatul celei mai mari dintre cele cinci companii, a declarat ca "Philip Morris este increzator ca aceasta judecata va fi infirmata in apel" si ca nu va avea practic nici o influenta asupra companiei. El a mai spus ca firma va inainta recurs, iar pina la o sentinta finala vor trece zeci de ani. Suma de plata pentru "Philip Morris" echivaleaza, practic, cu cifra sa de afaceri pe anul 1999, care a fost de 79 miliarde de dolari. Anul trecut, grupul a obtinut un beneficiu de aproape 8 miliarde de dolari. Apararea fabricantilor de tigari vor aduce argumentul ca o condamnare la plata unei sume imense ar pune pe butuci industria, trimitind in somaj miile de persoane care traiesc de pe urma acesteia. Ei mai spun, de asemenea, ca amenda i-ar transforma pe fumatorii inraiti in "milionari facuti peste noapte", recompensind, astfel, "un stil de viata riscant". Un exemplu pentru toti fumatorii In timpul procesului, conducerile celor cinci grupuri, chemate sa depuna marturie, au recunoscut ceea ce companiile lor au negat pentru mult timp: "Fumatul este periculos pentru sanatate", dupa cum a spus-o chiar Michael Szymanczyk, presedintele "Philip Morris". Procesul din Florida risca sa creeze un precedent, incitindu-i si pe fumatorii din alte state sa ceara despagubiri similare. Administratia americana a refuzat sa comenteze verdictul dat de tribunalul din Florida, apreciind, in schimb, ca "industria tutunului este in general singura responsabila de modul in care companiile isi vind produsele". Presedintele juriului, Leighton Finegan, a declarat ca uriasele compensatii acordate victimelor fumatului se constituie intr-un mesaj "dur si clar". "Nu vom tolera frauda si incorectitudinea. Pentru ei - Marea Industrie a Tutunului - acest proces a fost o chestiune de bani. Pentru noi, ceilalti, a fost o problema de viata a oamenilor", a spus Finegan. CONSTANTIN VLAD 