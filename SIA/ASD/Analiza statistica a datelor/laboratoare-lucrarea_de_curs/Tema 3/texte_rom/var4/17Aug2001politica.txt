 Primul-ministru explica de ce este nevoie de o lege speciala pentru retrocedarea bunurilor Regelui Mihai I: "Daca tratam pe baza Legii 10, vor aparea solicitari si din partea altor membri ai familiei regale" Guvernul trebuie sa decida daca in cazul retrocedarilor catre Regele Mihai este nevoie de o "reglementare politica distincta" sau se aplica Legea caselor nationalizate, a declarat ieri premierul Adrian Nastase. El a precizat ca pozitia exprimata de Octav Cozmanca nu a fost cea a guvernului, deoarece problema nu se discutase in cadrul executivului atunci cind acesta facuse declaratia. Nastase a spus ca pozitia nu este nici cea a PSD, doar ca Octav Cozmanca a dat glas "unor semne de intrebare care se pot pune" in cadrul partidului. Nastase a evitat sa exprime o parere ferma: este de acord cu retrocedarea Castelului Peles sau nu. El a precizat ca executivul va tine cont si de un sondaj de opinie efectuat cu privire la parerea populatiei privind retrocedarea, care va fi facut public. In plus, Adrian Nastase a aratat ca in 1948 au existat doua legi, una care trata problema nationalizarii generale si un decret al Prezidiului Marii Adunari Nationale care reglementa confiscarea bunurilor familiei regale. "Problema este acum ca, daca tratam pe baza Legii 10, vor aparea solicitari si din partea altor membri ai familiei regale", a spus Nastase. El a pledat pentru eventualitatea adoptarii unei legi separate, pentru a exista o "simetrie juridica". "Nu este un simplu cetatean. Trebuie vazut cum este mai bine sa procedam, pentru a nu exista o nesiguranta permanenta legata de toate aceste proprietati", a precizat el. Premierul a spus ca guvernul doreste solutionarea problemei si nu blocarea procesului de retrocedare, iar intrebarile existente au ca scop evitarea unor "sentimente de frustrare" si a unei "nervozitati sociale" care pot aparea din partea populatiei. "Parerea mea este ca deocamdata s-a facut doar o notificare, si se vrea o negociere ulterioara, dar trebuie sa ne facem si noi lectiile", a declarat Nastase. LUCIAN PURCAREANU Nastase, despre gratierea lui Cozma: "Nu ne pronuntam intr-o problema care nu e de resortul nostru" Premierul Adrian Nastase a precizat ieri ca decizia de gratiere a lui Miron Cozma apartine presedintelui Ion Iliescu, si nu guvernului. "Sa nu ne pronuntam intr-o problema care nu e de resortul nostru", a declarat Adrian Nastase. El a nuantat pozitia ministrului Octav Cozmanca, spunind ca acesta a vorbit despre cuantumul pedepsei, iar pozitia PSD in aceasta problema este cunoscuta de mult timp. Nastase s-a declarat de acord cu Cozmanca, considerind ca "radicalismul in probleme de acest gen nu este folositor". El a aratat ca instantele sint cele care decid, dar s-a mirat de majorarea rapida de la trei la 18 ani a pedepsei lui Cozma. "Aceasta este problema pe care domnul Cozmanca a dorit sa o sublinieze", a precizat premierul. LUCIAN PURCAREANU Huiduit la scena deschisa Prezent la ceremonia de sarbatorire a 85 de ani de la infiintarea Corpului lV Armata, ocazie cu care acesta a primit numele primului comandant al sau, maresal Constantin Prezan, premierul a asistat impasibil la huiduielile unui grup de depunatori la FNI precum si ale unui colonel in rezerva din cadrul MApN. Imediat, fortele de ordine, prezente intr-un numar impresionant, i-au inconjurat pe protestari si i-au redus la tacere. In jurul orei 10.00, primul ministru Adrian Nastase, insotit de ministrul apararii nationale, Ioan Mircea Pascu, ministrul de interne, Ioan Rus, generalul Mihail Popescu, seful Marelui Stat Major General al armatei romane precum si de alti generali si demnitari au sosit la manifestarile ocazionate de implinirea a 85 de de ani de la infiintarea Corpului lV Armata Teritorial. La un moment dat, un grup de depunatori la FNI, cu pancarte, au inceput sa se agite, dar au fost imediat anihilati de fortele de ordine care le-au luat pancartele si i-au "gonit" din zona in care se desfasura ceremonialul militar. La numai citeva minute de la acest incident, un colonel imbracat in uniforma militara a inceput sa strige si sa agite cartoane pe care scria: "MApN nu vrea sa aplice Legea pensiilor militare pentru cei aflati in plata" si: "Cinste guvernului pentru recalcularea pensiilor militare". Pentru ca era imbracat in uniforma armatei romane, SPP-istii si citiva politisti in civil l-au inconjurat imediat, fara sa intervina. Cel in cauza, colonelul in rezerva Ioan Pop, fost ofiter la Microganizoana Militara de la Someseni, a declarat pentru "Evenimentul zilei" ca este membru al Uniunii Nationale a Cadrelor Militare in Rezerva si Retragere, filiala Cluj, si ca a recurs la acest gest datorita nepasarii guvernantilor fata de problemele militarilor care sint trecuti in rezerva. Colonelul Pop acuza guvernul ca, desi Legea 164/2001 de recalculare a pensiilor militare a intrat in vigoare in 10 aprilie, acesta nu a facut nimic pina in prezent, ba mai mult, a emis Ordonanta 85, care sisteaza, din cauza lipsei fondurilor financiare, aplicarea legii pina la 1 ianuarie 2001. In momentul de fata, un colonel care s-a pensionat in anul 1996 primeste o pensie de 3 milioane de lei pe luna, fata de aproximativ opt milioane, cit primeste un colonel care s-a pensionat in acest an. "Fata de aceasta diferenta enorma, un ofiter care se pensioneaza in acest an primeste si citeva sute de milioane de lei drept solde compensatorii. Pentru ca si-au batut joc de noi, saptamina viitoare voi da guvernul in judecata", a adaugat protestatarul. MIHAI SOICA Adrian Nastase a intrat in piine Premierul este nemultumit de activitatea ministrilor sai "Lucrurile au scapat de sub control" in invatamint Premierul Adrian Nastase este de parere ca in invatamint "lucrurile au scapat de sub control" deoarece institutiile private s-au transformat in "societati comerciale deghizate" care nu platesc impozite la bugetul de stat, desi incaseaza miliarde de lei din taxele de studii. Premierul a aratat ca, in acest moment, o universitate particulara poate inscrie intr-un an de studiu mii de studenti la drept, iar inainte de 1989 existau doar trei facultati de profil, care aveau 250 de absolventi anual. Nastase a facut aceasta declaratie in cadrul unei intilniri, desfasurate la Cluj Napoca, cu Delegatia Permanenta a PSD Cluj si cu membrii Consiliului Consultativ Academic. "Haos absolut" in sanatate Invatamintul nu a fost singurul domeniu care i-a provocat suparare sefului executivului. Activitatea din domeniul sanatatii a fost calificata de premierul Adrian Nastase drept "un haos absolut". Nastase considera ca ministerul ar trebui sa elaboreze o strategie clara de dezvoltare a acestui sector si sa stabileasca exact ce fel de medicamente trebuie importate sau produse in tara. "In sanatate avem un haos absolut. Cred ca nu am stiut sa facem reforma in acest domeniu si ca sintem intr-un moment de cumpana", a declarat la Cluj primul ministru. El a aratat ca sistemul medicilor de familie nu a inceput inca sa functioneze efectiv si a criticat faptul ca reglementarile in vigoare permit fiecarui spital sa desfasoare propria licitatie pentru achizitionarea de medicamente. El a precizat ca este necesar ca numarul de spitale sa fie stabilit intr-o perioada cit mai scurta, pentru a evita risipa inutila a fondurilor alocate acestor institutii. In plus, Nastase considera ca Ministerul Sanatatii si Casa Nationala a Asigurarilor de Sanatate nu au atributiile clar delimitate. "Avem daca nu ar trebui desfiintat Ministerul Sanatatii", a afirmat Adrian Nastase. doua ministere: Ministerul Sanatatii si Casa de Sanatate. Nici nu stiu LUCIAN PURCAREANU Daniela Bartos promite sa indrepte lucrurile Ministrul Sanatatii si Familiei, dr. Daniela Bartos, s-a declarat de acord cu afirmatiile si criticile premierului in legatura cu sistemul sanitar romanesc. "Se poate spune ca exista doua ministere in domeniul sanitar, iar cerinta primului ministru de a delimita strict competentele fiecarei institutii (ale Ministerului Sanatatii si Familiei, respectiv ale Casei Nationale de Asigurari de Sanatate) este pe deplin justificata", a declarat Bartos. Ministrul sanatatii a mai spus ca va pune ordine in sistemul sanitar. "Se impune, de urgenta, modificarea cadrului legislativ in care functioneaza CNAS", a spus Daniela Bartos, care a precizat: "Odata promovate modificarile legislative mentionate, programele de reforma ale MSF vor putea fi derulate in mod coerent si cu o asumare precisa a responsabilitatilor". (T.D.) Cu ajutorul unui sondaj INSOMAR, Guvernul pregateste un refuz in chestiunea retrocedarii Castelului Peles Pina la inchiderea editiei guvernul nu a facut ieri public punctul sau de vedere asupra solicitarii Regelui Mihai. De altfel, in cursul zilei, Adrian Nastase a declarat ca nu crede ca se va ajunge in sedinta executivului la o solutie. Totusi, guvernul a prezentat un sondaj de opinie facut de INSOMAR, la comanda Ministerului Informatiilor Publice, sondaj care se doreste a fi relevant pentru starea de spirit a populatiei in ce priveste retrocedarea Castelului Peles Regelui Mihai. Sondajul a fost efectuat in trei zile, 13-15 august, pe un esantion de 1205 persoane, avind o marja de reprezentativitate de 95 la suta. Conform sondajului, la intrebarea "Sinteti pentru sau impotriva restituirii Castelului Peles fostului Rege Mihai I?", 61,6 la suta s-au declarat impotriva si doar 38,4 la suta au fost pentru. De asemenea, 54,4 la suta sint impotriva restituirii celorlalte proprietati, doar 45,6 la suta fiind pentru. Romanii au auzit de cererile de restituire in proportie de 85,4 la suta, dar nu sint foarte siguri asupra modalitatii prin care statul roman a preluat bunurile Casei Regale in 1948: 25,7 la suta cred ca acest lucru s-a facut prin Decret al Consiliului de Ministri, 23 la suta prin Hotarire de Guvern, 16,2 la suta prin lege votata de Adunarea Deputatilor, 9,7 la suta prin confiscare, 9,2 la suta prin nationalizare, 9 la suta prin referendum national, restul, sub 4 la suta, cred ca acest lucru s-a intimplat prin abuz, furt sau regele le-a abandonat. Solutia pe care ar trebui sa o adopte guvernul in aceasta situatie nu este nici ea foarte clara, 30,5 la suta dorind un referendum, 30,2 la suta o hotarire de guvern, 29,2 la suta asteptind o decizie a Parlamentului Romaniei. 6,3 la suta vor ca problema sa fie lasata in seama primariilor si a autoritatilor judecatoresti, 1 la suta doresc restituirea in natura, 0,7 la suta despagubiri, 0,9 la suta se asteapta sa se respecte legea, iar 0,6 la suta se pronunta pentru refuzarea restituirii. O alta intrebare a sondajului viza investitiile facute de statul roman in proprietatile care i-au fost confiscate Regelui Mihai, 73,4 la suta fiind pentru rambursarea cheltuielilor de catre Casa Regala, in cazul retrocedarii. Romanii, in proportie de 56,2 la suta, nu cred ca Regele Mihai va pastra Castelul Peles in circuitul turistic. Tot ieri, guvernul a mai dat publicitatii o nota privind regimul imobilelor apartinind fostelor Case Regale din Albania, Austria, Bulgaria, Grecia, Italia, Iugoslavia si Federatia Rusa, din care reiese ca nici uneia nu i-au fost retrocedate in totalitate proprietatile. LUCIAN PURCAREANU Bref Zonele defavorizate, in pericol Guvernul intentioneaza sa modifice legislatia privind zonele defavorizate. Premierul Adrian Nastase a declarat ieri, la Cluj-Napoca, ca nu ar trebui incurajate zonele, ci anumite domenii si activitati. "Ideea de a sustine zonele defavorizate nu e foarte inteligenta. Este nevoie de alte reglementari pentru a incuraja inclusiv infiintarea locurilor de munca. As merge pe facilitati pentru activitati, nu pe zone", a declarat Nastase. El a aratat ca in Valea Jiului, de exemplu, exista o astfel de zona defavorizata, in care firmele se simt ca intr-un paradis fiscal, fara a contribui la buget. Nastase a mai spus ca in zonele defavorizate exista firme care au acolo doar o casuta postala ca sediu si evita plata unor taxe la buget.(L.P.) Romania traseaza drumul Bucuresti-Budapesta Traseul autostrazii Bucuresti-Budapesta va fi stabilit in functie de prioritatile Romaniei. Premierul Adrian Nastase a declarat ieri, la Cluj-Napoca, ca a retinut propunerile premierului ungar Viktor Orban, printre care cea a cofinantarii autostrazii, daca aceasta va trece prin Transilvania. "Decizia pe care o vom lua depinde de mai multe criterii si de toate aspectele interne relevante", a precizat el. (L.P.) "Pozitie umanitara" in cazul Romanov Premierul Adrian Nastase a declarat ieri ca, referitor la situatia lui Romanov, guvernul incearca sa adopte "pozitii umanitare", insa acesta nu este cetatean roman, iar cetatenie germana nu ii poate acorda decit statul german. El a aratat ca principala problema a guvernului este sa rezolve eliminarea obligativitatii vizelor pentru cetatenii romani, masura intoarcerii apatrizilor facind parte din acest program. "Cu toata prietenia pentru Carol Romanov, nu inteleg de ce acesta nu si-a rezolvat problemele in 12 ani. Are o situatie foarte complicata", a declarat Nastase. (L.P.) Eliberarea lui Cozma, o actiune politica Valeriu Stoica a declarat ieri, la Cluj, ca actualul guvern are un complex al mineriadelor de care a profitat din plin, in urma cu mai multi ani. Procesul in care Miron Cozma a fost condamnat la 18 ani de inchisoare nu a fost unul politic, cum spune acum puterea, pentru ca mineriadele au adus prejudicii imense in plan intern si international. "Prin acestea, se recunoaste complicitatea presedintelui Iliescu cu minerii", a spus Stoica. (M.B.) Firma PSD "Napoca-Constructii" a dat lovitura Premierul Adrian Nastase a inaugurat ieri cladirea in care va functiona Grupul de pompieri "Avram Iancu" si Detasamentul de pompieri Cluj-Napoca. Constructia cladirii a fost demarata in anul 1995, iar constructorul este societatea de constructii "Napoca" SA, firma la care sint asociati mai multi membri marcanti ai Partidului Social-Democrat intre care se afla ministrul de interne Ioan Rus si presedintele Consiliului Judetean Cluj, Serban Gratian. Pentru finalizarea lucrarilor a fost nevoie de peste 40 de miliarde de lei, iar ponderea investitiilor a fost alocata dupa venirea PSD la putere. Ieri a fost a doua oara cind premierul Nastase inaugureaza un obiectiv de importanta majora, construit de firma "Napoca Constructii". (M.S.) [17][pl.dll?rid=expresro] 