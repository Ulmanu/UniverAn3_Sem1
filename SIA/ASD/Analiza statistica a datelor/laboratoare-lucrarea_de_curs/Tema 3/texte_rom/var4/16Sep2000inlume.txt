 Guiness Book 2001, colectia recordurilor insolite Urmind indemnul "fa ceva cu totul si cu totul iesit din comun pentru a deveni celebru", un australian si-a petrecut 16 ani si sapte luni in fata masinii de scris, rastimp in care a scris cifrele de la unu la un milion, obtinind o mentionare in Cartea Recordurilor. Surprinzator, lui Les Stuart, din Queesland, nu i s-a omologat recordul de timp petrecut in fata masinii de scris, el fiind rasplatit numai pentru truda de a scrie un milion de numere. Les nu este insa singurul dispus la sacrificii majore pentru a-si merita celebritatea: In editia 2001 a Cartii Recordurilor, aparuta ieri, figureaza, potrivit unei recenzii publicate in Daily Star, 1.000 de recorduri recent omologate, care mai de care mai insolite, de la "cel mai mic ziar din lume", pina la cel mai lung sarut realizat vreodata l Cei interesati de recordul de supravietuire dupa cutremur vor afla din noua Guiness Book, cea de-a 47 serie, editata in peste 100 de tari, ca performanta a fost "realizata" de o pisica din Taiwan, care a ramas in viata, desi si-a petrecut 80 de zile ingropata sub ruine l Cel mai tinar disc-jokey este micutul Llewellyn Owen, in virsta de 8 ani, care a reusit sa anime atmosfera din discoteca londoneza Warp l Stefan Kovalciuk, care, in timpul celui de-al doilea razboi mondial, s-a ascuns de nazisti in podul casei, unde a ramas vreme de 57 de ani, a doborit orice record la categoria "locuitul in mansarda" l La categoria "despicat firul in patru", recordul este detinut de britanicul Alfred West, care, contrazicind zicala, a reusit sa sectioneze un fir de par in 17 fisii. Printre alte recorduri insolite este trecut si cel al mexicanului Kevin Cole, care si-a bagat in nas o macaroana de 19,05 centimetri. "Calatorul cel mai prevazator" este indianul Fakhruddin Tak-ula, care s-a urcat anul acesta in tren, cu un bilet pe care, foarte grijuliu, si l-a cumparat cu 26 de ani inainte. DIANA EVANTIA BARCA Potrivit unui studiu intocmit de Deutsche Bank, Opt tari vor adera la UE in anul 2005 Ungaria si Slovenia sint pe primele locuri pe lista celor opt state din Europa centrala si de est care vor putea adera la Uniunea Europeana in 2005, se arata intr-un studiu efectuat de expertii Deutsche Bank, citat de AFP. Republica Ceha se situeaza pe locul trei, inaintea Estoniei si Poloniei, iar Slovacia, care a realizat "progrese notabile", a reusit sa se plaseze inaintea Letoniei si Lituaniei. Majoritatea acestor tari trebuie sa ajunga, la trei ani dupa aderarea la UE, sa indeplineasca si criteriile de intrare in zona euro, afirma autorii studiului, care releva totusi faptul ca aceste criterii de stabilitate monetara sint greu de atins. Expertii acorda acestui scenariu posibilitati de realizare de 60 de suta, adaugind ca integrarea acestor tari in UE "trebuie sa determine cresterea investitiilor straine" si sa alimenteze si cresterea economica, "ceea ce va duce la o evolutie structurala rapida si un nou proces de modernizare". CAMELIA MUNTEAN Uniunea Europeana ofera statelor balcanice "clauza natiunii celei mai favorizate" Reprezentantii Uniunii Europene au anuntat ieri, la Bruxelles, ca saptamina viitoare se va realiza o deschidere aproape completa a pietelor UE catre statele din regiunea balcanica, masura menita sa instituie o zona de stabilitate si prosperitate in jurul Serbiei, transmite Reuters. Diplomatii europeni au declarat ca, in conformitate cu decizia care urmeaza sa fie adoptata luni, in cadrul unei reuniuni a ministrilor de externe ai statelor membre, 95 la suta din productia industriala si agricola pentru export din state precum Croatia, Albania, Macedonia si Bosnia va intra pe pietele europene in regim de exceptare de taxe. Liberalizarea comertului va include produsele industriale si agricole, cu exceptia carnii de vita, a pestelui si a vinului. Serbia va fi exclusa din acest program atita vreme cit la conducerea acestei tari va ramine Slobodan Milosevici, persoana inculpata de Tribunalul International pentru crime de razboi. Actionind atit de repede, inainte de "toamna electorala", blocul celor 15 natiuni doreste sa transmita un mesaj Serbiei, astfel incit populatia sa-i dea un vot negativ lui Milosevici, pentru ca tara sa poata atinge un nivel similar de prosperitate. "Aceasta masura va fi o lectie pentru statele care sint mai putin orientate spre reforma", a declarat un diplomat european. Provincia Kosovo va beneficia de aceleasi inlesniri pe pietele europene, iar Republica Muntenegru, micul partener al Serbiei in Federatia Iugoslava, va putea exporta, cu scutiri de taxe, aluminiu, cel mai important dintre produsele autohtone pentru export. DIANA EVANTIA BARCA Cecenii ofera recompense pentru uciderea liderilor rusi 2.000.000 de dolari pe capul lui Putin Liderii rebeli ceceni au anuntat vineri ca ofera o recompensa de doua milioane de dolari oricui care le va aduce capul presedintelui rus Vladimir Putin, relateaza AFP. "Comandamentul militar al mujahedinilor a decis sa ofere recompense financiare pentru lichidarea celor mai mari criminali din rindul liderilor Federatiei Ruse", au declarat comandantii ceceni Samil Basaiev si Khattab, pe adresa de Internet ce apartine comandamentului cecen. Documentul numeste in total 21 de responsabili, intre care si fostul presedinte Boris Eltin, pentru care se ofera o recompensa totala de un milion de dolari. Pentru ministrul apararii, Igor Sergheev, si seful Statului Major Anatoly Kvasnin se ofera jumatate de milion de dolari si 300.000 de dolari pentru ministrul de interne si cel de externe, Vladimir Rusailo si Igor Ivanov. Cea mai mare recompensa insa ramine cea pentru actualul presedinte, cele doua milioane puse pe capul lui Putin reprezentind dublul sumei oferite de rusi pentru prinderea liderului rebelilor ceceni, Samil Basaev. Moscova a oferit, in octombrie 1999, prin intermediul generalului rus Ghennadi Trosev, un milion de dolari pentru capul lui Basaiev. Dupa un timp, un purtator de cuvint al lui Putin a modificat propunerea, precizind ca Moscova va plati recompensa celor care vor indica locul unde se ascunde liderul separatist. Rebelii ofera 30 la suta din sumele promise pentru asasinarea liderilor rusi celor care vor reusi sa-i mutileze macar. Comunicatul publicat pe Internet precizeaza ca pentru obtinerea recompensei trebuie furnizate probe, cum ar fi fotografii sau casete video. CAMELIA MUNTEAN Putina iese la rampa Prima doamna a Rusiei, Ludmila Putina, a vizitat, dupa 25 de ani, vechea sa scoala din Kaliningrad, pe care a absolvit-o in 1975, si, dupa ce a asistat la doua ore de curs, a constatat cu uimire ca timpul nu a schimbat nimic acolo, atmosfera fiind tot cea pe care o stia din anii de liceu, transmite Reuters, citind informatii difuzate de postul rus de televiziune RTR. "Nimic nu s-a schimbat. Toate sint asa cum erau altadata: atmosfera, copiii...". Cu nostalgia vremurilor trecute, Ludmila s-a asezat in vechea sa banca si a ascultat lectia, ca altadata. "Va place limba si literatura rusa? Ce credeti ca trebuie facut pentru a ridica prestigiul culturii ruse?", i-a intrebat ea pe elevi, la sfirsitul cursului. Dupa ce a dat citeva autografe, aceasta a vizitat o scoala de corectie din localitate, unde a asistat la un scurt "concert de acordeon", sustinut de detinuti. Aceasta este una dintre putinele aparitii publice ale Ludmilei, care nu si-a asumat pina acum rolul de "prima doamna a tarii", raminind departe de viata publica, desi l-a insotit pe Putin in citeva calatorii oficiale. DIANA EVANTIA BARCA Alegerile din Iugoslavia si Kosovo, un pas riscant spre stabilitate Bomba electorala ameninta Balcanii Alegerile locale si prezidentiale care vor avea loc pe 24 septembrie in Iugoslavia ar putea provoca in aceasta tara o situatie grava de criza, pe care puterile occidentale incearca disperate sa o evite, se arata intr-un amplu comentarui al Agentiei Reuters. Rezultatele scrutinului ar putea oferi sansa unui al doilea mandat ca presedinte pentru Slobodan Milosevici sau ar putea arunca Iugoslavia intr-o noua criza, in cazul in care actuala putere ar pierde scrutinul si ar refuza sa predea puterea. Pe de alta parte, alegerile din Kosovo i-ar face pe albanezi sa incerce cu orice pret sa obtina independenta provinciei Kosovo. In plus, rezultatele scrutinului local programat in Kosovo pe 28 septembrie ar distruge orice speranta de a aduna si lipi "cioburile" unei confederatii, astfel incit Serbia si provincia separatista sa faca parte dintr-o entitate constitutionala "multietnica". Hashim Thaci, fost comandant de gherila si erou pentru albanezii din Kosovo, va participa la aceste alegeri, cu formatiunea sa politica, Partidul Democratic din Kosovo. Sloganul sau, "Un vot pentru PDK este un vot pentru o independenta sigura", ajunge la inimile multor albanezi. Thaci se dovedeste total ostil oricarui compromis, afirmind ca, nici daca va iesi invingator in alegerile prezidentiale adversarul lui Milosevici, Vojislav Kostunica, nu va colabora cu noua conducere de la Belgrad: "Kostunica este acum mai radical in probleme legate de Kosovo decit insusi Milosevici". Mira Markovici, persona non grata in Kosovo Mira Markovici, sotia presedintelui iugoslav, a fost declarata "persona non grata" in Kosovo pentru ca nu a respectat procedurile legate de un miting electoral in provincie. "Orice intrunire politica in Kosovo trebuie sa faca obiectul unei cereri de autorizare din partea ONU cu 96 de ore in avans, ceea ce nu a fost cazul in ceea ce o priveste cu Mira Markovici. In consecinta, este persona non grata", a declarat un purtator de cuvint al KFOR, lt.-col. Philippe Eriau. Milosevici si-a pierdut ultimul aliat Rusia s-a alaturat occidentalilor in a cere organizarea de alegeri democratice in Iugoslavia. Aceasta luare de pozitie a fost facuta cu ocazia reuniunii Grupului de Contact pentru Balcani, care a avut loc la New York, transmit agentiile internationale de presa. Grupul de contact, compus din SUA, Marea Britanie, Franta, Germania, Italia si Rusia, a tinut ultima sa reuniune ministeriala la Londra, pe 29 ianuarie anul trecut, in ajunul deciziei NATO de interveni in Kosovo. Din acel moment, Moscova a refuzat sa mai faca parte din acest forum. Abia in iunie au fost reluate contactele cu restul tarilor din Grupul de Contact pentru a relua consultarile. "Ministrii spera o evolutie democratica in Iugoslavia, pentru ca aceasta sa se poata reintegra in comunitatea internationala si sa isi joace rolul legitim in contributia la stabilitatea in regiune. Ei subliniaza ca vor evalua alegerile din Iugoslavia pe baza normelor internationale recunoscute", se arata in comunicatul final, dat publicitatii de Grupul de Contact pentru Balcani. ISABELLA ALEXANDRESCU Petre Roman asmute ONU pe sirbi Romania va cere Organizatiei Natiunilor Unite sa efectueze presiuni asupra Iugoslaviei pentru a contribui la reluarea traficului de-a lungul Dunarii, blocat dupa bombardamentele de anul trecut ale NATO, a declarat joi ministrul roman de externe, Petre Roman. "Vreau sa subliniez ca, in cazul in care autoritatile iugoslave refuza sa coopereze, comunitatea internationala ar putea impune noi sanctiuni impotriva Iugoslaviei", a declarat seful diplomatiei romane intr-o transmisie televizata de la sediul ONU, din New York. Petre Roman a aratat ca reluarea traficului pe Dunare este de maxima importanta, fiind interesul nostru national. "Este vorba de pierderi uriase si de pierderea a mii de locuri de munca", a explicat ministrul roman, subliniind ca sirbii trebuie sa respecte legislatia care reglementeaza circulatia de-a lungul Dunarii. ( L.C. ) Printul Harry a suflat in 16 luminari Printul Harry al Marii Britanii, care a implinit ieri 16 ani, a pozat pentru primul sau portret oficial aniversar, alaturi de tatal sau, printul Charles. Tinarul a fost fotografiat cu bratele in jurul umerilor tatalui sau, intr-o imagine comparata de unele cotidiane britanice cu fotografia care ii prezenta pe parintii sai cu ocazia logodnei. Spre deosebire de fratele sau mai mare, printul William, cunoscut pentru timiditatea sa in fata aparatelor de fotografiat si a celor de filmat, Harry este mult mai relaxat si prezinta o figura vesela. Tinarul print invata, cum a facut si fratele sau, la liceul Eton, una dintre cele mai renumite scoli secundare din Marea Britanie. ( C.M. ) Biblia, citita sub apa Un preot spaniol pasionat de scufundari a petrecut 15 minute citind un pasaj din Biblie intr-o pestera subacvatica. Parintele Francisco Javier Serra, in virsta de 54 de ani, a declarat ca a facut aceasta neobisnuita slujba, la 8 metri sub suprafata apelor din sud-vestul orasului Benitachell, "drept simbol al prezentei lui Dumnezeu in sport". Evenimentul a facut parte dintr-o campanie initiata de Biserica Romano-Catolica din Valencia de a organiza lecturarea continua a Bibliei in fiecare zi a anului 2000. Serra a ales un fragment "cu specific maritim", si anume povestea lui Iona, profetul evreu aruncat in apele marii pentru a fi nesocotit poruncile lui Dumnezeu. Iona a fost inghitit de o balena, care l-a lasat pe tarm, nevatamat, trei zile mai tirziu. Preotul spaniol a fost insotit de doi studenti la teologie si de un cameraman, care a imortalizat scena. Studentul Jose Antonio Molina, in virsta de 22 de ani, a recunoscut ca acustica a fost cel putin ciudata. "A fost destul de greu sa intelegem ceva. Dar lucrul important, cu adevarat, a fost ca am citit", a declarat el. VLADIMIR BALABAN Ciocanul si chifteaua, in lupta pentru cucerirea spatiului cosmic "Sfintul ciocan" rusesc a salvat o misiune spatiala americana Miercuri, cind cel mai scump proiect spatial din istoria omenirii era sa esueze, astronautii americani si rusi de la bordul Statiei Spatiale Internationale au invatat o lectie pretioasa: nimic nu poate rezolva ceva mai bine decit un ciocan. Problema s-a ivit in clipa in care americanul Daniel Burbank si rusul Boris Morukov, ambii facind parte din echipajul navetei spatiale Atlantis, lucrau la sistemul electric al modulului "Zaria". Incercind sa desfaca un panou din podea, cei doi au constatat ca micul capac de protectie este fixat nu cu suruburi, cum trebuia, ci cu nituri. Ideea salvatoare (un ciocan si o dalta) le-a venit americanilor, astfel de unelte existind, din fericire, in dotarea truselor de scule ale echipajului rusesc. Dupa ce au taiat niturile cu dalta si ciocanul, cei doi astronauti au putut sa faca si restul treburilor pentru care se deplasasera in spatiu - conectarea electrica a modulelor "Zaria" si nou-sositul "Zvezda". Ochi de vaca in spatiul cosmic Dar ciocanul si celelalte scule din trusele rusesti nu sint singurele obiecte insolite aflate in spatiu in aceste zile, pentru ca la bordul navetei Atlantis se mai afla hamburgeri, cristalin de ochi de vaca, guma de mestecat, elastice, pasta de dinti, seminte de flori si de cereale si multe altele. Prezenta lor e justificata de derularea unor programe scolare care cuprind studii privind efectul imponderabilitatii asupra materiei, materialelor, plantelor si fiintelor vii. La bordul navetei spatiale Atlantis se gasesc in prezent doua containere, dintre care unul, botezat "Aria 1", contine rasadurile cultivate de 300 de elevi din Saint Louis, Missouri, culturile urmind sa fie comparate la intoarcere cu cele plantate in curtea scolii. O alta experienta, realizata de elevi din statul New York, a constat in trimiterea pe orbita, in interiorul celuilalt container, care poarta numele pretentios de "Modulul Spatial Experimental" (SEM), a citorva cristaline de ochi de vaca si de oaie, pentru a stabili daca radiatiile din spatiu ii fac mai putin sensibili la lumina. Alti elevi fac experiente care implica germinarea plantelor, rata deprecierii in spatiu a carnii de porc, vaca sau peste etc. "Misionarii spatiali" fac prozelitism in scolile americane Interesul crescut al elevilor pentru programele spatiale se explica si prin faptul ca o multime de educatori, profesori, ingineri, tehnicieni si astronauti, supranumiti "misionari spatiali", colinda scolile americane in scopul de a-i determina pe copii sa se ralieze la "cauza spatiului", mergind pina la a-i face sa participe la misiuni reale la bordul navetelor spatiale. "Sintem angajati sa ne incurajam viitorii astronauti, ingineri si oameni de stiinta in completarea studiilor lor", se afirma intr-un document al Agentiei Aerospatiale Nationale a SUA (NASA), in baza caruia, acum mai bine de 40 de ani, s-a creat un birou de resurse umane si educatie. Gratie acestuia, in fiecare an, peste 3 milioane de profesori si de tineri, de la gradinita pina la universitati, sint angrenati in multiplele programe organizate de NASA. CONSTANTIN VLAD Flash Narcoplacinta Autoritatile din capitala columbiana Bogota au avertizat joi impotriva unei noi forme de distribuire a drogurilor, in campusurile universitatilor si colegiilor fiind pusa in vinzare placinta cu marijuana, relateaza AFP. Potrivit politiei, aceasta reprezinta o noua strategie pentru a-i convinge pe tineri si a-i obisnui sa consume droguri. Vinzatorii au fost prinsi in incinta Universitatii de stat, dar si in unele din magazinele din oras. Politia se teme ca placintele sint destinate in principal bufetelor din scoli si facultati. Placintele cu griu si marijuana provoaca consumatorilor aceleasi senzatii ca si cum ar fuma droguri. ( C.M. ) Suharto-junior, arestat pentru atentat Presedintele indonezian Abdurrahman Wahid a anuntat ieri ca a ordonat arestarea unuia dintre fiii fostului presedinte Suharto, existind banuiala ca acesta ar fi fost implicat in atentatul cu bomba comis in urma cu trei zile la Bursa din Jakarta, soldat cu 15 morti. Hutomo Mandala Putra, in virsta de 37 de ani, alias Tommy, este fiul cel mic al fostului presedinte si, totodata, preferatul acestuia. "Credem ca exista suficiente motive pentru a-l aresta pe Tommy. Cu ce scop? Desigur, pentru a evita producerea altor incidente de genul celui petrecut la Bursa", a declarat Wahid. Jurnalistii prezenti la fata locului au declarat ca presedintele nu a facut nici o afirmatie cu privire la implicarea directa a lui Tommy in acest atentat. Tommy Suharto, om de afaceri foarte bogat si cu multa influenta, pasionat de automobile si jocuri de noroc, era deja anchetat intr-un caz de coruptie. ( D.B. ) Preot hot, huligan, criminal si pedofil! Politia de la Moscova a arestat un preot ortodox banuit de pedofilie, condamnat deja de justitie pentru complicitate la uciderea unui alt preot, pentru furt, huliganism si detinere ilegala de arme, a anuntat presa rusa, citata de France Presse. Preotul Manuil Platov si soferul sau sint acuzati de a fi comis "acte de depravare si violenta" fata de patru copii cu virste cuprinse intre 10 si 13 ani. Preotul facea cunostinta cu adolescenti vagabonzi in gari si le propunea sa ii duca acasa la el pentru "a se spala, a minca si a se uita la televizor". Gasit vinovat, preotul risca o pedeapsa de zece ani inchisoare, el inspasind deja o alta pedeapsa cu detentia pentru complicitate la omor, dar nu a fost excomunicat. Inainte de aceasta pedeapsa, el a mai fost cercetat pentru furt, huliganism si detinere ilegala de arme, dar nu a fost condamnat. ( C.M. ) 