 Prima care ajuta ______________________________________________________________________ Ar fi pacat ca toata campania numita "Prima care ajuta" sa ramina singura de acest fel. Avem de-a face cu o initiativa unica si importanta, peste care nu putem trece cu vederea. Despre ce este vorba? Patriarhia Romana a propus postului de televiziune Prima TV o campanie de stringere a fondurilor si materialelor de constructie necesare pentru ridicarea unui asezamint in Bucuresti. Se pregateste un loc care sa poata adaposti temporar victime ale violentei in familie. Acesta ar urma sa fie inaugurat curind, in cartierul Pajura din Capitala. Inca de la primele semnale lansate de Patriarhie prin intermediul postului de televiziune, au raspuns mii de cetateni si numeroase societati comerciale. Aedificia Carpati s-a oferit sa execute lucrarile de constructie, Luxten sa realizeze partea de iluminat, Tubal sa livreze tevile pentru instalatii, KLM sa doneze cite un dolar pentru fiecare bilet de avion cumparat in perioada campaniei, primarii de sector si ministrul justitiei au oferit cite 5 milioane de lei. Si din una, din alta, din bani si din banuti s-a adunat ceva pentru un loc extrem de necesar in Bucuresti. Cite femei si citi copii n-au unde se refugia de pumni si de amenintari? Initiativa Patriarhiei Romane merita toate laudele. Ea ar putea fi luata ca un semnal important al implicarii acestei institutii in rezolvarea unor probleme sociale grave. Pina acum, Biserica Ortodoxa Romana (ca si alte biserici ortodoxe) a fost mai reticenta in asemenea incercari de apropiere de nevoile celor napastuiti, spre deosebire de cea catolica, mult mai activa in acest plan. Iesirea din rugaciune spre asemenea gesturi practice nu poate decit sa ne bucure. Dupa acest inceput, de indata ce el isi va demonstra frumusetea si utilitatea, nu mai ramine decit ca Patriarhia sa incerce si alte proiecte. Si nu doar Patriarhia. Ar fi nedrept sa-i cerem numai virfului Bisericii Ortodoxe Romane sa se dedice acestor raspunsuri concrete la nevoi dureroase. Ar insemna ca in fiecare zi Patriarhul Teoctist sa cheme oamenii la gesturi altruiste. La cite sint necesare, nici asta n-ar fi suficient. Ar trebui ca acest prim pas facut de Patriarhie sa fie urmat de episcopii si eparhii, de protopopiate si de preoti. Si nu doar de biserica, desi ea se bucura de cea mai mare incredere in societate. De ce n-ar face gesturi similare si liceele cu traditie, prin corpul profesoral, primariile sau marile societati comerciale? Fiecare urbe are un necaz care nu poate fi scos la liman numai de autoritati si din banul public. Pe linga cele care cad in sarcina statului, mai sint inca destule neajunsuri care pot fi rezolvate cu un strop de generozitate, cu citeva ore de efort in plus si cu o gindire dominata de logica. Anul trecut, cind acelasi post de televiziune a lansat campania de ajutorare a scolilor, mai multe societati comerciale puternice au sarit in ajutor si au preluat zugravirea si amenajarea acestora pentru deschiderea noului an scolar. Au fost zeci de firme particulare care au cheltuit bani, si ce n-a putut rezolva Ministerul Educatiei Nationale cu putinele fonduri pe care le are de la buget au facut acestea. Sa incercam, de exemplu, sa ne imaginam ce s-ar petrece daca, la inceput de an, prin toata tara diverse firme ar face acelasi lucru si daca Ministerul Finantelor ar permite ca banii cheltuiti in acest fel sa se deduca de la impozite sau sa fie inclusi in costuri de operare. Poate atunci, de la initiativa Patriarhiei Romane, pina la stimularea unui reflex civic al individului nu ar mai fi o distanta atit de mare. Abia cind ne vom obisnui cu totii sa ne scrutam constiinta si prin ceea ce am facut pentru viata comunitatii, abia atunci Romania va avea la dispozitie si energia atit de necesara marilor schimbari. Initiativa de toata lauda a Patriarhiei Romane si a postului Prima TV merita atentia acordata unei actiuni deschizatoare de drumuri. Ea poate fi o pilda de generozitate cu care sintem datori fiecare in parte. E chiar modul de a ne regasi ca oameni si ca membri intr-o comunitate. P.S. Pentru cei care doresc sa contribuie la ridicarea asezamintului amintit, publicam conturile de la BCR, Filiala Sector 4 din Bucuresti: 251131-2527 - lei si 251131-2549 - valuta. [5][pl.dll?rid=expresro] _________________________________________________________________ 