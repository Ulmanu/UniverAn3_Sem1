 Ca sa previna falimentele bancare, BNR pune ordine pe piata creditului Sumele nerecuperate de banci de la clientii lor dupa 90 de zile vor fi considerate pierderi Desi discutat inca din primavara anului trecut cu reprezentantii bancilor comerciale, noul regulament al bancii centrale privind calsificarea creditelor si constituirea provizioanelor a stirnit critici dure din partea bancherilor. Banca centrala considera insa ca riscul pe care si-l asuma bancherii atunci cind finanteaza afaceri sau dau imprumuturi are o puternica influenta asupra sanatatii sistemului bancar, deci a economiei, in ultima instanta. "Banca Nationala a Romaniei (BNR) a decis sa clasifice riguros creditele si plasamente si sa defineasca utilizarea provizioanelor specifice de risc de credit cu scopul ca, prin definirea mai clara a riscurile afacerilor bancare, sa se reduca efectele pe care le-ar avea eventualele pierderi asupra bancilor comerciale", ne-a declarat Petre Tulin, director in BNR. Tulin a apreciat ca noile reglementari care propun tratarea unitara a riscului de credit sint in armonie cu directivele Uniunii Europene, satisfac conditionalitatile programului PSAL asumate de executivul de la Bucuresti prin ordonanta de guvern si vor asigura o reflectare mai buna a rezultatelor financiare ale bancilor comerciale. "Unele falimente bancare au fost rezultatul unei false aprecieri a riscului de creditare, a faptului ca bancile nu s-au asigurat suficient, punind de o parte sume de bani care sa acopere eventualitatea unor pierderi, cu alte cuvinte nu au constituit provizioane suficiente", a observat Tulin. Oficialii bancii centrale sustin ca, de exemplu, garantiile constituite din active imobiliare nu asigura recuperarea banilor in caz de incapacitate de plata a clientilor, deoarece in Romania nu exista deocamdata o piata imobiliara. Pentru a intari disciplina in sistem, banca centrala a impus alinierea la practica internationala, prin recunoasterea pierderilor din creditare, atunci cind apare o intirziere la rambursare de peste 90 de zile. In acest caz, banca centrala cere fie provizionarea integrala a creditelor, fie direct trecerea in categoria pierderi a creditului respectiv. Bancherii au primit insa cu rezerva aceste noi reglementari si au reprosat BNR ca in actuala conjunctura economica cantitatea de bani blocata in provizioane ar afecta fluxul financiar al bancilor. "Constituirea provizioanelor ramine o miscare in scripte, contabila, si nu afecteaza lichiditatile bancilor comerciale", a declarat Tulin. O alta noutate va fi provizionarea lunara, justificata de faptul ca provizioanele - sume de bani care sint inregistrate ca fiind cheltuieli - reduc povara fiscala, ori, bancile sint platitoare lunare de impozit. A intervenit insa o desincronizare intre aparitia regulamentului BNR si publicarea in Monitorul Oficial a Hotaririi de Guvern prin care s-a asigurat deductibilitatea fiscala a provizioanelor si bancherii au fost evident deranjati de eventualitatea aparitiei unor pierderi din chiar aplicarea reglementarilor. In urmatoarele zile va fi publicata Ordonanta de guvern, deja aprobata si acceptata de Ministerul Finantelor, caz in care cheltuielile cu provizioanele vor reduce evident profiturile bancilor si, implicit, impozitele virate statului. (L.M.) Privatizare cu banii de la banca Banca Romana pentru Dezvoltare-Societe Generale (BRD-SocGen) a auntat ieri ca ofera credite in lei pentru cumpararea de actiuni la societatile comerciale care se privatizeaza. Beneficiarul unui asemenea credit poate fi o persoana juridica romana cu capital privat, care are, sau isi deschide, contul principal la una dintre unitatile BRD, lucreaza prin aceste conturi, cu conditia ca aceasta sa aiba o situatie economico-financiara buna si indicatori de bonitate buni. Un asemenea credit este acordat si asociatiilor salariatilor si membrilor conducerii societatilor comerciale care se privatizeaza. Creditele se acorda in completarea surselor propri pentru cumparare de actiuni de la societatile comerciale cu capital de stat care se privatizeaza sau de la Societatile de Investitii Financiare (SIF), pe baza de contract de vinzare-cumparare incheiat. Valoarea creditului poate fi de maximum 75% din valoarea prevazuta in contractul de vinzare-cumparare incheiat cu vinzatorul societatii ce urmeaza a fi privatizate. Garantiile cerute de BRD - SocGen trebuie sa acopere integral valoarea creditului si a dobinzii pe primul an de creditare. (G.T.) Isarescu pune piciorul in prag Fruntasele rectificarii, ministerele care si-au facut temele Mugur Isarescu, a comunicat, ieri, ca "principiul care va sta la baza rectificarii bugetare consta in a aproba bani nu celor care tipa mai tare in mass-media, ci celor care si-au indeplinit promisiunile". Premierul a aratat ca toate ministerele dispun de bugete insuficiente, dar de rectificare vor beneficia, in primul rind, acelea care si-au redus personalul excedentar, au diminuat costurile materiale si si-au indeplinit programele economice. Seful executivului a apreciat ca lentoarea reformei in intreprinderile cu pierderi, este una dintre cauzele depasirii inflatiei, tinta stabilita in jur de 30% pe an. "Nereusita in planul inflatiei nu trebuie sa ne impinga nici la dezarmare, nici la suprareactie", a declarat Isarescu. Printre obiectivele imediate ale cabinetului pe care-l conduce se numara restructurarea intreprinderilor cu pierderi, reducerea arieratelor, verificarea monopolurilor care stabilesc preturi impovaratoare, si calmarea inflatiei.(O.Z.) Fara a proba cu documente, liderii Cartel Alfa dau vina pe FPS si CNVM "Afacerea Apollo" se ascute ca lupta de clasa La citeva zile dupa ce EVZ a publicat un articol referitor la "Afacerea Apollo", liderii Cartel Afla au organizat, ieri, o conferinta de presa. Folosind un ton agresiv, liderul Cartel Alfa, Bogdan Hossu s-a aratat foarte deranjat de faptul ca "Ev.Z," a relatat cazul si a anuntat ca a actionat in judecata, pentru calomnie, conducerea cotidianului nostru. Liderii Cartel Alfa au explicat ca "atitudinea institutiilor implicate in preluarea hotelului Apollo din Mamaia, FPS si CNVM, lasa loc speculatiei ca Alfa nu e agreat drept cumparator al actiunilor detinute de FPS". Bogdan Hossu a aratat ca sindicalistii au dat in judecata si CNVM deoarece comisia si-ar fi incalcat propriile regulamente, acordind un aviz de amendare a pretului pentru o actiune Apollo, cu doua zile mai devreme. Sindicalistii reproseaza CNVM faptul ca a emis o decizie de acceptare a modificarii ofertei "fara sa precizeze data de la care modificarea ofertei era valabila". CNVM nu se simte cu musca pe caciula In replica, oficialii CNVM declara ca acuzatiile Cartel Alfa nu sint fondate, iar "documentele si informatiile prezentate nu au un fundament serios". "Ultimul amendament cerut de ofertantul Petre Mihail, in interiorul propriei oferte, a fost depus in termen legal, cu indeplinirea tuturor conditiilor legale privind acordarea deciziei de amendare a ofertei", ne-a declarat Mirel Tariuc, presedintele CNVM. Pe de alta parte, CNVM sustine ca isi va pastra impartialitatea, adica va mentine suspendarea ofertei publice de cumparare pina la decizia din instanta. Numai ca, dupa cum au declarat sindicalistii, termenul la care se va discuta la Curtea de Apel cauza este, probabil, 20 septembrie. Bogdan Hossu se da la Sorin Vintu Sindicalistii au acuzat ieri faptul ca adversarul lor in lupta pentru cumpararea hotelului Apollo, Petre Mihail, este "un umil om de paie", in spatele caruia s-ar putea ascunde persoane potente financiar, care vor aparea ulterior. "Este o practica frecventa pe piata de capital. Noi nu avem nimic cu Petre Mihail, dar in spate se afla Gelsor, Sorin Vintu", a spus Hossu. Fara a dovedi cu nimic, Hossu si-a argumentat banuiala pe faptul ca "Gelsor a cumparat 40 de actiuni de la un cuponar, cu 30.000 lei pe actiune, desi in piata se derulau doua oferte". "Nu stim ce a fost acolo, ori plata la negru, ori manipulare", a spus liderul Cartel Alfa. Contactat, patronul grupului Gelsor, Sorin Vintu, ne-a declarat: " Nu sint interesat in investitii in turism, dar in piata sint foarte multe actiuni pe care o companie financiara le poate cumpara. Nu stiu cine este domnul Petre Mihail". Hossu a mai declarat ca Petre Mihail a incercat sa ii mituiasca, oferindu-le 5.000 dolari ca sa se retraga. In replica, Petre Mihail ne-a spus ca este stupefiat de afirmatiile lui Hossu, care nu au nici un fundament: "Nu am fost dispus sa transez preluarea hotelului in alta parte decit pe piata de capital si ma deranjeaza afirmatia, fara probe, ca as fi incercat sa mituiesc pe cineva. Sint deranjat si de faptul ca numele meu a fost asociat cu al altor oameni de afaceri". Cartel Alfa incaseaza lunar de la sindicalisti 10 miliarde de lei Liderii sindicali nu considera ca prezenta in negocieri a lui Ioan Homos, membru in chiar Consiliul de Administratie al FPS, a favorizat Cartel Alfa. In plus, Romulus Nita, vicepresedintele Cartel Alfa si negociator al contractului cu FPS, a refuzat sa accepte, in 3 aprilie 2000, propunerea FPS de a organiza o sedinta de licitatie cu strigare la care sa participe toti ofertantii, in scopul asigurarii transparentei procesului de selectia unei oferte. Motivul invocat de sindicalisti a fost acela ca nu exista o baza legala pentru o privatizare de acest tip. Insa, nici de aceasta data liderii nu au fost dispusi sa precizeze daca sumele mari antrenate in "Afacerea Apollo" au fost aprobate de vreun for al Cartelului. "Noi avem un potential lunar de a colecta cotizatii de la membrii de sindicat de 10 miliarde lei", ne-a declarat Romulus Nita. LIDIA MOISE 