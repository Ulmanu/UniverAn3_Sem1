 Intr-o sectie speciala din Penitenciarul Aiud au fost strinsi toti fugarii din inchisori Puscaria evadatilor Putini stiu ca intr-un penitenciar din Romania exista o sectie speciala destinata detinutilor care au la activ evadari. Un loc in care sint dusi si paziti in conditii speciale toti detinutii care au reusit sa insele o data sau de mai multe ori atentia gardienilor. Cei 101 puscariasi evadati sint tinuti in Penitenciarul Aiud la sectia in care se aplica regimul de maxima siguranta. Tot aici sint inchisi si cei mai agresivi detinuti din penitenciar. Intreaga puscarie este structurata experimental in trei sectii mari: cea cu regim de maxima siguranta, in care sint tinuti detinutii deosebit de agresivi si evadatii. Despre acestia din urma, cadrele cu experienta spun ca au prins gustul libertatii, au vazut ca pot infringe sistemul de paza si sint permanent tentati sa mai incerce, considerind ca de acum au experienta. Urmatoarea sectie a penitenciarului este cea cu regim inchis, unde se incadreaza majoritatea detinutilor. Acestia au toate drepturile unui puscarias obisnuit. O ultima sectie, mai restrinsa, este cea cu regim semiinchis. Aici sint inchisi detinutii cu pedepse mici, care mai au putin timp pina la eliberare si care nu prezinta pericol social. La sectia de evadati, adica cea cu regim de maxima siguranta, regulile sint mult mai aspre. Au celule cu usi de fier, dublate de un grilaj metalic, foarte mici, in care incap maximum sase paturi suprapuse, cite trei, unul peste celalalt. Spatiul neocupat de paturi nu permite prea multa miscare celor sase detinuti. Abia incap toti in picioare unul linga celalalt. Ei nu au voie sa iasa la munca in afara penitenciarului, au nevoie de aprobarea comandantului pentru a da telefoane si sint perchezitionati cel putin o data pe saptamina. Dar acesta este regimul de numai zece ani. Multi dintre ei stau inchisi de mult mai mult timp. Au prins si regimul penitenciar comunist. Si atunci sectia de evadati era tot la Aiud. Insa tratamentul lor nu era citusi de putin acelasi: erau batuti frecvent, tinuti in lanturi si la regimul de izolare nu numai ca stateau singuri intr-o celula luni, uneori chiar ani intregi, dar o zi mincau, o zi nu. Cele 25 de celule cu usile de fier au ramas si astazi gazdele evadatilor din toata tara. Iar astazi, "Evenimentul zilei" va prezinta, in premiera, sectia de evadati de la Penitenciarul Aiud. Un gardian la doua sute de detinuti Maiorul Tocacz Mihai, de la Penitenciarul Aiud, lucreaza de 15 ani cu detinutii. Le-a invatat obiceiurile si stie cum sa se poarte cu fiecare in parte. Iar evadatii, dupa cum povesteste el, sint o categorie aparte de detinuti: "Sint de departe cei mai curati si mai ordonati dintre toti cei 2.651 detinuti pe care ii avem inchisi aici. Sint si ceva mai inteligenti, din moment ce au reusit sa evadeze, dar nu foarte pentru ca au fost prinsi. De obicei, ei lucreaza in grupuri mici la o evadare. Se tem foarte mult de turnatori. Asa ca evadarile in masa sint greu de realizat". Multi detinuti au evadat chiar de la Penitenciarul Aiud. Evident, ei nu erau inchisi la sectia de evadati. Dar aici vin din toata tara detinuti care au scapat pentru o perioada mai lunga sau mai scurta de gratii. Si au fugit in toate felurile: printr-un tunel de 11 metri sapat pe sub pamint de la fabrica din interiorul penitenciarului unde lucrau; unul a sarit cu ajutorul unei prajini peste zid; in '77, la Deva, au luat ostatic un subofiter, l-au imobilizat, s-a imbracat unul dintre ei cu uniforma lui si i-au spus gardianului: "Deschide repede ca e bolnav detinutul! Hai mai repede!". Au plecat cu masina unitatii. La Jilava, in urma cu patru ani, au taiat gratiile si au coborit pe geam cu ajutorul unor cearsafuri innodate. Cazurile in care evadatii incearca sa evadeze chiar si dupa ce au fost prinsi sint frecvente. Mai ales in cazul celor care nu mai au sanse sa iasa vreodata din celula. Ei sint un pericol permanent pentru cadre. Tot timpul se gindesc numai la evadare, toata ziua si toata noaptea. Toata energia lor se concentreaza in aceasta directie. Chiar in ziua vizitei reporterilor de la "Evenimentul zilei", in Penitenciarul Aiud, cadrele au gasit in urma unei informatii din interior o pila improvizata dintr-o bucata de lemn in care fusese montata o sirma zimtata tot manual. Dar cea mai eficienta metoda a cadrelor de a descoperi o tentativa de evadare o reprezinta informatorii din interior. Cadrele obisnuiesc sa scoata mai multi detinuti la raport in asa fel incit nimeni sa nu banuiasca cine este de fapt informatorul. Metoda e veche, dar nu invincibila. Cadrele sint extraordinar de putine, dupa cum spune comandantul penitenciarului, col. Neamtu: "Lucreaza cite un subofiter la 400-500 de detinuti, iar cind sint scosi la plimbare, cite 150-200 de detinuti sint paziti de numai doi subofiteri neinarmati. Nu au cum sa faca fata". Probabil acesta este unul dintre motivele pentru care sint detinuti care au evadat si de cite doua-trei ori din penitenciare diferite. Parca le-a intrat in singe. Toma - specialist in evadari Dimofte Nicolae Toma are 56 de ani si mare parte din viata si-a petrecut-o in puscarie. Avea 26 de ani cind a evadat pentru prima oara. Era inchis la Penitenciarul Codlea. Pur si simplu a fugit de la un punct de lucru. Nefiind considerat periculos, Toma a iesit cu mai multi detinuti in afara penitenciarului pentru a munci. Erau paziti ca de obicei doar de un subofiter. In apropiere era un gard de sirma care separa locul de munca al detinutilor de o livada: "Nu puteam sari gardul de sirma pentru ca ne-ar fi vazut imediat cel care ne supraveghea. Asa ca am tras plasa de sirma a gardului din pamint. Ne-am strecurat, eu si un alt coleg, pe sub el si... dusi am fost. Cine sa ne observe lipsa? Eram atitia acolo...era greu sa ne repereze cineva imediat". Toma si celalalt detinut au fugit cit i-au tinut picioarele. Au respirat aerul libertatii fericiti ca au scapat de dupa gratii. Si apoi, au inceput grijile. Era in vremea comunismului. Greu de ascuns si de evitat autoritatile. Dificil de gasit haine civile. Si cum scapi de lanturi? Frigul nu le dadea celor doi evadati nici o sansa. Era decembrie, iar afara termometrele aratau -13 grade Celsius: "Nu e chiar asa de greu sa evadezi, dar e foarte greu sa te descurci dupa aceea ca fugar. Mai ales daca nu ai bani sau rude care sa te ajute. Faceam orice ca sa obtinem bani. Sa ne permitem o camera undeva si ceva de mincare. Si de baza era furatul", spune Toma. Doua-trei luni mai tirziu, cei doi evadati au fost prinsi. Luati chiar in somn pe sus de politisti. Toma a ajuns sa mai fie condamnat la inca patru ani de inchisoare pentru evadare si trimis la Penitenciarul Jilava. De unde a evadat din nou numai peste alte citeva luni: "Lucram in interiorul inchisorii, de aceasta data. Nu mai aveam voie sa iesim afara nici sub paza pentru ca eram deja condamnati si pentru evadare. Impreuna cu alti doi detinuti, am facut o cheie si un sigiliu. Am descuiat usa de la biroul subofiterului si am furat uniforma lui. Eu m-am imbracat cu ea si am iesit cu ceilalti doi pretinzind ca eu sint subofiter si escortez doi detinuti. Am iesit lejer pe linga postul de control. Apoi am taiat sirma de la gardul din spatele inchisorii pe unde iesisem, cu un patent pe care il luaseram tot de la punctul de lucru. Si am fost liber pentru a doua oara". Numai ca si de data aceasta libertatea lui Toma a fost scurta. Tot dupa doua-trei luni a fost prins de politisti. Au fost prinsi atunci cind au incercat sa scoata niste bani de la CEC, cu un libret fals. "Stau aici si habar n-am cum e afara dupa Revolutie" Toma a ajuns de aceasta data la Penitenciarul Sibiu. Cu inca patru ani condamnare pentru cea de-a doua evadare. Aici au fost izolati toti cei trei participanti la ultima evadare. Toma a fost tinut singur patru luni intre patru pereti, cu un pat de scinduri si o tineta. Cu lanturi la miini si la picioare. In plus, fixat de un belciug, prins in cimentul din podea ca sa nu se poata misca prin toata camera dupa voie. Ca un ciine de la tara care sta cu lantul batut de stapin in pamint. Sa nu fuga. O zi primea mincare, o zi nu. In schimb, de doua ori pe zi, din plin, bataie: "La fiecare apel si de dimineata si de seara intrau si ma bateau cu ce apucau. Cu miinile, cu picioarele... sa ma invat minte si sa nu mai fug. Dar unul dintre fostii mei camarazi de evadare s-a taiat intentionat si a reusit sa ajunga la spital. Celalalt a fost trimis si el la izolare. Ne vedeam cind venea cu alt detinut sa ia tineta sau sa-mi schimbe apa. Faceau de serviciu pe la toate celulele de la izolare. Asa a reusit sa-mi strecoare o pinza de bomfaier. Cu ea am taiat o gratie si am fugit". Toma a mai rezistat citeva luni afara, dar nu mai mult. Era in parc atunci cind politistii care ii retinusera chipul dupa anunturile de urmarire generala distribuite la toate posturile l-au retinut. Inca patru ani de puscarie pentru ultima evadare. E curios ca, dupa cite batai a incasat Toma, dupa lanturile in care a fost tinut in total vreo cinci ani, el a continuat sa evadeze stiind ca de fiecare data mai primea cite patru ani pentru evadare. Si ca niciodata nu a reusit sa scape definitiv. Dar el stie de ce le-a facut pe toate: "Eram tinar. Si viata arata altfel la 27 de ani. Evadarea era o provocare atunci. Desi stiam ca multi detinuti fusesera impuscati in timp ce incercau sa fuga si stiam si ce ma asteapta, imi doream libertatea mai mult decit orice. Le uram pe cadre. In '83 am fost eliberat. Iar in '88 am fost arestat din nou pentru omor. Acum am de ispasit 25 de ani. Stau aici si habar n-am cum e afara dupa revolutie. Cred ca e bine. Chiar daca democratia are lacune, macar traieste fiecare dupa mintea lui. Mai am trei ani si o sa aflu exact ce s-a schimbat. Pe pielea mea". Toma este cel mai respectat detinut din Penitenciarul Aiud. Pentru ca este batrin si are experienta in penitenciar. In plus, cele trei evadari pe care le are la activ din tinerete, pe vremea comunistilor, ii confera printre puscariasi o autoritate de netagaduit. Ghinionul lui Vilca - i-a cerut foc chiar politistului Sint cazuri in care cei care evadeaza nu au nevoie de prea multa imaginatie. Vilca Doru a fugit pur si simplu de la locul in care fusese scos impreuna cu alti detinuti sa munceasca. Au fugit printr-o livada de piersici si dusi au fost. Si, daca nu ar fi fost intimplarea, poate ca Vilca nu ar fi fost prins nici azi: "M-au prins din propria mea prostie. Intr-o seara, m-am dus la un prieten de-al meu sa vedem o caseta video. Desi stiam ca el sta foarte aproape de casa mea care era supravegheata. M-am gindit ca e tirziu - era 1 noaptea - si ca n-o sa fie nimeni pe acolo la ora aia. Cind am ajuns nu stiu ce mi-a venit, dar i-am spus taximetristului care ma adusese ca nu e nevoie sa ma lase chiar la scara lui. Puteam face citiva pasi pe jos. Cind am coborit, am batut un barbat pe umar, ca sa-l rog sa-mi dea si mie foc... parca nu mai puteam astepta inca doua minute sa ajung la prietenul meu... Il batusem pe umar chiar pe politistul care patrula in noaptea aia prin cartier. M-au prins imediat. Stiau ca sint evadat". Insa altii sint cu toul ingeniosi atunci cind isi planifica evadarea. Asa ca Attila. Attila Kovacs, detinut condamnat la 23 de ani de inchisoare pentru omor. Si-a injunghiat unul dintre consateni. La trei ani si jumatate de cind a intrat in puscarie, Kovacs a inceput sa planuiasca o evadare. Nu mai suporta povara gratiilor. Asa ca timp de o luna si jumatate numai la asta s-a gindit impreuna cu alti doi prieteni de nadejde. Au pus planul la cale in cel mai mic amanunt si, pina la un punct, le-a reusit. Urmau sa fie transferati de la un penitenciar la altul. Cu un tren care avea prevazute cite trei rinduri de gratii la ferestre. Usile incuiate si gardienii care patrulau pe coridor. Inauntrul cusetei in care era inchis Kovacs si prietenii lui, inca doi detinuti aflati de asemenea in transfer. In penitenciar, inainte de a pleca, au avut grija sa-si faca rost de uneltele necesare: un burghiu, o gura de lup si tot ce le-a mai trebuit. Si pe drum s-au apucat pur si simplu sa taie o bucata din vagon. Au facut o gaura suficient de mare prin care s-au aruncat. Ceea ce au scapat insa din vedere a fost ca unul dintre cei doi detinuti aflati cu ei in vagon, in loc sa evadeze cu ei, s-a apucat sa bata cu rivna in usa cusetei chemind cadrele. Trenul a fost oprit in cel mai scurt timp. Si fugarii prinsi in doar citeva zeci de minute. Acum Kovacs se gindeste la cei sapte ani pe care ii mai are de stat in inchisoare. Nici el n-a mai fost afara de dinainte de revolutie. Si e foarte curios sa vada ce s-a schimbat: "Sint curios sa vad cum traiesc oamenii afara. Cum reusesc sa supravietuiasca? Sint sigur ca multi dintre ei o duc mai rau ca noi". Nu va lasati insa inselati de compasiunea lui pentru acei amariti care, in libertate, o duc mai rau ca detinutii. Kovacs ar da orice sa fie unul dintre ei. LAURA LICA Traficanti de uraniu, arestati la Constanta Parchetul Tribunalului din Constanta a eliberat vineri, 15 septembrie a.c, mandat de arestare pentru 30 de zile, pentru Petrica Rusu (28 de ani), din satul Dorobantu, judetul Constanta, si Gheorghe Cristache (50 de ani), din Valea Rimnicului - Buzau, sub invinuirea de trafic cu materiale radioactive. Potrivit anchetatorilor, cei doi au fost prinsi de politistii constanteni in flagrant, in Statiunea Mamaia, in timp ce negociau vinzarea pentru 10.000 USD a unei pile radioactive, se pare de provenienta militara sovietica, continind 189 gr uraniu imbogatit cu o radioactivitate de 70 de ori mai mare decit mediul natural. Potrivit expertilor Institutului de Cercetari Nucleare Pitesti, care au determinat calitatea si nivelul de radioactivitate a substantei, pila nucleara detinuta de cei doi contrabandisti poate fi utilizata la construirea unui dispozitiv exploziv artizanal si, totodata, este data ca sigura iradierea cu o doza excesiva a celor care au tinut in pastrare materialul, din cauza gradului redus de protectie a recipientului. DAN MIHAESCU Infractiune pe motiv de intretinere Bancomat, jefuit de paznic Un angajat al firmei de paza "BIDEPA", din Bucuresti, a spart, in urma cu citeva zile, bancomatul sucursalei Banc Post de pe Calea Mosilor, de unde a sustras 20 de milioane de lei. In dimineata zilei de 12 septembrie, agentul de interventie Toma Leonard Calarasteanu, 30 de ani, casatorit, domiciliat in Bucuresti, pe Strada Odgonului nr. 3, si-a insusit cheile de la bancomatul bancii. La ora 6.57, a deschis caseta si, in numai sase secunde, a sustras din aparat 20 de milioane de lei. Furtul a fost descoperit de seful de serviciu la Banc Post, care a anuntat imediat Sectia 8 Politie. Potrivit anchetatorilor, Leonard Calarasteanu a furat banii pentru ca avea datorii mari la intretinere si la telefon. Nu cu mult timp in urma, administratorul blocului in care locuieste agentul de paza l-a amenintat ca-l da in judecata daca nu-si achita, in termen de cinci zile, datoria la intretinere, suma ridicindu-se la noua milioane de lei. In plus, Leonard avea de plata alte citeva milioane la telefon. Tinarul a declarat politistilor ca avea de gind sa inapoieze banii in scurt timp. Potrivit lt. Mihai Nastase, de la Biroul Cercetari Penale-Sectia 8, initial, Calarasteanu intentiona sa solicite un imprumut de la banca, cu care urma sa-si plateasca datoriile. Dar cum aceasta actiune ar fi durat citeva zile, s-a gindit sa sustraga mai intii banii, urmind ca apoi sa solicite un imprumut si, astfel, sa inapoieze suma sustrasa. Nu s-a gindit insa ca verificarile au loc zilnic. Leonard Calarasteanu este retinut in stare de libertate pentru furt calificat si risca o pedeapsa cuprinsa intre 3 si 15 ani de inchisoare. ALINA GRIGORE Fostul director al unei intreprinderi de stat, din Deva, este acuzat ca a privatizat ilegal mai multe spatii comerciale Borbeanu a dezintegrat "Ardealul" El este seful ANCD-Hunedoara si are sanse la un loc pe listele CDR-2000 Procurorul Viorel Cerbu de la Sectia anticoruptie a Parchetului General, prin rechizitoriu, i-a trimis in judecata pe Simion Sandu Borbeanu, Aurel Miclea, Gh. Constantin Muntean, Floriean Visan si Mihai Barzaune pentru privatizarea frauduloasa a sase active importante ale SC "Ardealul" SA din Deva, unde FPS detinea 49,19% din actiuni. Cele sase active din Deva luate cu japca sint: restaurantele "Transilvania" si "Ardealul", patiseria "Macul Rosu", cofetaria "Crinul", magazinele "Hermes" si "Racoritoare Dacia". Cei trimisi in judecata, directori, membri in CA si AGA la SC "Ardealul", fara a cere aprobari de la FPS, prin "vot" si-au impartit de capul lor, activele care au ajuns in patrimoniul SRL-urilor lor. Impartirea tortului SC "Ardealul" SA Preturile pentru fiecare activ au fost stabilite direct, sfidindu-se legislatia, de catre Simion Sandu Borbeanu, presedinte al CA si director general al SC "Ardealul" SA, si Aurel Miclea, vicepresedinte al CA si administrator la aceeasi societate. Cofetaria "Crinul" a ajuns in posesia SC "Universal" SRL, care a platit cu 57 de milioane mai putin decit pretul minim stabilit de evaluator. Administratorul "Universal" SRL, beneficiar al acestui activ, este Aurel Miclea, care, in acelasi timp, ocupa si functiile de vicepresedinte al CA si administrator al SC "Ardealul" SA. Magazinul "Hermes" a ajuns in posesia "Com Gina Impex" SRL, care a platit cu peste 20 de milioane mai putin decit valoarea minima stabilita de evaluator. Administratorul sereleului este sotia lui Mihai Barzaune, membru in AGA la SC "Ardealul" SA. Ulterior, magazinul a fost cedat unei persoane apropiate lui Simion Sandu Borbeanu, presedintele CA si directorul general al SC "Ardealul" SA. Cunoscutul restaurant "Ardealul" a ajuns in proprietatea "Restosan" SRL, firma care a platit cu peste 196 milioane lei mai putin decit valoarea minima stabilita de evaluator. Administratorul acestui sereleu este Emilia Visan, sotia lui Floriean Visan, director executiv si membru AGA la SC "Ardealul" SA. Un alt testaurant "Transilvania", a ajuns in posesia "Restorom" SRL, care a platit cu peste 1.000.000.000 lei mai putin decit valoarea minima stabilita de evaluator. Administratorul acestui sereleu este Gh. Constantin Muntean, membru AGA la SC "Ardealul" SA. Doar activele la patiseria "Macul Rosu" si magazinul "Racoritoare Dacia" au fost date cu preturi ceva mai mari decit valorile minime stabilite de evaluator. Si aceste active au intrat insa in sereleurile a doi membri AGA de la SC "Ardealul" SA. Simion Sandu Borbeanu, presedinte al Consiliului de Administratie si director general al SC "Ardealul" SA, este seful filialei judetene Hunedoara a ANCD. A candidat fara succes la functia de primar al orasului Deva. Acum se lupta sa ocupe un loc eligibil pe listele CDR-2000, pe locurile rezervate ANCD. ONDINE GHERGUT Tacerea e de aur Contactat de noi, Simion Sandu Borbeanu a refuzat sa faca vreo declaratie. Desi i s-a precizat faptul ca este subiectul unui articol de presa si, conform normelor deontologice, vrem sa publicam si opinia sa, Simion Sandu Borbeanu a declinat oferta noastra. El a spus ca isi rezerva dreptul de a face declaratii dupa aparitia articolului. LUCIAN STANCIU Parchetul l-a trimis in judecata pe Cornel Moldovan, fost director al IIRUC - Bucuresti Afacerea "Megapower" ii scoate basma curata pe politicieni Nici un nume sonor din guvernul Roman nu e pe lista neagra a Justitiei Parchetul General, prin biroul de presa, ne-a anuntat ieri ca la aceasta institutie nu au fost suspendate anchetele care ii privesc pe "imunitari" si ca rechizitoriile de trimitere in judecata nu sint tinute in sertare. S-au dat ca exemple trei rechizitorii si anume dosarul "Ardealul", in care este implicat un lider ANCD, dosarul "Megapower" in care sint implicati, fara a fi insa inculpati, unii membrii ai Guvernului Roman. De asemenea, mai era nominalizat un dosar care privea traficul de stupefiante savirsit de inculpatul Ascari Mohamed, care nu stim ce partid politic reprezinta. Comunicatul Parchetului s-a vrut o replica la articolul "Scandal la Parchetul General", aparut ieri in "Evenimentul zilei". Dosarul "Ardealul" a fost trimis spre judecare saptamina trecuta, dar reprezentantii Parchetului au refuzat pina ieri sa informeze presa. Dosarul "Megapower" a fost trimis instantei ieri, deci dupa aparitia articolului incriminat de biroul de presa al Parchetului General. In acest ultim caz, conducerea Parchetului General a refuzat sa puna rechizitoriul la dispozitia presei, chiar daca prin trimiterea in judecata dosarul a devenit public. Reporterii nostrii au gasit rechizitoriul la Tribunalul Municipiul Bucuresti. Rechizitoriul "Megapower" este intocmit de procurorul Victor Ponta si vizeaza trimiterea in judecata a inculpatului Cornel Moldovan, acuzat de savirsirea infractiunii de abuz in serviciu contra interesele publice. In sarcina inculpatului s-a retinut faptul ca, in calitate de director general al IIRUC si membru in Consiliul de Administratie al companiei romano-americane "Megapower", prin deciziile sale a prejudiciat statul roman cu 11,773 milioane dolari. Guvernul Roman a aprobat bani pentru "Megapower" Infiintarea "Megapower Corporation", investitie a IIRUC in orasul Capbell - California din SUA, a fost aprobata prin Hotarirea Guvernamentala nr.1203 din 4 noiembrie 1990. Prin aceasta hotarire guvernamentala se autoriza finantarea investitiei in societatea mixta "Megapower" care urma sa ia fiinta pa baza unui credit bancar in valuta obtinut de IIRUC. Scopul declarat al infiintarii acestei firme mixte era producerea de echipamente electronice si de telecomunicatii de mare performanta. Pentru finantarea acestui proiect nu au fost gasite resurse de pe piata externa, deoarece suma necesara de 12,4 milioane de dolari urma sa fie transferata in SUA. In aceasta situatie, ministrul finantelor, Teodor Stolojan, a propus Guvernului, printr-o nota din aprilie 1991, ca IIRUC sa primeasca sub forma de imprumut 2,5 miliarde de lei pentru a cumpara de pe piata 12,4 milioane dolari. Nota a fost aprobata de primul-ministru Petre Roman la data de 27 aprilie 1991. S-a dat in acest sens si o hotarire guvernamentala, semnata si de Victor Athanasie Stanculescu, ministrul industriei, de Eugen Dijmarescu, ministrul economiei, si de Victor Babiuc, ministrul justitiei, cu propunerea de "a nu fi publicata". Firma "Megapower" a inceput sa functioneze ca societate mixta romano-americana la 1 noiembrie 1991, cu cinci angajati. In Consiliul de Administratie au fost numiti Cristian Lazarovici -presedinte executiv (dar si reprezentant al firmei "VICOR"- SUA, detinatorul patentelor electronice), Robert Deutsch -vicepresedinte ( profesor la o universitate din California), Vasile Baltag - reprezentant al Ministerului Industriei, Florin Georgescu - reprezentant al Ministerului Finantelor si Cornel Moldovan reprezentant al IIRUC SA, unde el era director general. Cum era de asteptat, a fost trimis in judecata doar Cornel Moldovan. Fiind implicate atitea nume grele din politichia romaneasca, spaima conducerii Parchetului General de a face public rechizitoriul este justificata intr-un stat in care parlamentarii refuza sa renunte la imunitate pentru fapte penale. ONDINE GHERGUT CHRISTIAN LEVANT Tradare la TEPRO "Dupa ce Sahleanu i-a dat deputatului Enache dosarul cu dovezi, am aflat ca acesta va apara dusmanul nostru, firma ceha", declara Mircea Giurgi, vicepresedintele sindicatului TEPRO Directorul Tepro, Victor Balan, a facut cerere de revocare a mandatului de arestare. Ieri, judecatorii ieseni au respins cererea, iar Balan ramine in arest. Tot ieri s-a publicat fotografia criminalului inainte de a se efectua recunoasterea in grup. Sahleanu s-a intinit la Iasi cu Teodor Melescanu, presedintele ApR Liderii sindicatului Tepro sustin implicarea ApR in scandalul dintre sindicat si firma ceha Zelezarny Veseli. Totul a inceput, se pare, in luna august, dupa ce Virgil Sahleanu a cistigat la Curtea de Apel Iasi procesul de reziliere a contractului dintre FPS Bucuresti si firma ceha. Mircea Giurgi, vicepresedinte al sindicatului, isi aminteste: "Avocata Viorica Tomescu de la Baroul Iasi a cistigat procesul la Curtea Suprema de Justitie. Ea era membra a ApR Iasi, dar nu face parte din cabinetul de avocatura «Enache&Enache». In momentul in care cehii au facut recurs la Curtea Suprema de Justitie, pe la sfirsitul lunii iulie, deputatul Marian Enache i-a spus lui Virgil Sahleanu ca va prelua cazul si ne va apara la Bucuresti. Pentru a face o aparare cit mai solida, Enache a cerut un dosar cit mai bun, cu toate documentele pe care noi le detinem. Raposatul nostru coleg l-a crezut pe cuvint si i-a pregatit toate hirtiile, inclusiv unele de-a dreptul incendiare care erau impotriva cehilor. Dupa ce Virgil Sahleanu i-a dat deputatului Marian Enache acest dosar, cam in jurul datei de 10 august, am aflat ca «Enache&Enache» va apara de fapt firma ceha Zelezarny Veseli, dusmanul nostru cel mai inversunat. Nu va pot descrie disperarea lui Sahleanu. Mai ca nu plingea de prostia pe care o facuse. Avocata Viorica Tomescu a inlemnit cind a auzit ce s-a intimplat. Cred ca pe 18 sau pe 20 august a venit la Iasi Teodor Melescanu si s-a intilnit cu Virgil Sahleanu care i-a descris toata mirsavia. Presedintele ApR a zis ca va lua masuri, care nu s-au produs nici pina astazi". Liderul sindical, disperat, a apelat la serviciile maestrului Niculae Cerveni. Avocat Victoria Lazariu, omul care trebuia sa-l insoteasca pe Virgil Sahleanu la intilnirea cu Niculae Cerveni, ne-a declarat: "Cu citeva zile inainte sa fie asasinat, Virgil Sahleanu m-a abordat cind ieseam de la Tribunal si, la cofetaria Moldova, mi-a povestit cum a fost tras pe sfoara de avocatii de la «Enache&Enache». Dinsul m-a rugat daca pot aranja o intilnire cu maestrul Cerveni ca numai dinsul putea sa-l scoata din incurcatura in care singur intrase. Eu am acceptat si Cerveni a promis ca vine joi, 7 septembrie, sa se intilneasca cu Virgil Sahleanu. Dupa cum stiti, intilnirea nu a mai avut loc, liderul sindical fiind asasinat chiar inainte ca aceasta sa aiba loc". Victor Balan ramine in arest, iar cehii in libertate Ieri, in jurul orei 13.00, judecatorul Neculai Butnaru, magistrat al Judecatoriei Iasi, a respins cererea impotriva ordonantei de arestare, formulata de fostul director al Tepro. Victor Balan a fost adus la Tribunal, pazit strasnic de cadrele Detasamentului de Interventie Rapida. Ofiterii acestei formatiuni au bruscat fotoreporterii si nu i-au lasat sa-si faca treaba. Motivatia plingerii de revocare a mandatului a fost intemeiata pe faptul ca anchetatorii nu detin nici o proba prin care sa se demonstreze ca Victor Balan a ordonat lui Catalin Ciubotaru sa-l asasineze pe Virgil Sahleanu si, prin aceasta, Victor Balan sa se faca vinovat de instigare. La Parchetul de pe linga Curtea de Apel Iasi zace, de la inceputul lunii august, dosarul in care Franmtisek Priplata este invinuit de fals, uz de fals si inselaciune, dar el continua sa fie liber. Priplata da interviuri la diferite televiziuni, locuieste la Vaslui, dar politia nu reuseste sa-l gaseasca. CATALIN DUMITRESCU O nenorocire nu vine niciodata singura SIDEX Galati a pus sechestru pe bunurile TEPRO Iasi TEPRO Iasi datoreaza SIDEX Galati circa 90 de miliarde de lei, din care 27 de miliarde de lei reprezinta penalitati, calculate la nivelul anului 1997. La mijlocul acestei saptamini, la Galati, a avut loc o intilnire intre Dan Soiman, director general al SIDEX, Alin Giurgiu, director general executiv al FPS, conducerea executiva a TEPRO Iasi si reprezentanti ai Agentiei de Valorificare a Activelor Bancare (AVAB) pentru a se gasi o modalitate de recuperare a datoriilor pe care TEPRO Iasi le are catre SIDEX Galati. S-a hotarit ca, in contul datoriei, TEPRO sa lucreze pentru SIDEX, mai exact, unitatea din Iasi va primi tabla si o va prelucra, SIDEX avind dreptul de proprietate asupra produsului finit. Combinatul galatean va prelua, in acelasi timp, si contractele de export ale societatii. In baza unei hotariri judecatoresti, SIDEX a sechestrat saptamina trecuta in Portul Constanta o nava incarcata cu tevi, care apartinea societatii TEPRO, in valoare de 27 de miliarde de lei. Urmeaza sechestrarea statiei de alimentare cu energie electrica si a celei de gaz metan. La aceasta executie silita se alatura si actiunea AVAB, care a pus sechestru pentru unele active ale TEPRO Iasi. ALINA COMSA-DURBACA 