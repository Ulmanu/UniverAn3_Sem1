 Britanicii si-au ales regina Kylie Minogue, cea mai sexy vedeta din lume Conform unui amplu sondaj de opinie realizat de revista britanica "Heat", interpreta de origine australiana Kylie Minogue este cea mai sexy vedeta din lume. In topul rezervat celor mai doriti barbati, pe locul intii se claseaza cintaretul Robbie Williams, urmat de actorii Brad Pitt, Russel Crowe si fotbalistul David Beckham. Printre primii zece barbati sexy ai lumii se numara si George Clooney, Jude Law, Ricky Martin, Eminem si David Boreanaz. Topul celor mai frumoase femei le include, in ordine, pe Davina McCall, Liz Hurley, Sarah Michelle Gellar, Katie Holmes, Jennifer Aniston, Victoria Beckham si Britney Spears. (T.B.) Liz Taylor isi cauta barbat cu simtul umorului Diva cinematografiei, Elizabeth Taylor, maritata pina acum de opt ori, a jurat luni noapte in emisiunea de la CNN, "Larry King Live", ca nu se va mai casatori niciodata, dar ca ar mai trai cu un barbat daca acesta ar avea simtul umorului. Liz, care va implini 69 de ani luna viitoare, a declarat in emisiune ca nu a avut parte decit de doua mari iubiri in viata ei: Richard Burton - cu care s-a maritat si de care a divortat de doua ori - si Michael Todd, care a decedat intr-un accident aviatic la 13 luni de la casatoria lor. Ea a mai povestit ca l-a adorat pe senatorul republican John Warner, cu care a stat insa foarte putin. De Eddie Fisher, cu care s-a maritat in 1958 si pe care l-a divortat de Debbie Reynold, nici macar nu vrea sa-si mai aduca aminte. Dar impreuna cu fosta lui sotie ea va realiza un film de televiziune, la ABC, care va fi difuzat luna viitoare. Intrebata de Larry King daca se va mai marita vreodata, Liz Taylor a raspuns categoric ca nu, dar ar mai trai cu un barbat, daca ar fi "dragut, inteligent, intelegator, adorabil si, nu in ultimul rind, daca ar avea simtul umorului". IRINA DUMITRESCU Masini ultimul racnet la Detroit Conform Bertelsmann Information Professionnelle, companiile producatoare de automobile au lansat in premiera mondiala, la Salonul Auto de la Detroit, noi modele de serie ale acestui an. Niponii de la Nissan au prezentat trei noi modele (Sentra SE- R 2002, Concept Z coupa si Concept T sport in varianta pick-up), care fac parte dintr-un program de anvergura ce prevede lansarea a 22 de noi modele in urmatorii trei ani. Japonezii spun ca, dintre toate modelele, cele mai asteptate sint Infiniti Q 45 2002 (capul de serie al gamei Infiniti) - care va fi comercializat din acest an - si modelul hibrid Infiniti FX45 - concept 4x4. In paralel, Opel a prezentat trei modele promotionale: Astra Eco 4, Speedster - model sportiv cu doua locuri si HydroGen - un prototip cu energie furnizata pe baza unui motor pe hidrogen. OVIDIU ZARA Revolutie in dormitor Salteaua care nu uita Un material special, proiectat de specialistii de la NASA pentru a asigura confortul cosmonautilor in timpul misiunilor spatiale, a fost transformat intr-o excelenta baza pentru confectionarea saltelelor de pat, oferind avantajul ca asigura un somn odihnitor, deoarece se comporta ca un adevarat computer, capabil sa sesizeze modificarile pozitiei persoanei care se odihneste si sa se adapteze acestora, se arata intr-un articol publicat in cotidianul "The Times". Nu intotdeauna simplul fapt ca o persoana a adormit garanteaza faptul ca aceasta se odihneste. Foiala de pe o parte pe alta sau alte miscari din timpul somnului pot diminua calitatea odihnei. O saltea deformata, de pilda, care nu asigura o sustinere corecta a coloanei vertebrale in perioada somnului, ar putea duce la cresterea presiunii asupra anumitor segmente din corp, ceea ce, de asemenea, altereaza calitatea somnului. Noul material, confectionat de o fabrica din Statele Unite, ar putea revolutiona cu adevarat somnul, asigurindu-i maximum de eficacitate. Saltelele-minune sint confectionate din spuma elastica de viscoza, ceea ce reprezinta un salt important in materie de lenjerie de pat, fiind, pe de alta parte, elementul-cheie al calitatii acesteia. Salteaua interactiva se adapteaza la silueta si pozitia posesorului Produsa initial pentru a spori confortul cosmonautilor aflati in misiuni in spatiu, spuma viso-elastica este formata din celule cu structura deschisa, care au memorie proprie. Invelitoarea de pat realizata din acest material, groasa de 4 cm, estimeaza automat greutatea si temperatura corpului asezat pe ea, aranjindu-se apoi in forma si pozitia optime, astfel incit greutatea sa fie distribuita cit mai bine pentru a nu fi create puncte de presiune pe segmente specifice ale corpului, cum ar fi umerii sau picioarele. Potrivit specialistilor, noile saltele transforma patul intr-o suprafata ideala pentru somn. Sint foarte subtiri, confortabile si isi pastreaza forma in timp. Cind te intinzi pe ele, simti ca este vorba despre un material fantastic, care se modeleaza perfect in functie de caracteristicile specifice ale fiecarui corp. Asta inseamna ca greutatea corporala ramine ideal distribuita chiar daca persoana doarme "pe burta", pe o parte sau cu fata in sus. In felul acesta, posesorul asternutului-minune se odihneste mai profund, este ocolit de insomnie si de pericolul de a se trezi "intepenit" sau cu dureri de spate. DIANA EVANTIA BARCA Echipele de salvare lucreaza cu masca pe figura Mirosul mortii a cuprins capitala Salvadorului Echipele de interventie din Salvador, angajate intr-o epuizanta lupta contra cronometru pentru salvarea eventualilor supravietuitori si recuperarea cadavrelor de sub ruine, suporta cu greu mirosul de cadavru care a pus stapinire pe cartierul Las Colinas, din nordul capitalaei salvadoriene, unde, in urma cutremurului de simbata, au fost date disparute aproximativ 1.200 de persoane, relateaza France Presse. "Sute de persoane se afla sub tone de pamint pravalite peste case, majoritatea dintre ele au murit", declara un supravietuitor care face parte dintr-o echipa de salvare. Cu gura si nasul acoperite de masti, pentru a nu inhala duhoarea de cadavru intrat in descompunere, echipele de salvare scot de sub darimaturi trupuri mutilate, obiecte casnice, incaltaminte, jucarii pentru copii, fotografii. "Daca gasim capul sau partea superioara a corpului, ii lasam timp de citeva ore pentru ca cineva sa-i identifice. Multe cadavre sau resturi umane se afla deja in stare de putrefactie", a declarat un medic legist. Autoritatile au declarat ca fragmentele de corp, intre care multe mutilate chiar de utilajele folosite pentru a degaja pamintul, sint ingropate intr-o groapa comuna. Un nou bilant comunicat de politia din Salvador luni seara nota 609 morti si 2.375 de raniti, dar nu s-a dat nici o cifra in ceea ce priveste numarul persoanelor date disparute, surse neoficiale vorbind insa despre 2.000 de oameni dati disparuti. Potrivit bilantului dat publicitatii de politie, 19.064 persoane au fost evacuate, 9.923 de case au fost distruse si alte 26.700 partial afectate. Zgiltiiti de sute de replici seismice, salvadorienii dorm sub cerul liber Zeci de mii de persoane din greu incercatul Salvador si-au petrecut noaptea trecuta sub cerul liber, temindu-se de noi replici ale violentului cutremur de simbata, 13 ianuarie, transmite Reuters. Citeva replici mai puternice ale cutremurului de simbata i-au inspaimintat pe localnici, zgiltiind din temelii cladirile deja subrezite, din care continua sa cada caramizi si bucati din zid. Bilantul mortilor se modifica foarte rapid cu fiecare ora ce trece, numarul anuntat al decedatilor fiind din ce in ce mai mare. Peste 10.000 de persoane si-au petrecut noaptea de ieri in fata complexului sportiv din San Salvador, zona transformata intr-un adevarat furnicar de oameni, paturi si corturi. "Mama, vreau acasa!", plingea un baietel in virsta de 9 ani, nestiind ca locuinta familiei a disparut inghitita de uriasa alunecare de teren de la La Colina, in zona de nord a capitatei salvadoriene. Planuri de viitor pe patul de spital Sergio Moreno, unul dintre putinii supravietuitori scosi de sub ruine de echipele de interventie care actioneaza in capitala San Salvador, sta intins pe un pat de spital, in stare de semiconstienta, cu un picior amputat si semne vitale din ce in ce mai slabe. In rarele momente de constienta, vorbeste cu cel mai bun prieten al sau, Angelo, asigurindu-l ca, imediat dupa ce se va da jos din pat, vor merge impreuna la o bere. Medicii ramin insa sceptici si sustin ca tinarul, de doar 22 de ani, nu va putea, probabil, sa onoreze vreodata acea intilnire. Moreno a fost scos de sub darimaturi dupa ce si-a petrecut mai bine de 30 de ore acoperit de moloz. Picta un zid, in casa prietenului sau, in momentul in care pamintul a inceput sa se zgiltiie. Angelo isi petrece mai tot timpul la spital. "Cind este constient, povestim despre prieteni, imi spune despre fosta lui iubita si facem planuri de viitor", declara baiatul, cu tristete. CAMELIA MUNTEAN DIANA EVANTIA BARCA La zece ani de la declansarea operatiunii "Furtuna in desert", Razboiul din Golf ramine o rana deschisa pe harta lumii Irakul continua sa sfideze Occidentul, in timp ce embargoul international si raidurile aeriene aliate perpetueaza suferintele populatiei civile Exact acum zece ani, fortele aliate occidentale, sprijinite de democratiile din zona Golfului, declansau o operatiune militara internationala de proportii, menita sa contrabalanseze un razboi de agresiune, si marcau inceputul unei ere noi: confruntarea de tip "toti contra unul". Razboiul din Golf avea sa fie si primul razboi in care pierderile s-au inregistrat practic intr-o singura tabara, aceasta in mare parte din cauza suprematiei aeriene si a "bombelor inteligente". In zorii zilei de 17 ianuarie 1991, la ora locala 2.35, primele bombe incepeau sa cada asupra Bagdadului. Ampla coalitie internationala impotriva Irakului, condusa de Statele Unite, a marcat astfel lansarea unui razboi-fulger, care a condus, dupa numai sase saptamini, la alungarea trupelor de ocupatie irakiene din Kuweit. Operatiunea "Furtuna in desert", cu o amploare fara egal dupa cel de-al doilea razboi mondial, s-a derulat cu repeziciune, superioritatea aeriana a aliatilor fiind stabilita inca din primele ore ale razboiului. Bombardamentele aeriene au paralizat majoritatea sistemelor de aparare irakiene, au blocat caile de aprovizionare si au produs haos in miscarile armatei irakiene, care pusese la punct timp de sapte luni solide pozitii defensive pe teritoriul Kuweitului. Armata irakiana, cotata in Occident drept a patra forta militara din lume, a ocupat Kuweitul in doar citeva ore, pe data de 2 august 1990, desfasurind ulterior zeci de mii de soldati in teritoriul ocupat. "Furtuna in desert", victorie de moment La zece ani dupa operatiunea "Furtuna in desert" si dupa eforturile internationale sustinute in vederea restabilirii echilibrului in zona Golfului, Irakul ramine o problema departe de a fi rezolvata, redutabila si imprevizibila in plan politic si militar. Presedintele Saddam Hussein a ramas la conducerea acestei tari in ciuda unei avalanse de sanctiuni economice impuse de marile puteri occidentale, a tentativelor repetate ale minoritatii kurde de a prelua controlul in zona de nord a tarii si in ciuda recentelor zvonuri cu privire la sanatatea sa precara. Populatia irakiana se confrunta cu probleme dificile generate de saracie si disperare. Programele educationale si de sanatate publica au fost, practic, spulberate de cei zece ani de embargo international, insa structurile statului au ramas la fel de puternice, a estimat profesorul britanic Charles Tripp, autorul unei noi "Istorii a Irakului". In toti acesti ani, "statul irakian s-a dovedit a fi extrem de flexibil", apreciaza acesta. Coalitia a slabit, opozitia e neputincioasa Coalitia creata in Golf de fostul presedinte american George Bush, in care au fost incluse atit state arabe, cit si marile puteri occidentale, pare acum total lipsita de vigoare, desi majoritatea sanctiunilor ONU sint inca valabile. Statele Unite si Marea Britanie sint singurele care continua sa militeze fervent pentru izolarea politica a Irakului si mentinerea controlului militar asupra Bagdadului. In lumea araba, insa, s-au inmultit cei care nu mai cred in aceste metode, aceste tari avind sprijinul Frantei si Rusiei, care, la rindul lor, cer ridicarea sanctiunilor economice care afecteaza cel mai mult populatia civila din Irak. Mult-laudata opozitie irakiana s-a dovedit neputincioasa si grav erodata de divergente interne, in timp ce kurzii se intereseaza exclusiv de preluarea controlului in regiunile din nordul tarii, si asta in rarele perioade in care nu sint ocupati sa se lupte intre ei. Sentimentele antioccidentale par sa cistige din ce in ce mai mult teren in Orientul Mijlociu, iar Irakul ramine puternic deoarece reuseste sa-si plateasca prietenii loiali din vinzarile de petrol spre Turcia, Iran sau Siria. Oficialii britanici pledeaza pentru noi sanctiuni, mult mai bine definite, astfel incit sa fie slabita armata irakiana, fiind inlesnite, in acelasi timp, importurile pentru populatia civila. O victorie indoielnica "In ciuda schimbarilor aparute in regiune si in lume in ultimii ani, Irakul nu a deviat de la drumul sau", a declarat un oficial de la Bagdad. "Rezistenta poporului irakian in fata embargoului international a spulberat orice predictie cu privire la o iminenta prabusire a acestui stat", a declarat un reprezentant al partidului Baas, la putere in Irak. "Occidentalii au reusit sa obtina exact reactia contrara, ceea ce ar putea servi drept lectie acelora care se incapatineaza sa se opuna hegemoniei americane. Rezistenta poporului irakian a devenit un exemplu si pentru alte natiuni", a continuat acesta. "Am asistat cu totii la o impresionanta defilare militara, organizata cu grija si in cele mai mici detalii, precum si la ani de embargo, insa toate acestea nu au reusit sa dezechilibreze Irakul", comenteaza, la rindul sau, un diplomat occidental la Bagdad. Saddam si fiul Fiul cel mai mic al presedintelui irakian, Udai Hussein, a cerut recent parlamentului sa-si schimbe emblema oficiala cu o harta modificata a Irakului, in care sa fie inclus si Kuweitul, "teritoriu care-i apartine de drept acestei tari", transmite Reuters, citind informatii aparute ieri in presa de la Bagdad. Potrivit sursei citate, Udai, el insusi membru al parlamentului, a propus chiar un proiect al noii harti, care a fost publicat si in presa locala. "Aceasta harta reprezinta un simbol al unirii si nu trebuie sa includa integral frontierele irakiene, asa cum au fost cunoscute poporului irakian", comenteaza autorul articolului citat. "Recomandare: a se pune harta integrala a Irakului, incluzind Kuweitul, care-i apartine de drept, ca emblema pe stema parlamentului, care reprezinta acest popor", releva sursa citata. Aceasta recomandare a fost publicata cu zece zile inainte de cea de-a zecea "aniversare" a razboiului din Golf. (D.B.) 