 "Dosarul Hildan" a ajuns ieri la Colegiul Medicilor Clinica "Medsana", cea care a efectuat analizele jucatorilor dinamovisti pe 26 septembrie si 2 octombrie, a trimis ieri dosarul cu rezultatele investigatiilor facute lui Catalin Hildan la Colegiul National al Medicilor. Cu aceasta operatiune, clinica din cartierul Cotroceni s-a achitat de orice obligatie. Vassilis Chaniotis, manager executiv la "Medsana", a declarat ca singurele persoane abilitate sa primeasca aceste rezultate sint cei care au comandat analizele, respectiv clubul Dinamo, Institutul de Medicina Legala, Colegiul Medicilor si familia jucatorului. Totodata, conducatorul clinicii a anuntat ca nu comenteaza afirmatiile facute de doctorul Vladimir Belis, conform carora cei de la "Medsana" ar fi trebuit sa anunte ca Hildan are afectiuni grave si ca trebuie oprit imediat de la efort. Chaniotis a explicat ca in contractul dintre clinica si clubul Dinamo se preciza clar ca "Medsana" se obliga sa puna la dispozitia medicului dinamovist doar parametri analizelor, nu si interpretarea acestora. Managerul clinicii mai sustine (lucru dovedit de un comunicat de presa aparut pe 6 octombrie, a doua zi dupa moartea lui Hildan) faptul ca "Medsana" a anuntat clubul Dinamo ca rezultatele sint gata (ele cuprindeau si rezultatul examenului de capacitate la efort) si ca pot fi ridicate pe 3 octombrie (primele rezultate au intrat in posesia doctorului Lucaciu in data de 28 septembrie). Rezultatele n-au fost ridicate nici pe 4 octombrie, ci de-abia pe 5 octombrie, la o ora si jumatate dupa decesul lui Catalin Hildan! Analizele au fost solicitate si primite de Dorel Tocitu, specialist in chimie din cadrul clubului dinamovist, lucru certificat de un proces-verbal. BOGDAN GHEORGHE DANIEL NAZARE Trecut pe linie moarta la Litex, Florin Prunea este ignorat de coechipieri Conform numarului de ieri al cotidianului bulgar "7 zile sport", Florin Prunea, portarul roman al echipei bulgare de fotbal Litex Loveci, a fost izolat total de coechipieri. La antrenamentul de marti, Ferario Spasov, cel care l-a inlocuit pe Mihai Stoichita, l-a pus pe Prunea sa se pregateasca separat de restul jucatorilor lui Litex. Atitudinea tehnicianului bulgar a fost dublata de cea a coechipierilor ex-dinamovistului, care nu i-au adresat nici macar o vorba, mai mult, conform aceleiasi surse, nici macar nu s-au obosit sa-l priveasca. Toate acestea, coroborate cu faptul ca Prunea n-a aparat poarta lui Litex in ultimul meci de campionat, duc la concluzia ca patronul de la Loveci, Grisa Gancev, face tot posibilul pentru a-l obliga pe roman sa ceara rezilierea contractului in baza caruia clubul de la sud de Dunare trebuie sa-i achite 400.000 de dolari pe doi ani. Gancev nu doreste sa rezilieze unilateral intelegerea cu fostul portar al "tricolorilor" pentru a nu fi obligat sa-i plateasca acestuia intreaga suma de bani. SILVIU TANASE Trialul organizat de Bölöni si FRF a fost un esec Fotbalisti scuipati si injurati de huligani Meciul a fost intrerupt in minutul 75 Trialul jucatorilor din campionatul intern, pus la cale de selectionerul Bölöni in colaborare cu Federatia Romana de Fotbal, marti seara, pe stadionul "Lia Manoliu", s-a transformat pina la urma intr-o actiune cu accentuate nuante de serbare cimpeneasca. Verificarea potentialului unor jucatori vizati pentru convocarea la prima reprezentativa a fost perturbata si, pina la urma, intrerupta de proasta organizare a federatiei, care a omis sa asigure securitatea celor convocati la trial. Dupa o prima repriza desfasurata in conditii normale, paznicii de la intrarea pe pista de atletism au plecat, iar in jurul terenului au dat navala aproape jumatate din cei 2.500 de spectatori prezenti in tribune. Selectionabilii au evoluat in conditii aproape imposibile pe parcursul intregii reprize secunde a meciului, cu sute de privitori - in mare parte fani ai echipelor Steaua, Rapid si Dinamo - strinsi chiar la marginea suprafetei de joc. In ciuda eforturilor depuse de Mircea Mihail, seful Departamentului de protocol al FRF, cirdul de puradei n-a putut fi trimis inapoi in tribuna. Situatia a devenit periculoasa insa cind spectatorii, care pina atunci se multumisera cu huiduieli adresate jucatorilor proveniti de la echipele adverse, au trecut la fapte. Cel mai mult a avut de suferit portarul rapidist Emilian Dolha, pe care suporterii stelisti l-au injurat, scuipat si bombardat cu diverse obiecte, facindu-l spre final sa fie mai atent la agresori decit la atacantii adversi. Arbitrul de centru Alexandru Tudor a pus pina la urma capat meciului in minutul 75, evitind astfel producerea unor incidente regretabile. Circul a culminat dupa fluierul final, cind spectatorii au navalit pe teren si au inceput sa traga de jucatori. Speriati de iures, acestia au dat bir cu fugitii la cabine, lasindu-i pe invadatori sa se hirjoneasca pe gazon. Codrea a rupt gura tirgului Selectionerul Ladislau Bölöni a urmarit meciul, alaturi de Mircea Sandu, din tribuna. Pe cele doua banci tehnice au luat loc Ion Moldovan (antrenorul "Provinciei") si Florin Cheran (antrenorul "Capitalei"). "Provincia", in alcatuirea Dolha - I. Miu, Trofin, Lacusta - Paraschiv, Codrea, Potocianu (min. 34 Cursaru), Bar - Mara, Cl. Niculescu (min. 46 Rat), Barcauan, a invins "Capitala" cu 6-4 (4-1). Reprezentantii echipelor bucurestene, asezati in formula M. Tudor (min. 46 Bogdan) - Kirita, Iencsi, Prodan - Fl. Dumitru (min. 46 Constantinovici), Tames, V. Ghindaru, Frasineanu - Maldarasanu (min. 46 Trica), M. Nicolae, Pancu, n-au reusit sa rupa gura tirgului, fiind net dominati de adversari. Au marcat Codrea (min. 5 si 64), Barcauan (min. 23), Paraschiv (min. 27), Cl. Niculescu (min. 42 - din penalty) si Mara (min. 56) pentru "Provincie", respectiv Pancu (min. 33 - din penalty, 49 si 60) si Frasineanu (min. 66). In evidenta au iesit Dolha, Codrea si Mara - de la "oaspeti" si Florentin Dumitru - de la "gazde". Eroul negativ al intilnirii a fost, pina la urma, portarul stelist Martin Tudor. Coplesit de emotie, acesta a fost de nerecunoscut, primind niste goluri de-a dreptul stupide. Vin Dennis Serban si Alin Stoica, pleaca Dan Petrescu Presedintele Mircea Sandu s-a tinut de cuvint si meciul din 15 noiembrie, cu Iugoslavia - primul dupa catastrofa de la Milano -, constituie prima actiune la care s-a renuntat "la anumiti jucatori". Cel dintii dintre acestia este Dan Petrescu, adica liderul grupului care in deplasarea din Italia a refuzat sa mearga la o casa de moda unde urma sa se semneze un contract de sponsorizare pentru FRF. La meciul de la Bucuresti, cu Iugoslavia, antrenorul Bölöni a anuntat ca ii va convoca din strainatate pe Stelea, Lobont, Contra, Filipescu, Ciobotariu, Chivu, Alin Stoica, Dennis Serban, Catalin Munteanu, Laurentiu Rosu, Gilca, Mutu, Ganea si Moldovan. Dintre acestia, ultimul este incert din cauza unei accidentari. Pentru acelasi motiv n-au fost solicitati Dorinel Munteanu si Adrian Ilie. Selectionerul ii va chema la meciul cu sirbii si citiva dintre fotbalistii pe care i-a vazut la lucru marti seara. MATEI UDREA 