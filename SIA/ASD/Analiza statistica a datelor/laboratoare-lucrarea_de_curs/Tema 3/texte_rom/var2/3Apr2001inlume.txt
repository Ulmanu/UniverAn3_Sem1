 Dintr-o fata Spice plinuta, Geri Halliwell a ajuns piele si os Cind s-a despartit de Spice Girls, gurile rele spuneau ca era prea plinuta pentru colegele ei si, mai mult, dansa cel mai prost. Asta pentru ca avea prea multe kilograme in plus. Ambitioasa nevoie mare, Geri s-a pus pe slabit. Ea si-a schimbat radical modul de alimentatie, renuntind la tot pentru legume fierte, salate si fructe. In plus, un program de yoga zilnic a transformat-o pe Geri intr-o fata numai piele si muschi. Aceasta spectaculoasa metamorfoza poate fi vazuta in ultimul ei videoclip, "It's Raining Man". ALEX REVENCO David Copperfield a lesinat la repetitii Cunoscutul iluzionist David Copperfield (44 de ani) a fost transportat vineri de urgenta la un spital din New York, dupa ce a lesinat in timpul repetitiilor pentru un nou numar de magie. Vedeta a ajuns intr-o stare de epuizare extrema, cu patru zile inainte de transmiterea in direct, la televiziunea americana CBS, a noului sau truc - "Uraganul de foc". In emisiunea care va fi transmisa astazi, live, fostul iubit al Claudiei Schiffer se va confrunta cu temperaturi de 1000 de grade Celsius si cu rafale de vint care vor avea viteza de 185 km/h. Purtatorul de cuvint al Studiourilor Copperfield a declarat: "David nu a dormit de 48 de ore. El repeta nonstop pentru incercarea de miine, insa cred ca si-a atins limitele fizice. Oricum, emisiunea va avea loc conform programului stabilit". LIVIU SERBANESCU Surorile Aurora, in recital Soarele s-a dat in spectacol Virful activitatii solare de la finele saptaminii trecute nu s-a soldat, asa cum se temeau unii, cu producerea unor foarte serioase perturbatii in distribuirea de energie electrica si in telecomunicatii, ci doar cu un splendid spectacol de lumina care a incintat milioane de oameni din ambele emisfere ale planetei. In plus, astronomii au avut ocazia sa observe o pata solara "monstruoasa", alaturi de alte citeva mai mici - semne ale uneia dintre cele mai puternice furtuni solare inregistrate in ultimele decenii. Aurora Australis, sau "Luminile Sudului", si Aurora Borealis - in nord - au oferit de 1 aprilie, fara a pacali pe cineva, cel mai uluitor spectacol de culoare "din cel putin ultimii 20 de ani". Regalul vizual a surprins nu numai prin intensitate, ci si prin durata - feeria cromatica a tinut in emisfera nordica nu mai putin de 36 de ore. Oamenii de stiinta spun ca, in prezent, activitatea solara se afla intr-un moment de virf al ciclului de 11 ani al activitatii sale, moment care va mai persista un an sau doi, dupa care se va diminua treptat, trecind spre un minim. Soarele emana un flux relativ constant de particule ionizate, care alcatuiesc ceea ce se cheama vintul solar. Aceste particule, care se deplaseaza cu viteze foarte mari, interactioneaza cu magnetosfera - "scutul" magnetic care ne protejeaza planeta tran- sformindu-se in electroni. Astfel ia nastere Aurora (boreala sau australa). Functie de compozitia atmosferica la un moment dat, luminile Aurorei sint de culoare predominant rosie sau verde, cu scurte treceri spre galben sau albastru. CONSTANTIN VLAD Fie iarna, fie vara, Rusia fierbe la 40 de grade Votca vorbitoare Inginerul rus Dimitri Jurin a inventat recent "votca vorbitoare", capabila sa asigure consumatorului o stare de veselie si confort si sa-i intretina dorinta de a bea si a petrece, se arata intr-un articol publicat in cotidianul rus "Komsomolskaia Pravda". Secretul licorii fermecate este relativ simplu, sticla in care e imbuteliata bautura fiind echipata cu un minidispozitiv de redare si un difuzor minuscul ascuns sub staniolul din interiorul dopului. In momentul in care sticla este destupata, se aude o voce suava care ii confirma bautorului ca este pe drumul cel bun, incurajindu-l in permanenta sa persevereze in viciu, indemnindu-l sa mai toarne "inca un rind". Dispozitivul, prezentat ieri la Moscova, functioneaza pe baza de baterii si, in functie de preferintele clientului, e capabil sa tina 14 toasturi diferite, sa faca felurite comentarii cind cineva deschide sticla, sa "poarte" miniconversatii, sa rida strident, ba chiar sa "cinte" mici fragmente muzicale, in cazul in care atmosfera se incinge. "Stolicinaia" si "Moskovskaia", amenintate de nationalizare Guvernul rus vrea sa nationalizeze faimoasa marca de votca "Stolicinaia", intentie care a ingrijorat serios atit organizatiile producatorilor de bauturi spirtoase din Rusia, cit si distribuitorii internationali ai celebrei bauturi, se arata intr-un articol aparut recent in "Wall Street Journal". Guvernul rus a anuntat ca celebrele marci "Stolicinaia" si "Moskovskaia" urmeaza sa fie transferate de la proprietarul lor actual, ZAO Soiuzplodimport, catre Rosspirtprom, o companie de stat creata in luna mai, anul trecut, care reuneste toate distileriile aflate in proprietatea statului. Decizia Kremlinului i-a ingrijorat in special pe distribuitorii de bauturi alcoolice din Statele Unite, unde se vind anual peste 12 milioane de litri de "Stolicinaia". Muzeul votcii Una dintre cele mai "batrine" instalatii de distilare a alcoolului, datind din secolul al XIX-lea, a fost prezentata luna trecuta la Moscova, in cadrul unei ample expozitii a votcii, organizata in capitala rusa. Vizitatorii insolitei expozitii, intitulate sugestiv "Tezaur rusesc: istoria de 500 de ani a votcii", au cercetat cu multa atentie piesele expuse, zabovind minute in sir in fata dispozitivelor cu ajutorul carora, cu multa vreme in urma, stramosii lor se straduiau sa fabrice bautura traditionala a Rusiei. Vechea instalatie de distilare a fost, potrivit Reuters, una dintre surprizele festivalului. DIANA EVANTIA BARCA Milosevici pregatea o insurectie armata In locuinta fostului dictator s-a gasit un intreg arsenal Fostul dictator iugoslav Slobodan Milosevici, arestat duminica, la primele ore ale diminetii, pregatea o insurectie care ar fi urmat sa aiba loc in aceasta luna. Politia a facut o perchezitie la vila in care stateau Milosevici si familia sa si a gasit un adevarat arsenal, ca si planuri de pregatire a unei revolte armate, arestindu-i, in acelasi timp, pe mai multi suporteri ai acestuia, transmite Reuters. Postul de radio belgradean B-92 a transmis ca politia a gasit doua transportoare blindate de provenienta incerta, in curtea vilei, trei arme semiautomate, un lansator de grenade cu grenadele aferente, in numar de citeva zeci, doua cutii de grenade de mina, doua lazi cu munitie de mitraliera, doua lazi cu munitie de Kalasnikov si mai mult de 20 de pistoale de diferite calibre. Politistii au mai confiscat si armele si munitia gasite asupra oamenilor inarmati care il pazeau pe Milosevici si care erau condusi de Sinisa Vucinic, un om din partidul sotiei acestuia, Mira Markovici. Toti cei retinuti vor fi acuzati de conspiratie in vederea lansarii unei revolte armate. Fiica lui Milosevici a tras cu pistolul O persoana care a suportat cu greu arestarea lui Milosevici a fost fiica acestuia, Marija, aflata in vila fostului presedinte in momentul arestarii. Dupa ce tatal ei a decis sa se predea, Marija a cedat nervos si a inceput sa traga cu pistolul pe care il avea asupra sa. Televiziunea belgradeana BK a aratat-o iesind in fuga din casa, urlind dupa tatal sau si cerindu-i sa nu se predea. Gloantele trase de ea au lovit o masina care apartinea lui Cedomir Jovanovici, seful grupului parlamentar al coalitiei aflate la putere, desemnat ca negociator, dar nu au ranit pe nimeni. In schimb, inainte, doi politisti si un fotoreporter au fost raniti in schimbul de focuri dintre politie si garzile lui Milosevici. Fostul presedinte a pretins sa fie audiat ca un sef de stat O sursa apropiata guvernului sirb a declarat, sub conditia anonimatului, ca fostul dictator a acceptat sa se predea numai dupa o serie de negocieri laborioase. Prima serie de negocieri a inceput simbata dimineata si a durat aproape patru ore, timp in care Milosevici a amenintat ca nu se va preda viu si ca mai degraba isi va omori familia, dupa care se va sinucide. O noua serie de discutii a inceput dupa-amiaza, Milosevici cerind garantii ca nu va fi predat Tribunalului Penal International si permisiunea ca sotia lui sa fie autorizata sa paraseasca tara. Jovanovici a refuzat sa ii dea asemenea garantii. Negocierile au luat sfirsit la ora locala 3.30, cind fostul dictator a cedat si a acceptat sa se predea. Vicepresedintele partidului fostului presedinte, Branislav Ivkovici, a afirmat ca unica "neintelegere" dintre Milosevici si autoritati este faptul ca acesta considera o umilinta sa fie judecat la tribunal: "El considera ca un presedinte ales de trei ori, al Serbiei si Iugoslaviei, are dreptul sa pretinda ca judecatorul sa il audieze la domiciliu". Slobo e deprimat Cel care a devenit din erou national inamicul public nr. 1 si-a petrecut prima noapte in inchisoare, fiind intr-o stare psihica deplorabila. Avocatul lui Milosevici, Toma Fila, a declarat ca acesta este foarte deprimat, ia tranchilizante si refuza sa accepte dura realitate a celor intimplate la sfirsitul saptaminii trecute. Starea psihica a arestatului este cu atit mai ingrijoratoare cu cit in familia sa au existat antecedente - tatal si mama s-au sinucis. Milosevici s-a trezit ieri dimineata, dupa prima noapte de detentie, in celula sa de sase metri patrati din inchisoarea centrala din Belgrad. Celula simpla pentru dictator Chiar daca a fost instalat in cea mai moderna aripa a inchisorii, restaurata recent, fostul numar unu al regimului iugoslav a simtit pe propria piele schimbarea luxosului sau imobil din cartierul belgradean Dedinje cu o celula. Milosevici beneficiaza de apa calda, dar nu are radio sau televizor si nu poate primi inca reviste ori carti. Ca oricarui detinut, lui Milosevici i s-au retinut documentele de identitate, ceasul si cureaua, precum si obiectele personale aflate asupra sa. Lui i s-a permis sa fie vizitat duminica de sotia sa, Mira Markovici, si va avea dreptul zilnic la vizita unui membru al familiei. Fila intentioneaza sa depuna cerere pentru ca Milosevici sa fie pus in libertate pe parcursul anchetei legate de acuzatiile care i-au fost aduse, de deturnare de fonduri si abuz de putere. Avocatul a marturisit insa ca nu se asteapta ca aceasta cerere sa primeasca aviz favorabil. ISABELLA ALEXANDRESCU CAMELIA MUNTEAN Capul lui Milosevici, un produs vandabil al Iugoslaviei democratice Statele Unite sint in asteptarea urmatorului pas din partea noii conduceri de la Belgrad, dupa arestarea fostului dictator Slobodan Milosevici, si anume predarea acestuia spre judecata in fata Tribunalului Penal International pentru crime de razboi si crime impotriva umanitatii. Nu se stie insa daca actualul presedinte iugoslav, Vojislav Kostunica, se va conforma cererii Washingtonului, avind in vedere ca, inca de cind a ajuns la putere, a declarat franc ca nu are de gind sa il predea pe Milosevici. Situatia este cu atit mai tulbure si mai tensionata cu cit Statele Unite au un instrument de coercitie pe care l-au folosit si in trecut, in repetate rinduri, impotriva statelor considerate recalcitrante - arma financiara. In aceste conditii, intreaga Iugoslavie asteapta cu sufletul la gura sa vada daca arestarea lui Milosevici este suficienta pentru evitarea sanctiunilor economice din partea SUA. Ultimatumul Washingtonului, care cerea predarea fostului dictator pentru judecarea lui la Curtea de la Haga, a expirat in urma cu doua zile, pe 31 martie. Statele Unite par sa fie partial multumite de arestarea lui Milosevici, chiar daca acuzatiile care i-au fost aduse au fost cele de abuz de putere si deturnare de fonduri. Washingtonul explicase liderilor reformisti de la Belgrad ca arestarea acestuia, indiferent de acuzatie, ar fi un lucru multumitor. Pretul lui Milosevici: intre 300 de milioane si citeva miliarde de dolari Daca, totusi, presedintele George Bush nu este multumit in totalitate de actiunea Belgradului, sanctiunile economice vor intra in vigoare. Din cele 100 de milioane de dolari alocati Iugoslaviei pentru redresare economica, conducerea de la Belgrad a primit deja jumatate. Cealalta jumatate insa risca sa nu ii mai fie remisa daca Statele Unite se vor arata nemultumite de modul in care Belgradul raspunde pretentiilor internationale, in conditiile in care Iugoslavia are o nevoie disperata de ajutor financiar si de bunavointa din partea comunitatii internationale pentru a-si reforma si reconstrui economia distrusa de anii de razboi si de sanctiuni internationale, de proasta gestionare si de coruptia exploziva. Pentru a determina Iugoslavia sa il predea pe Milosevici catre TPI, Statele Unite se pot opune si imprumuturilor si asistentei financiare din partea unor institutii financiare internationale, ca FMI si Banca Mondiala. Covirsitoarea influenta pe care Statele Unite o au in institutiile financiare internationale face practic imposibil ca acestea sa furnizeze fonduri daca Washingtonul se opune, dupa cum afirma diplomatii occidentali. Miza, in acest caz, este un imprumut deja planificat, de 260 de milioane de dolari, din partea FMI. In plus, Iugoslavia nu va mai putea sa isi reconfirme calitatea de membru al Bancii Mondiale, eveniment prevazut pentru luna viitoare. Daca SUA vor impune sanctiuni, Belgradul nu va mai putea negocia nici o reesalonare a datoriilor cu creditorii din Clubul de la Paris si cu bancile comerciale din Clubul de la Londra. Din totalul de 12,2 miliarde de dolari datorie externa, Iugoslavia datoreaza Clubului de la Paris 5 miliarde si Clubului de la Londra, trei miliarde. Conducerea de la Belgrad spera sa obtina o scutire de 70 la suta din aceasta datorie, adica aproximativ 5,5 miliarde de dolari. TPI saluta arestarea lui Milosevici cu un mandat proaspat Incintata ca Slobodan Milosevici a fost, in sfirsit, arestat, Carla del Ponte, procurorul Tribunalului Penal International, a anuntat ca impotriva acestuia se afla in pregatire o noua punere sub acuzatie, de data aceasta pentru rolul pe care l-a avut in razboiul din Bosnia. Milosevici este deja cautat pentru crime de razboi si crime impotriva umanitatii comise in timpul conflictului din Kosovo. "Un al doilea mandat de arestare este gata, trebuie doar sa il semnez. A fost efectuata o munca excelenta de cautare a probelor. Acum trebuie doar sa facem o estimare a acestor dovezi pentru a vedea cite si care dintre presupusele crime vor fi confirmate de aceste probe. Genocidul este, evident, printre posibilele capete de acuzare", a spus Carla del Ponte. Procurorul TPI si-a reiterat convingerea ca Milosevici va fi predat Curtii de la Haga "pina la sfirsitul anului", adaugind ca "relatiile cu autoritatile sirbe se amelioreaza vazind cu ochii". In cazul in care autoritatile de la Belgrad ar refuza sa il predea pe fostul dictator, Carla del Ponte a amenintat ca va cere Consiliului de Securitate al ONU sa impuna sanctiuni Serbiei. Si autoritatile de la Belgrad au lansat o noua acuzatie impotriva lui Milosevici: el face subiectul unui anchete pentru vina de a se fi opus arestarii. In plus, a fost depusa si o plingere impotriva fiicei sale, Marija, pentru detinere si uz ilegal de arma de foc, a anuntat seful securitatii, Sreten Lukici. ISABELLA ALEXANDRESCU Razboiul aerian chino-american se lasa cu ostatici Washingtonul negociaza eliberarea celor 24 de membri ai echipajului avionului de spionaj american capturat de chinezi Relatiile dintre Statele Unite si China, intrate deja intr-un proces de tensionare, au capatat accentele unui veritabil razboi rece duminica, dupa coliziunea dintre un avion de spionaj american si un avion militar chinez in apropiere de insula Hainan, relateaza AFP. Ciocnirea, survenita in largul insulei din sudul Chinei, a resuscitat tensiunile latente aparute intre Washington si Beijing dupa instalarea la Casa Alba a noului presedinte George W. Bush, care a promis adoptarea unei linii mult mai dure in relatiile cu China. Pe de alta parte, incidentul vine sa complice un dosar deja arzator pentru cele doua tari: cel al vinzarii de arme americane Taiwanului. Acuzatii reciproce Potrivit versiunii autoritatilor chineze, coliziunea, produsa duminica, in jurul orei 0.15 GMT, a fost cauzata de un avion de spionaj de tip EP-3 Aries II al marinei americane, care a violat spatiul aerian chinez si a fost constrins sa faca o aterizare fortata pe un aeroport din insula Hainan, dupa ce a acrosat un avion de vinatoare chinez. De cealalta parte, Washingtonul sustine ca avionul american, interceptat de doua avioane de vinatoare chineze aflate intr-o misiune de recunoastere, a fost lovit "in spatiul aerian international", la circa 100 de kilometri departare de insula Hainan. Seful Comandamentului fortelor SUA in Pacific, amiralul Dennis Blair, a apreciat ca accidentul a fost provocat, cel mai probabil, de ciocnirea avionului chinez de aparatul american, fiind usor de prevazut, date fiind "tacticile agresive" ale pilotilor chinezi. Autoritatile americane au solicitat returnarea rapida a avionului, care este dotat cu aparatura electronica ultrasecreta, si revenirea in Statele Unite a celor 24 de membri ai echipajului. In asteptarea unei decizii a Beijingului, anumiti diplomati vad deja riscul declansarii unui razboi rece intre cele doua tari. Chinezii sustin ca vor face ce vor cu avionul capturat Incidentul de duminica constituie un nou test major in relatiile dintre Statele Unite si China, care s-ar putea degrada foarte serios daca Beijingul refuza sa restituie avionul si sa elibereze echipajul. "Totul depinde de ce vor face autoritatile chineze in urmatoarele zile", a relevat ieri un diplomat occidental, subliniind ca, in caz de refuz, noua administratie de la Casa Alba va fi confruntata cu foarte puternice presiuni interne pentru a actiona "intr-o maniera decisiva" impotriva Chinei. Potrivit directorului Institutului de relatii internationale de la celebra Universitate Quinghua din Beijing, Yan Xuetong, membrii echipajului trebuie eliberati cit mai curind, insa autoritatile chineze pot pastra aparatul pentru moment. "Statele Unite nu au dreptul sa ne spuna ce sa facem cu avionul pentru ca acesta se afla pe teritoriu chinez, iar China poate face ce vrea pe teritoriul sau", a declarat acesta. SUA cer sa intre in contact cu echipajul Intre timp, Washingtonul a cerut ieri, prin vocea ambasadorului american la Beijing, Joseph Prueher, sa poata intra in contact cu membrii echipajului. "Este inexplicabil, inacceptabil si foarte preocupant pentru administratia americana faptul ca echipajul nu a putut comunica inca cu exteriorul", a declarat Prueher. El a invitat Beijingul sa se conformeze normelor internationale in ce priveste aterizarea fortata si sa deschida rapid "canale de comunicare" in scopul determinarii cauzelor accidentului. Totodata, purtatorul de cuvint al Comandamentului fortelor SUA in Pacific a declarat ca oficialii chinezi nu ar trebui sa cerceteze aparatul de supraveghere EP-3, care contine echipament electronic ultrasecret pentru colectare de imagini. "Intregul avion este considerat a fi teritoriu suveran american, iar chinezii nu au dreptul sa captureze, sa inspecteze sau sa urce la bordul aparatului fara permisiunea Statelor Unite", a declarat locotenent-colonelul Sean Kelly. Responsabilii chinezi ai Ministerelor Afacerilor Externe si Apararii au refuzat sa faca cele mai mici comentarii pe aceasta tema, multumindu-se doar sa asigure ca membrii echipajului sint teferi si au fost cazati in bune conditii. LIVIA CIMPOERU [17][pl.dll?rid=expresro] 