 Toamna in iunie la Lisabona Fara sa aiba nici pe departe puterea decizionala a altor organisme politice sau mondiale, Internationala Socialista este un punct major de atractie pentru orice partid social-democrat. Recunoasterea capatata din partea acestui inalt for este un fel de certificat de calitate pentru partid, iar liderii devin membrii unui club de elita. In Europa, acest statut este cu atit mai important cu cit mai multi sefi de guverne fac parte din acest club politic. Este, asadar, de inteles fervoarea cu care Adrian Nastase isi doreste sa aduca PSD in Internationala, chiar daca lucrurile sint, cel putin din punct de vedere procedural, mai complicate decit par la prima vedere. Recenta sa vizita la summit-ul jubiliar al I.S. a fost un pas inainte, cel putin pentru el ca persoana, insa partidul mai are de luptat, iar cea mai grea batalie se va da in plan guvernamental, prestatia actualului cabinet urmind sa fie hotaritoare. Cu alte cuvinte, perspectivele exista, teoria e perfecta, ramine de vazut daca practica ne va omori sau nu in cunoscutul stil romanesc. In timp ce PSD parcurge acest drum ascendent, cu pasi mai mici sau mai mari, celalalt "coleg" de social-democratie, Partidul Democrat, s-a angajat pe un drum in sens invers. Liderii Internationalei sint serios ingrijorati de politica promovata de Basescu, perceput, potrivit anumitor aprecieri, drept un al doilea Vadim. Mai mult, anuntata fuziune a PD cu partidul condus de Virgil Magureanu este considerata de-a dreptul inacceptabila. Se vorbeste chiar despre un document intern, accesibil doar partidelor membre, care condamna in termeni foarte duri prestatia lui Basescu si care sugereaza chiar posibilitatea excluderii Partidului Democrat din Internationala. De altfel, trimisul lui Basescu la Consiliul de la Lisabona, Sorin Frunzaverde, a repurtat un usturator esec in incercarea de a prezenta celebrul document de condamnare a "legitimatiilor de maghiar". Total afon in ceea ce priveste procedurile Internationalei, vicele lui Basescu isi imagina ca documentul cu care a venit in geanta de la Bucuresti va fi dezbatut in plen si, poate, va fi adoptata si o rezolutie in acest sens. In realitate, mesajul politic transmis de Basescu nu a provocat decit iritare, iar mesagerul n-a putut decit sa imparta citeva copii ale documentului in stinga si in dreapta, participantilor. E adevarat ca nu se face toamna doar cu o Frunzaverde care cade, dar Sorin al lui Traian a cazut. De fraier. RADU PREDA Aflind de pe Internet ca Iliescu este in Elvetia, Maiestatea Sa si-a invitat noul prieten la Versoix Un presedinte la Curtea Regelui Mihai I Dupa intilnirea de la Bucuresti dintre Maiestatea Sa Regele Mihai I al Romaniei si presedintele Ion Iliescu, considerata drept una istorica, la sfirsitul saptaminii trecute s-a mai consumat un moment important. Aflat intr-o vizita oficiala in Elvetia, cu prilejul participarii la Forumul Economic Mondial de la Crans-Montana, presedintele Iliescu s-a trezit, vineri dupa-amiaza, cu un telefon-surpriza. La celalalt capat al firului era insusi Regele Mihai I. Aflind din presa - mai precis, din editiile electronice ale ziarelor romanesti - ca Iliescu viziteaza Elvetia, Maiestatea Sa Regele Mihai I l-a invitat pe presedinte la Versoix, unde se afla resedinta din exil a Casei Regale a Romaniei. Intentia regelui de a-l invita la Versoix pe presedintele Iliescu a fost vehiculata la ultimul dineu oficial de la Palatul Elisabeta. Presedintele s-a deplasat la Versoix ca un simplu elvetian Consultindu-se cu staff-ul sau si vazind ca are citeva ore libere la dispozitie pina la reintrarea in programul oficial, presedintele Iliescu s-a hotarit sa se duca la Versoix, raspunzind astfel invitatiei regelui. Seful statului a luat cu el doar un minimum de echipa, un aghiotant si soferul si a plecat la Versoix, simplu, fara fast, fara sirene, girofaruri si coloane oficiale, ne-au declarat surse din preajma sa. Dupa o calatorie de vreo trei ore a ajuns la Versoix, o mica localitate aflata linga Geneva, unde a fost intimpinat de Maiestatile Lor Regele Mihai I si Regina Ana. Dupa ce au stat un pic in curtea Vilei Serena, familia regala si presedintele s-au retras in livingul de la parter unde, la o ceasca de ceai englezesc, s-a purtat o discutie amicala. Iliescu l-a pus la curent pe Maiestatea Sa cu noutatile din tara si l-a informat in legatura cu agenda vizitei sale oficiale in Elvetia. Aceleasi surse ne-au declarat ca presedintele i-a dat personal asigurari Maiestatii Sale ca Legea privind statutul fostilor sefi de stat este conceputa in asa fel incit si Regele Mihai sa beneficeze de ea, clarificind astfel o serie de informatii eronate aparute in ultima perioada. Grabindu-se sa reintre in programul oficial, Ion Iliescu s-a scuzat si, dupa circa o ora, a parasit Versoix. De altfel, intr-o scurta conferinta de presa pe care a tinut-o ieri, inaintea parasirii Elvetiei, presedintele Iliescu a confirmat faptul ca a avut o scurta intrevedere la Versoix cu Maiestatea Sa, dupa ce initial a dorit sa-l invite la Forumul de Crans-Montana, dar, din cauza formalitatilor birocratice si greoaie de aici, a renuntat. Palatul Elisabeta, trecut ca resedinta oficiala in antetul Casei Regale Iliescu este cel de-al treilea oficial in functie care-l viziteaza la Versoix pe Maiestatea Sa Regele Mihai I, dupa Teodor Melescanu si Athanasie Victor Stanculescu. Primii mesageri s-au aflat la Versoix pentru a-i aduce la cunostinta Maiestatii Sale conditiile impuse de regimul Iliescu de atunci pentru o simpla vizita in tara, pe care, evident, regele le-a considerat inacceptabile. Alti doi demnitari de un rang mai mic decit cei doi ex-ministri, consilierii prezidentiali Ioan Talpes si Victor Opaschi, au fost si ei la Versoix pentru a-I inmina Majestatii Sale invitatia lui Ion Iliescu de a vizita Romania, cu ocazia redeschiderii Galeriei de Arta Romaneasca Moderna. In urma cu trei ani, Maiestatea Sa a anuntat ca exilul a luat sfirsit ,dar si ca va fi prezent mai mult timp in tara. Anuntul oficial privind restabilirea definitiva in tara va fi facut dupa promulgarea Legii fostilor sefi de stat, care ii confera o serie de recunoasteri oficiale, inclusiv dreptul la o resedinta oficiala. Aceasta este deja stabilita de guvern, ca fiind cladirea Palatului Elisabeta. De altfel, ultimele doua comunicate provenind de la Casa Regala a Romaniei nu au mai cuprins in antet, ca pina acum, localizarea la Versoix, ci la Palatul Elisabeta, Bucuresti. CRISTIAN OPREA Presedintele C.J. Sibiu, exclus din PSD Organizatia judeteana a Partidului Social Democrat s-a adunat simbata, in cadrul unei sedinte extraordinare a biroului executiv, si l-a eliminat din partid pe Eftimie Costeiu, presedintele Consiliului Judetean Sibiu si membru in Consiliul National al PSD, pentru incalcarea disciplinei de partid si atitudine necorespunzatoare fata de colegi. Aflind de la presa despre excluderea sa din partid, Eftimie Costeiu a primit vestea relaxat. "Daca ei vor sa faca un partid in care sa fie asa cum sint de felul lor, n-au decit, si le urez succes. Totusi, nu cred ca pot lua o decizie asa, la intimplare, sint curios sa vad ce va spune conducerea centrala a PSD. Pe linga asta, eu nu an carnet de membru in PSD, ci in PDSR si nu am facut parte din organizatia locala al carei birou executiv m-a eliminat. Nu ma simt vinovat cu nimic pentru ca nu am vrut decit sa-mi fac datoria fata de cetatean din pozitia mea de presedinte al Consiliului Judetean", ne-a declarat Eftimie Costeiu. Mentionam ca la emiterea legii bugetului pe acest an, presedintele CJ Sibiu a fost cel mai vehement protestatar fata de importanta acordata judetului. FELIX DAMIAN Razboi in PRM Cluj Simbata, in cadrul sedintei Consiliului Judetean Cluj al Partidului Romania Mare, a fost ales noul presedinte al filialei judetene, Petru Calian, consilier local al PRM si un apropiat al lui Gheorghe Funar. Fostul presedinte, deputatul Mihai Nastase, a fost huiduit pe tot parcursul derularii sedintei, fiind nevoit, la un moment dat, sa paraseasca sala de sedinta. Acuza cea mai importanta adusa lui Nastase - care nu a fost rostita de nimeni, dar care s-a subinteles din vociferarile celor prezenti - a fost neimplicarea fostului presedinte in recentul scandal cind Gheorghe Funar a fost dus la politie, mai mult pe sus, pentru a fi audiat. MIHAI SOICA Elena Stefoi ii scrie lui Nastase Fostul consul general al Romaniei la Montreal, Elena Stefoi, i-a transmis ieri o scrisoare deschisa premierului Adrian Nastase. Dincolo de faptul ca Elena Stefoi nu cunoaste motivele pentru care a fost rechemata, pe 20 februarie, de la post, fostul consul general acuza incalcarea Codului Muncii deoarece, asa cum se arata in scrisoare, "in raporturile mele contractuale cu MAE s-a insinuat insa o regretabila stare de confuzie. Nimeni nu-si asuma responsabilitatea clarificarii acestei situatii. Faptul ca am cazut in dizgratia dumneavoastra este evident, dar o asemenea evidenta nu poate motiva masuri administrative in contradictie cu prevederile Codului Muncii". Fostul consul general al Romaniei la Montreal il avertizeaza pe premier ca acorda incredere unor oameni care il induc in eroare: "(...) Nu sint nici primul, nici ultimul nedreptatit intr-un joc ipocrit, dupa cum nici dvs. nu sinteti singurul premier postdecembrist care gireaza o gafa politico- diplomatica increzindu-se exact in cine nu trebuie". In final, Elena Stefoi ii cere premierului sa dispuna reevaluarea activitatii sale, pe care o prezinta, pe larg, in scrisoare, si sa-i fie acordate "reparatiile de rigoare". TEODORA GEORGESCU Bref UE da semnale ca nu este de acord cu legitimatia de maghiar Insarcinatul cu probleme de extindere al Uniunii Europene, Eneko Landaburu, a declarat vineri, dupa o vizita la Budapesta, ca Ungaria ar trebui sa ajunga la un compromis cu Slovacia si Romania, inainte de a incepe aplicarea legii statutului maghiarilor de peste hotare. "Trebuie sa ne purtam ca o familie, sa discutam. E important ca Ungaria si vecinii sai sa faca pasi diplomatici normali pentru a-si rezolva disputele la nivel bilateral", a declarat Landaburu, citat de Reuters. El a spus ca membrii UE vor cere Ungariei sa negocieze legea cu Romania si Slovacia inainte de a o aplica. La inceputul saptaminii trecute, comisarul european Guenther Verheugen declara ca statutul nu incalca acordul de asociere al Ungariei cu UE, insa ramine de analizat cit de compatibila este aceasta lege cu legislatia europeana. ( L.P. ) ApR exclude "o coada de topor" Conducerea ApR a decis excluderea din partid a presedintelui organizatiei judetene Sibiu, Ioan Vraciu, deoarece a fost descoperit purtind discutii, in ascuns, cu lideri locali ai PSD, partid in care doreste sa intre. Conform unui comunicat, ApR a descoperit ca Ioan Vraciu isi negocia o functie in structura locala a PSD si "exercita presiuni" asupra unor alesi locali ai ApR pentru a trece la PSD. Noul presedinte al ApR Sibiu este Mircea Cazan, care a fost numit si nu ales. ( T.G. ) Ghise, invins de un ginecolog Noul presedinte al organizatiei municipale Brasov a Partidului National Liberal este doctorul ginecolog Ionel Aurel. Cei 149 de liberali cu drept de vot, care si-au platit cotizatia, au avut de ales, pentru presedintia organizatiei, intre primarul Ioan Ghise, medicul Ionel Aurel si secretarul organizatiei judetene, Tiberiu Budu. Din cele 149 de voturi, patru au fost anulate, 31 au fost in favoarea lui Budu, 37 pentru actualul primar si 77 pentru Ionel Aurel. Acesta din urma este medic ginecolog la Spitalul de Obstetrica si Ginecologie din Brasov si provine din fostul Partid al Aliantei Civice (PAC). Ioan Ghise nu a fost prezent la alegeri, fiind plecat in strainatate. El a fost ales totusi vicepresedinte in cadrul Biroului Permanent Municipal. ( C.C. ) Sezatoare pentru aderare Ministrii de externe din zece state candidate la aderarea la NATO se vor intilni in Estonia, pe 2 iulie, pentru a discuta problema cooperarii inainte de summit-ul din 2002, in cursul caruia Alianta va decide extinderea. Pe linga discutiile legate de experienta fiecareia dintre tari in procesul de pregatire pentru aderare vor fi discutate probleme legate de cooperare, precum si situatia din Macedonia si din Balcani. ( C.M. ) PD a mai absorbit o parte din Alianta Nationala 52 de organizatii ale Aliantei Nationale au fuzionat, la sfirsitul saptaminii trecute, cu organizatia PD Botosani, declara Mihai Darie, secretar executiv in departamentul organizatoric al PD. Darie afirma ca prin aceasta fuziune s-au inscris in PD doi primari, doi viceprimari, doi consilieri judeteni si 32 de consilieri locali, toti alesi anul trecut pe listele AN. Conform unei hotariri adoptate acum o saptamina, Consiliul National al AN a decis fuziunea prin absorbtie cu PD, la nivel national. ( N.I. ) [17][pl.dll?rid=expresro] 