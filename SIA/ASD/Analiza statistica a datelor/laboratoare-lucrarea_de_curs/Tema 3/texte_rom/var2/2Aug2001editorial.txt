 Desavirsirea crimei ______________________________________________________________________ Nu stiu cita lume a citit stenograma discutiilor de la celebrul BNC al taranistilor din 6 iulie a.c.. Pasaje din ea au aparut in mai multe ziare, selectate dupa gustul respectivelor redactii. Spre ghinionul nostru, casetele de la furtunoasa intilnire a virfurilor PNTCD nu ne-au fost "servite". Probabil ca in momentul in care le-am fi primit am fi fost intr-o situatie extrem de dificila. Sa publicam sau nu! Stenograma discutiei dintre taranisti este de-o infinita tristete, murdarie si violenta! In mod normal, dupa afirmatiile de acolo (daca ele nu sint contrafacute, si nu prea au cum sa fie), pe fir ar trebui sa intre Parchetul si politia. Ele sint de maxima gravitate si nu are rost sa ne mai amagim ca nu am citit, nu stim, n-am vazut, n-am auzit. Se contureaza acolo, printre rinduri, o imagine completa nu doar a taranistilor. Se vede toata clasa politica romaneasca, asa cum arata ea in intimitate. Este suficient sa inchidem putin ochii si sa ne imaginam ce a fost la discutiile premergatoare caderii lui Petre Roman. Sa ne mai imaginam ce a fost indaratul cortinei si reflectoarelor in PDSR pe vremea cind s-a rupt aripa Melescanu sau la pregatirea congresului ApR dupa esecul in alegerile din 2000. Este lesne pentru orice cititor sa-si inchipuie ca a fost mizerie. Mai multa sau mai putina, dar tot mizerie. Pusa in scena, singura discutie care a ajuns pina la romanul de rind, cea din BNC-ul taranist, ar oferi nu doar un spectacol in stilul lui Caragiale, ci unul mult mai dur. Personajele lui Caragiale aveau umor, se bucurau de viata si nu traiau ura la asemenea cote paroxistice. Chiar si tiradele lui Catavencu au ceva simpatic, nu emana atitea resentimente si o asemenea foame nebuna de putere. Daca am fi primit stenograma de la discutiile taranistilor, probabil ca am fi publicat-o si in "Evenimentul zilei". Nu ar fi fost responsabilitatea noastra sa dam socoteala pentru ce au zis unii sau altii! Ei trebuie sa-si deconteze comportamentul in fata opiniei publice. In acelasi timp, nu am fi putut sa nu ne intrebam de ce este "livrata" presei aceasta discutie? Doar, asa, pentru a face deliciul cititorilor? Pentru a compromite un adversar sau altul prin ce a spus la respectiva discutie? In fond, cind doi oameni se cearta in particular scapa tot felul de expresii, de afirmatii necugetate. Daca discutiile din familii si din grupari politice, mai ales in momente de criza, ar fi date publicitatii, atunci cu siguranta ca ar mai ramine putine cupluri pe lume si extrem de putine partide nemaculate. Or, si in cazul taranistilor, cel care a dat caseta a facut un gest de o mizerie morala greu de egalat. Daca a vrut sa isi termine adversarii, el n-a reusit decit sa terfeleasca imaginea PNTCD pentru o lunga perioada de timp. Or fi facut taranistii tot felul de fapte demne de Parchet si politie, insa este treaba acestor institutii sa le stabileasca. Dar ingroparea partidului in mizerie, numai opera de devotiune nu poate fi. E ca o ultima lovitura mortala, data cu singe rece de unul sau doi oameni care pretind ca doresc binele unei grupari politice aflate in criza. Constient sau nu, pe ideea ca fac un act moral necesar, ei au comis gestul care are un singur efect: desavirsirea crimei! [5][pl.dll?rid=expresro] _________________________________________________________________ 