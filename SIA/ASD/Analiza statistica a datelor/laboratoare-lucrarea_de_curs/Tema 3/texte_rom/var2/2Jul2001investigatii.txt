 Patriarhia preseaza CNSAS sa nu publice numele preotilor informatori Popii cer legarea la dosare Dinescu: "Sa raspunda moral pentru ce au facut" Patriarhia face presiuni asupra Consiliului National pentru Studierea Arhivelor Securitatii pentru a nu mai continua studierea dosarelor preotilor. Acest lucru a fost recunoscut de catre Andrei Plesu, membru CNSAS, simbata, in emisiunea lui Stelian Tanase, "Orient Expres". Declaratia lui Andrei Plesu a venit ca replica la cea a preotului Gheorghe Istodor, invitat in emisiune, si care a acuzat presa, si mai ales "Evenimentul zilei", ca a publicat extrase din dosarele unor preoti care ar fi colaborat cu Securitatea "fara nici o dovada". Mircea Dinescu, membru al Colegiului CNSAS, ne-a declarat ca CNSAS a primit o scrisoare oficiala "din partea preotimii, semnata de un episcop". In scrisoare se cerea stoparea cercetarilor dosarelor preotilor, intocmite de fosta Securitate, motivindu-se ca Biserica este independenta, iar actiunea ar discredita-o. Dinescu nu a putut oferi mai multe amanunte privitoare la scrisoare deoarece ea nu a fost inca analizata de catre CNSAS. "Nu e deloc independenta. E finantata de stat, participa la toate intrunirile oficiale. Si chiar daca ar fi asa, asta nu inseamna ca nu ar trebui sa raspunda moral pentru ce au facut", ne-a declarat Mircea Dinescu. TEODORA GEORGESCU LUCIAN PURCAREANU Dosarele au pus pe jar Patriarhia Desi nu vor sa recunoasca oficial, o parte a clericilor Bisericii Ortodoxe Romane au intrat in panica o data cu demararea verificarii dosarelor de Securitate de catre Consiliul National pentru Studierea Arhivelor Securitatii (CNSAS). Foarte putini dintre preotii si ierarhii asupra carora plana acuzatia de colaborare cu Securitatea au avut curajul de a-si recunoaste greselile. Printre acestia se numara: I.P.S. Nicolae Corneanu, in 1990, I.P.S. Andrei Andreicut, in 1996, si preotul Eugen Jurca, lector la Facultatea de Teologie Ortodoxa din Timisoara, anul acesta. Lor li se adauga I.P.S. Bartolomeu Anania, arhiepiscopul Clujului, care s-a aratat dispus sa accepte sa-i fie publicat oricind dosarul de Securitate. Pina in 1999, verificarea dosarelor de Securitate ale clericilor a fost blocata sub diferite pretexte. O data cu infiintarea CNSAS, sperantele aflarii adevarului au crescut. Cu toate acestea, de aproape trei ani, nici un dosar al vreunui preot, oricit de marunt, nu a fost dat publicitatii. Desi pe data de 7 martie 2001, Constantin Buchet, membru al CNSAS, a anuntat ca institutia a inceput verificarea sefilor celor 15 culte religioase in Romania, nici pina in ziua de astazi nu s-a aflat nimic. Ba, mai mult, cererile facute de diferite organizatii si asociatii civile zac si ele la CNSAS. In pura traditie bizantina, Biserica Ortodoxa Romana nu a luat nici o pozitie oficiala in privinta dosarelor Securitatii, preferind sa adopte politica strutului. BOR a incercat chiar sa cistige teren de pe urma a doua scandaluri mediatice: "Articolul 200" si "Dosarul Teoctist". Pe fondul acestora, ierarhi ai BOR au declarat ca aceia care doresc deschiderea dosarelor Securitatii nu urmaresc decit "distrugerea bisericii stramosesti". Cert este ca, dupa declansarea celui de-al doilea scandal, Patriarhul Teoctist s-a intilnit de citeva ori cu Ion Iliescu pentru a discuta pe tema dosarelor. Nu se stie precis care a fost rezultatul acestor convorbiri, insa mai multi ierarhi ar fi spus ca "nu ne vor da astia dosarele publicitatii niciodata". Trebuie mentionat ca, potrivit legii, dosarele actualilor agenti SRI sau cele considerate "de importanta nationala" nu vor fi date publicitatii. In plus, nu toate dosarele de la Serviciul de Informatii Externe (SIE) au ajuns la CNSAS. FLORIAN BICHIR Politia Alba a incercat sa musamalizeze cazul Plutonierii criminali, politisti model Doi subofiteri din cadrul Politiei orasului Cugir- Alba au fost arestati simbata de procurorii Parchetului Militar Teritorial Cluj-Napoca, pentru o perioada de 30 de zile, pentru comiterea infractiunilor de loviri cauzatoare de moarte si cercetare abuziva. Plutonierii Daniel Strat (32 de ani) si Ovidiu Cimpeanu (31 de ani) urmeaza sa suporte rigorile legii dupa ce- au maltratat bestial un barbat din Cugir, acuzat de un banal furt, dupa care l-au abandonat pe un deal de la preriferia orasului, lasindu-l sa moara ca un ciine. Intimplarea de la sfirsitul saptaminii trecute a adus in memoria oamenilor practicile opresive ale defunctei Securitati. Cei doi plutonieri nu provin din rindul tablagiilor fara studii, ei fiind ingineri, absolventi ai renumitelor universitati din Iasi si Cluj Napoca. Ioan Bregariu, lacatusul de 49 de ani, care a fost victima celor doi politisti, a fost inmormintat ieri dupa-amiaza in satul natal, Glada de Sus. Familia acestuia asteapta acum sa se faca dreptate, iar vinovatii sa fie pedepsiti. "Evenimentul zilei" va prezinta, in amanunt, filmul tragediei. La un pahar de vorba, in barul "Costinesti" Totul a inceput miercuri seara, cind Ioan Bregariu, lacatus de peste 30 de ani, la sectia Mecanica I a SC Cugir SA, se afla la un paharel in barul "Costinesti" de pe strada Rozelor din localitate. La un moment dat, in circiuma si-a facut aparitia Mircea Ladariu, un patron din Cugir, care l-a chemat pe Bregariu afara, pentru a discuta in legatura cu un posibil furt pe care acesta din urma l-ar fi comis dintr-o cabana aflata in constructie. In fapt era vorba de mai multe bucati de scindura si o teava metalica, pe care, sustine Ladariu le-ar fi furat Bregariu. In timpul discutiei, din fata barului "Costinesti", Bregariu a refuzat sa-i restituie bunurile respective lui Ladariu, pe motiv ca acestea ii apartin. Patronul a plecat dar a revenitt dupa o jumatate de ora, insotit de cei doi politisti, Daniel Strat si Ovidiu Cimpeanu, sectoristi in Cugir. Acestia l-au chemat afara pe Bregariu, dupa care, sustin martori oculari, i-au pus catuse la mini si l-au introdus in dubita Renault Traffic a lui Ladariu (AB-02-TLG), care a demarat spre sediul Politiei. Aici, cei doi plutonieri l-au batut crunt pe Bregariu, cu pumnii, picioarele si cu bastoanele din dotare, chipurile pentru a recunoaste comiterea furtului din "averea" patronului Ladariu. Tirziu in noapte spre dimineata, politistii l-au condus pe barbat la o gradina a sa, aflata in locul numit "Dealul Dumbravei" de la periferia orasului, pentru a gasi scindurile pe care acesta le-ar fi furat. Deoarece au vazut ca omul mergea inca bine pe picioare si nu se vaita, subofiterii l-au abandonat linga gradina si si-au vazut de treburi. Ioan Bregariu a murit in chinuri groaznice, cadavrul sau fiind gasit de Stefan Popescu joi dimineata, la ora 6.30, in apropierea gradinei sale. "A dat cu piciorul pina a facut o groapa in pamint" Vecinul care l-a gasit spune ca Bregariu a decedat dupa ce s-a zbatut citeva ore bune intre viata si moarte. "Am venit joi dimineata, putin dupa ora 6.00, sa dau de mincare oratanilor pe care le am aici. L-am vazut pe Bregariu jos, pe pamint, cu fata in jos. Am crezut ca doarme, ca ar f baut. Am pus mina pe el, dar era rece, murise. Cred ca ar mai fi trait deoarece a dat cu piciorul ca un animal, pina a facut o groapa in pamintul uscat. Am anuntat Poltia, au venit si l-au luat si asta a fost", ne povesteste Stefan Popescu, inca ingrozit de cele intimplate. Joi dimineata, Politia orasului Cugir a incercat sa musamalizeze intimplarea. Primul raport de eveniment inaintat la IPJ Alba arata ca pe corpul decedatului nu sint semne de urme de violenta. Abia spre dupa-amiaza, dupa ce familia defunctului a intrat pe fir, conducerea Politiei din Cugir a dat din colt in colt. "Cei doi subofiteri au aplicat victimei mai multe lovituri" "In timpul cercetarilor, cei doi subofiteri au aplica victimei mai multe lovituri, dupa care acesta a recunoscut furtul mai multor bucati de scindura si teava metalica si intrucit a declarat ca le-a depozitat la o gradina asa, impreuna cu reclamantul Ladariu Mircea, s-au deplasat la lucrul indicat pentru recuperarea bunurilor. Dupa recuperarea bunurilor furate, Bregariu Ioan a ramas la gradina sa, unde in dimineata zilei de 28.06.2001 a fost gasit decedat. In data de 29.06.2001, cadavrul a fost autopsiat, iar medicul legist a formulat urmatoarele concluzii: "Moartea lui Bregariu Ioan a fost violenta, ea s-a datorat socului traumatic si hemoragiei, consecinta hematoamelor si fracturilor suferite, in cadrul unui politraumatism prin heteroagresiune"" - se arata in comunicatul de presa emis simbata la prinz de conducerea IPJ Alba. Generalul Toma Zaharia cit si de conducerea IGP. Oficialul MI ne-a declarat ca "rezultatele controlului pe care l-am ordonat la Cugir imi vor fi prezentate miine (astazi - n.n.) dar este cert ca cei doi subofiteri se fac vinovati de loviturile care au cauzat moartea cetateanului respectiv. "Nu-si termina concediul ca sint prieten cu toata politia" Fiul lui Ioan Bregariu Cosmin, in virsta de 22 de ani, ne-a povestit ca tatal sau se cunostea cu patronul Ladariu de multa vreme. "Pina in urma cu vreo patru ani, tatal meu era prieten bun cu Ladariu. A muncit la gradina lui, dar si la localul pe care si l-a construit in cartierul Cosbuc, in timpul liber. Apoi, intre ei s-au racit relatiile, iar tatal meu si-a facut o gradina pe un teren cumparat in Dealul Dumbravei, aproape de gradina lui Ladariu. La scurt timp, au Inceput amenintarile, Ladariu spunindu-i in repetate rinduri lui taica-meu sa-i aduca o bucata de scindura si o teava. In ultima vreme, amenintarile au devenit mai dure, de genul: "Adu-mi alea, ca ti-o fac eu tie!". Spusele baiatului victimei sint sustinute de citiva martori, fosti colegi cu defunctul. Augustin Marin, coleg si prieten de-o viata cu Ioan Bregariu, ne-a marturisit: "Luni seara, pe la ora 21.00, Ladariu a venit acasa la mine. A sunat la usa. Eu eram in pijama, cu nevasta-mea, ne uitam la televizor. I-am deshis, iar Ladariu mi-a spus: "Miine spune-i lui Ion sa-mi aduca foastanea (scindura - n.a.), in termen de trei zile, ca altfel nu-si termina concediul, ca eu sint prieten cu toata Politia" si a plecat. Baiatul victimei nu si-a recunoscut tatal Doi colegi, Alexandru Diaconu, Tudor Ilea, impreuna cu fiul victimei, s-au ingrozit vineri, cind au vazut trupul batut al lui Bregariu la Morga Spitalului din Cugir. "Am mers la morga, sa-l vad, dar nu l-am mai recunoscut. Din ce-am vazut, pe miinile si pe fata lui, am zis clar ca a fost rupt in bataie. Avea vinatai peste tot, degetele piciorului, urme de catuse la miini, numarul sting tumefiat, o vinataie imensa pe spate. N-am putut sa vad asa ceva in viata mea", spune ingrozit Cosmin Bregariu. "Mi-a ajuns copilul omorit de romani..." Dupa autopsie, vineri dupa-amiaza, corpul neinsufletit al barbatului batut pina la moarte de politisti, a fost transportat la locuinta parinteasca, din satul Galda de Sus, numarul 202. Toata familia l-a vegheat si l-a plins pina ieri, cind a fost condus pe ultimul drum. Tatal victimei, Gheorghe Bregariu, veteran de razboi, in virsta de 82 de ani, se ridica cu lacrimi in ochi de pe scaunul de linga sicriu: "Io vreau sa-i vad pe hoherii aia ca-s arestati. Nu se poate sa fie batut ca un ciine rau, nevinovat. Io si-n Cluj ma duc, ca am bilete de tren gratuite, sa vad c-i. Io am luptat pentru Romania Mare, m-am batut cu strainii si acum sa-mi ajunga copilul in halul asta, omorit de romani?", spune batrinul, printre lacrimi si suspine. Membrii familiei - sotia Aneta, fiul Cosmin, fiica Ionela, freatele geaman Nicu si fratele mai mic - ne arata talpile de la picioare vinetii in urma loviturilor si urmele de miini, de la catuse. O sa dau in judecata Ministerul de Interne, Politia Romana. Nu pentru bani, dar vreau sa se faca dreptate", ne-a declarat tinarul. Doi politisti "model" "Cei doi sint cunoscuti ca subofiteri cu o activitate buna. Ei au primit calificative bun si foarte bun, de la incadrarea directa in politie, la 1 ianuarie 1995", a declarat seful IPJ, colonelul Marin Aron. Astfel, plutonierul Daniel Strat, absolvent al Facultatii de Constructii Iasi, a fost apreciat cu calificative de "bun" si "foarte bun" pentru rezultatele in munca, fiind recompensat de patru ori cu sume in bani. Plutonierul Ovidiu Cimpeanu, absolvent al Universitatii Tehnice Cluj Napoca, a avut numai calificative "foarte bun", fiind recompensat de zece ori cu sume in bani, iar in ultimii trei ani, si cu solda de merit. Cei doi sint casatoriti si au cite un copil minor. Ei au fost depusi in arestul IPJ Alba, iar familiie lor au fost puse sub protectie. Simbata, in sedinta Consiliului de Conducere al IPJ Alba, inspectorul sef, colonelul Marin Aron, a dispus "retrogradarea din functia de sef al Politiei Cugir a capitanului Valer Coman, punerea sa ladispozitia IPJ Alba, urmind a fi numit intr-o functie de executie". In perioada urmatoare, IPJ Alba va executa un control de fond "privind activitatea profesionala si starea si practica disciplinara in rindul efectivelor politiei orasului Cugir". LUCIAN DOBRATER Urmarit general, prins pe plaja Autorul furtului masinii cu bani in care se aflau aproape 370 de milioane a fost prins in timp ce se lafaia la soare pe Litoral. Petre Florea, 51 de ani, sofer la Sc "Alarms" SRL, fusese dat in urmarire generala in urma cu peste o saptamina dupa ce a disparut cu masina firmei. In seara de 23 iunie, Petre i-a pacalit pe cei doi agenti de paza care il insoteau carora le-a spus ca are o defectiune la masina. Dupa ce i-a pus sa impinga autoturismul, soferul nu a mai oprit si s-a indepartat sub privirile paznicilor. Cei doi agenti au crezut ca este o gluma si l-au asteptat ceva timp sa se intoarca. Pina la urma au anuntat Sectia 16 Politie. Cei 367 milioane de lei aflati in Dacia cu numarul de inmatriculare B-06-SMD proveneau din incasarile de la mai multe puncte de lucru ale SC "Concordia" SA. Desi era dat in urmarire generala, soferul nu s-a sfiit sa se afiseze pe litoral. A fost gasitla sfirsitul saptaminii trecute pe plaja de la Eforie Sud. Asupra lui s-au gasit doar 17, 645 milioane lei proveniti din banii furati. PETRISOR CANA Star porno, pentru 15.000 de marci Jurcane Burescu Nelu Ciprian, din Carpinis, si-a "imbogatit" zilele acestea cazierul cu o acuzatie de santaj. El a fost turnat politiei de catre o minora pe care a convins-o sa se lase fotografiata in timp ce intretineau raporturi sexuale, promitindu-i ca va face din ea mare star porno in Italia. Jurcane si timisoreanca Claudia Bolog se cunosteau de ceva vreme, iar propunerea barbatului de a o lansa in lumea filmelor i s-a parut fetei in regula. In data de 21 iunie, cei doi s-au intilnit in locuinta acesteia si au fost pozati in plina actiunea erotica de un amic al Caudiei. Pozele urmau sa ajunga in Italia, la sotul surorii barbatului, care era regizor de filme porno, iar daca fata va trece testul, va cistiga 15.000 de marci. Dupa acest episod, Jurcane a luat filmul, iar peste o saptamina a cautat-o pe Claudia, spunindu-i ca a fost acceptata. Fata a fost de acord sa semneze o imputernicire in fata notarului, pentru ca "binefacatorul" ei sa se ocupe de actele pentru Italia. In aceeasi zi, barbatul a dus-o pe tinara la un hotel, unde a obligat-o sa intretina raporturi sexuale, amenintind-o ca, in caz contrar, va trimite pozele cu pricina mamei ei, profesorilor si mai multor ziare. Totodata, el i-a cerut fetei 400 de marci ca sa "pastreze secretul". I-a mai luat si doua lantisoare de aur de la git, ca garantie. In disperare de cauza, fata a anuntat politia, care a pus la bataie 300 de marci, bani care au fost inscriptionati cu "santaj, 29.06.2001". Vineri seara, fata s-a intilnit in holul Hotelului Continental, din Timisoara, cu cel ce o santaja, i-a dat banii pusi la dispozitie de politie, dupa care individul a fost preluat de oamenii legii. El a fost arestat preventiv, pe cinci zile, pentru santaj. GEORGETA PETROVICI [13][pl.dll?rid=expresro] 