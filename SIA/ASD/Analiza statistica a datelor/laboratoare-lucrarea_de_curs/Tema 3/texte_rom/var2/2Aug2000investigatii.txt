 Sustinind ca a stat nevinovat doua luni in spatele gratiilor, pentru pedofilie, Norvegianul Haugland cere statului roman despagubiri de un milion de dolari Deocamdata, prin sentinta Tribunalului Sibiu, acesta a obtinut doar 4.133 de dolari Meteahna procurorilor romani de a aresta mai intii si abia dupa aceea de a cauta si de a aduna probe in vederea unor eventuale inculpari de persoane, devenite indezirabile, din varii motive, si-a dovedit inca o data efectul de bumerang. Arestat preventiv prin mandatul cu nr. 128/3 iulie 1997, emis de catre Parchetul de pe linga Tribunalul Sibiu, sub acuzatiile de intretinere de raporturi sexuale cu persoane de acelasi sex (in fapt, pedofilie), precum si de instigare la marturie mincinoasa si apoi incarcerat - pina la data de 1 septembrie 1997 - la Penitenciarul din Aiud, cetateanul norvegian Stein Bjorge Haugland, aflat in misiune umanitara in Romania, mai exact la Casa de Copii cu scoala speciala pentru deficienti mintal din Medias, judetul Sibiu, a fost gasit nevinovat si achitat de catre toate cele trei instante de judecata: Judecatoria si Tribunalul Sibiu, respectiv Curtea de Apel Alba-Iulia. Pentru nedreptatea care i s-a facut in tara noastra, Stein Bjorge Haugland a decis sa dea in judecata statul roman si sa solicite Ministerului Finantelor, drept despagubiri materiale si morale, suma de un milion de dolari. Zilele trecute, prin sentinta civila nr. 425 a Tribunalului Sibiu, cetateanului norvegian i-a fost admisa, in parte, solicitarea, el primind in acest sens doar aproape 85 de milioane de lei, adica echivalentul a 4.133 de dolari, la cursul de schimb din 25 februarie 2000, data la care a fost inregistrata actiunea in instanta a reclamantului. Facerea de bine... Cazul cetateanului danez Egholm Herluf, reprezentantul asociatiilor caritabile "New Life" si "Nordisk Humanitaernjaelp", precum si al cetateanului norvegian Stein Bjorge Haugland, sositi in misiune umanitara in Romania in anul 1990 si, respectiv, 1994, au fost relatate pe larg, la vremea respectiva, in paginile cotidianului nostru. Reamintim, pe scurt, cititorilor nostri, faptul ca persoanele nominalizate mai sus au adus la Medias, pe parcursul citorva ani, mai multe TIR-uri cu ajutoare destinate copiilor institutionalizati la Casa de Copii cu scoala speciala pentru deficienti mintal din municipiu. Dupa ce ambii cetateni straini au constatat cu stupoare ca, in mod sistematic, mare parte a ajutoarelor remise erau deturnate, luind drumul unor importante persoane publice din oras, acestia au sesizat organele locale de politie. Vadit deranjate de dezvaluirile misionarilor, mai multe persoane reprezentind institutii importante din Medias (primarie, politie, Parchet si spital), s-au coalizat, formind un veritabil complot impotriva celor doi razvratiti. Acestora din urma, intre timp, li s-au alaturat si doi dintre copiii institutionalizati, in persoana lui Bogdan Nilcan si respectiv Mihai Paczo. Tuturor li s-a pus in circa faptul ca ar fi intretinut relatii sexuale cu copiii institutionalizati in cadrul Casei de Copii cu scoala speciala pentru deficienti mintal din Medias, in imobilele inchiriate de cei doi cetateni straini. Infractiunea respectiva nu a putut fi niciodata dovedita, intrucit, potrivit uzantelor, nu a fost pus la cale un flagrant in acest sens de catre anchetatori. Actiunea in forta a autoritatilor locale s-a declansat la data de 13 februarie 1997 atunci cind, pentru aceleasi capete de acuzare ca si in cazul lui Stein Bjorge Haugland (arestat citeva luni mai tirziu), avea sa fie aruncat in spatele gratiilor Mihai Paczo (23 de ani). Pentru ca aceleasi grave acuzatii planau si asupra danezului Egholm Herluf, acesta a decis, in ultima clipa, sa se reintoarca in tara de origine. Din pacate, profund afectat de situatia bunului sau prieten norvegian si nu in ultimul rind cu familia tracasata si hartuita in Romania, Egholm Herluf n-a putut rezista presiunii psihice aproape cotidiene si in mai 1998, la virsta de 58 de ani, a sucombat, in urma unui infarct miocardic. Una peste alta, dupa o campanie concertata de presa, cazul ajungind inclusiv pina in indepartata Danemarca, unde cotidianul "Venstrebladet" titra in numarul sau din 7 martie 1997 ca "Mediasul nu trebuie niciodata ajutat", s-a ajuns la achitarea lui Mihai Paczo, precum si a lui Stein Bjorge Haugland, inculpati in acelasi dosar. Desi nevinovati, cei doi au trebuit sa petreaca in spatele gratiilor nu mai putin de 11 luni (primul), respectiv doua luni (al doilea). Reabilitare de... circumstanta Desi, timp de aproape un an, a fost detinut al Penitenciarului Aiud, conditia sociala modesta a lui Mihai Paczo, coroborata cu onorariile exagerate percepute de avocati, l-au impiedicat pe acesta sa promoveze, in termen, actiune in instanta, pentru nedreptatea strigatoare la cer care i s-a facut, finalmente raminind doar cu gustul amar al faptului ca aproape un an a indurat degeaba clipe de cosmar alaturi de cele mai sadice scursori ale societatii. In schimb, Stein Bjorge Haugland, care, la mai putin de trei saptamini de la pronuntarea sentintei finale cu nr. 155/4 martie 1999, de catre Curtea de Apel Alba-Iulia, a fost expulzat din Romania, aplicindu-i-se in plus, pe pasaport, interdictia de a mai intra, timp de un an, in tara noastra, a reusit ca, prin intermediul avocatului Ioan Boborodea, din cadrul Baroului Sibiu, sa intenteze proces statului roman, solicitind drept despagubiri materiale si morale suma de un milion de dolari. Demn de remarcat este faptul ca, in timp ce fostul comandant al Politiei Municipiului Medias, colonelul Vasile Popescu, intuind ca s-a implicat intr-o chestie de-a dreptul murdara, si-a prezentat nu doar o demisie de bun simt din functie, ci a solicitat chiar trecerea in rezerva imediat dupa ce Stein Bjorge Haugland a fost pus in libertate sub control judiciar. Nu acelasi lucru se poate spune si despre ceilalti procurori care au instrumentat dosarul cu pricina. Ba, dimpotriva, unii dintre acestia au si fost "promovati" (cazul procurorului Carmen Popa), ajungind magistrati-judecatori si urmind, probabil, a imparti dreptatea cu aceeasi balanta... strimba. ION GIRNOD Col. (r) Mihai Gheorghe confirma contrabanda de stat Operatiunea "Jimbolia" a fost cunoscuta la cele mai inalte niveluri ale regimului Iliescu In dosarul de contrabanda cu produse petroliere spre Iugoslavia aflata sub embargo intre 1993-1995, procurorii de la Parchetul General i-au audiat ieri pe colonelul (r) Mihai Gheorghe, fost sef al Directiei Politiei Transporturi din IGP, si pe Constantin Bostina, asociat la firma "Sibco" SA, una dintre cele noua firme implicate. Potrivit unor surse judiciare, col. Mihai Gheorghe a confirmat faptul ca subordonatii sai, audiati in urma cu o saptamina, i-au raportat despre traficul special de combustibili pe calea ferata de pe ruta Constanta - Jimbolia. De asemenea, Gheorghe spune ca a raportat la rindul sau superiorilor de fiecare data cind o garnitura de tren incarcata cu combustibili a traversat granita romano-iugoslava, spre Kikinda. Ex-seful Politiei Transporturi din IGP afirma ca, in toata acesta perioada a avut reprezentarea unei operatiuni legalizate prin faptul ca era cunoscuta la cele mai inalte niveluri ale statului roman. Potrivit acelorasi surse, Constantin Bostina a recunoscut ca firma "Sibco" SA, la care este asociat impreuna cu omul de afaceri Ilie Stanciu, a dus petrol in Iugoslavia. "Sibco", alaturi de "Silvesta" si "Mottek", face parte din filiera "Silvesta", inexistenta in dosarul "Jimbolia", dar descoperita de reporterii "Evenimentului zilei" in investigatiile proprii la Jimbolia. Invitat sa prezinte aprobarile Consiliului de Securitate ONU sau ale guvernului roman, in baza carora a exportat produse petroliere in plin embargo, Bostina nu a fost in masura sa ofere vreun act si nici explicatii plauzibile. De altfel, daca ar fi existat vreo aprobare pentru cantitatile de petrol pentru oricare dintre cele noua firme, cele peste 1.000 de cisterne de petrol ajunse in Serbia nu ar fi figura in scripte ca descarcate in gara CFR Jimbolia. Practic, inexistenta exporturilor in documente demonstreaza ca operatiunea a fost una de contrabanda. Interesante sint si datoriile contractate la "Bancorex" de catre tripleta Stanciu-Bostina-Silvestru, datorii preluate de AVAB. La data lichidarii "Bancorex", "Sibco" figura cu un credit restant in valoare de 7,58 milioane dolari, iar "Silvesta" avea de platit 21,033 milioane dolari. Nu stim care a fost valoarea initiala a creditelor acordate de Razvan Temesan. Cert este ca nici una din cele doua firme nu putea prezenta garantii bancare pentru astfel de sume. Licentele necesare derularii comertului cu produse petroliere au fost semnate de Silvia Temesan, sotia ex-directorului "Bancorex". Constantin Bostina a fost seful Uniunii Asociatiei Studentilor Comunisti din Romania, iar in decembrie 1989 era ministru al industriei usoare. ONDINE GHERGUT NICOLETA SAVIN Alibiul principalului suspect in cazul " Badea", a cazut Cezar Muresan a mintit O lovitura de teatru a intervenit ieri in cazul "Badea". Alibiul unuia dintre cei doi suspecti - Marius Tanasa, zis Ceausescu si Florin - Cezar Muresan, zis Muresan - arestati sub acuzatia ca l-au agresat si i-au furat masina presedintelui clubului Dinamo, Nicolae Badea, a fost rasturnat de anchetatori. Muresan a mintit spunind ca a fost la KEOKE Dupa cum am aratat in ziarul nostru, cei doi arestati au sustinut ca au alibiuri pentru noaptea in care a avut loc tilharia. Marius Tanasa, zis "Ceausescu", a spus ca a fost plecat din Bucuresti in noaptea cind a fost tilharit Badea si ca a sosit abia dimineata, in jurul orei 6.00, fapt pentru care sustine ca are peste 20 de martori. Chiar daca alibiul lui Tanasa nu va putea fi rasturnat de probe sau de faptul ca a fost recunoscut de Badea, el se afla oricum in vizorul politiei pentru mai multe masini furate, ultima fiind un VW Golf rosu. Celalalt suspect, Florin Cezar Muresan, zis "Muresan", a venit si el cu cinci martori (Paul Constantinescu, Florin Dragomir, Alexandru Gheorgon, Daniel Marius Calin si Adrian Lazar) care au sustinut in fata anchetatorilor ca, in noaptea de 16/17 iulie, s-ar fi aflat, intre orele 19.30 si 2.20, pe baza sportiva a complexului KEOKE, unde ar fi jucat tenis si ar fi desfasurat alte activitati. Acest alibi, sustinut de atitia martori, parea plauzibil. Ieri insa, "scenariul" lui Muresan a cazut, iar anchetatorii au ajuns la concluzia ca el a participat cu siguranta la tilharirea omului de afaceri Nicolae Badea. Ramine de vazut ce vor pati martorii daca se va dovedi ca au mintit. "Ceausescu" avea acasa o agenda provenind dintr-o masina furata In ceea ce-l priveste pe Ceausescu, la domiciliul acestuia a avut loc duminica o perchezitie la care s-au ridicat, printre altele, citeva agende electronice. Una dintre acestea a oferit deja date foarte importante anchetatorilor, intrucit a fost, se pare, furata dintr-o masina. Reamintim ca Mercedesul lui Nicolae Badea a fost urmarit si ciocnit din spate de un Cielo, care, ulterior, a fost gasit de politie ars si abandonat. Se presupune ca acelasi Cielo ar fi fost implicat si in tilharia din Drumul Taberei, cind Luminitei Enache i-a fost furata o masina Mitsubishi. Politia a identificat inca trei complici ai lui Muresan si Ceausescu, dupa ce, initial, s-a presupus ca ar fi numai doi. Dintr-un moment in altul ei ar putea fi arestati. ( A.N. ) Pedofil la 15 ani Adrian Catanescu, elev la Liceul "Nichita Stanescu" din Bucuresti, a fost arestat pentru ca a supus la perversiuni sexuale un copil de 9 ani Un elev a fost arestat ieri sub acuzatia de pedofilie, dupa ce politistii au descoperit ca a intretinut relatii sexuale orale cu un baiat de 12 ani. Adrian Catanescu, in virsta de 17 ani, elev la Liceul "Nichita Stanescu" din Bucuresti, l-a agresat sexual pe N.D., in anii 1997 si 1999. Fapta a fost descoperita abia dupa ce mama pustiului agresat sexual a aflat de la alti copii ce s-a intimplat. I.L, 33 de ani, din Capitala, a depus o reclamatie la Sectia 13 Politie in luna iunie. Femeia le-a povestit politistilor ca abia in aceasta vara fiul ei i-a marturisit prin ce trecuse. Dupa cum a declarat in fata politistilor, baietelul nu a avut curajul sa le spuna parintilor ce s-a intimplat. Totusi, dupa ce a fost luat la intrebari de mama sa, el a marturisit ca in vacanta de vara a anului 1997, Catanescu, un adolescent mai mare cu cinci ani decit el, l-a obligat sa faca sex oral in Parcul Titan, din cartierul Titan din Capitala. Copilul, atunci in virsta de 9 ani, a fost amenintat cu bataia de catre Catanescu (atunci, in virsta de 15 ani). In vara anului 1999, copilul, care aproape uitase de trauma prin care trecuse, a fost agresat din nou de Catanescu, in acelasi parc. Folosind aceeasi metoda de intimidare, adolescentul, care, dupa propiile marturisiri, venise de la o petrecere, l-a supus pe baietel la perversiuni sexuale. Nici de aceasta data N.D. nu i-a spus nimic mamei sale. Femeia a aflat abia anul acesta ce i se intimplase fiului ei, dupa ce Catanescu se laudase in fata unor baieti din cartier ce facuse el cu copilul. Dupa ce politistii au verificat pistele indicate de copil, au ajuns la Catanescu. Acesta nu a negat ca a intretinut relatii sexuale cu copilul, dar a declarat ca pustiul l-ar fi provocat. "Prima oara, (in 1997 - n.n.) m-am dus sa urinez intr-un boschete, o data cu copilul. El mi-a spus ca a vazut mai multe filme porno si ca i-ar placea sa faca ca cei pe care i-a vazut. A facut-o de buna voie", a spus Catanescu. Pe numele lui Adrian Catanescu, procurorul anchetator a emis un mandat de arestare pe o perioada de cinci zile. ROXANA MATEUT MAGDALENA OANTA Cadavre tunse si vopsite de o psihopata Mai multe cadavre de la Morga Spitalului Judetean Bihor au fost tunse, vopsite cu oja si date cu ruj la buze. Descoperirea a fost facuta de bucuresteanca Eugenia Stelea, care sosise la Oradea pentru a-si inmorminta o prietena. La morga, ea a constatat ca podoaba capilara a prietenei sale fusese taiata, in batjocura, femeia raminind aproape cheala. Cu aceasta ocazie s-a observat ca si alte cadavre, unele de barbati, purtau urme de profanare, avind unghiile vopsite cu oja si buzele cu ruj. In urma verificarilor, conducerea institutiei a descoperit ca autoarea era o tinara psihopata, in virsta de 20 de ani, al carei nume nu a fost dezvaluit. Este vorba despre o vagaboanda fara adapost, care se aciuise in preajma spitalului. Tinara obsedata a fost data pe mina politiei, care insa nu a avut ce-i face si a pus-o in libertate. "Acum ne temem ca poate revine si, mai stii, devine agresiva cu noi", spun asistentele medicale. OLIVIA STEER Avorton ingropat pe plaja din Eforie Nord Potrivit Politiei Eforie Nord, un avorton de trei luni a fost descoperit, in ultima zi a lunii iulie, ingropat la o adincime de aproximativ 20 cm in nisipul plajei din Eforie Nord, in dreptul Hotelului Minerva. Sinistra descoperire a fost facuta de un grup de copii care construiau de zor un castel ca-n povesti. Potrivit relatarii politiei, in ultimele zile, pe raza municipiului Constanta si pe litoral au fost semnalate patru astfel de cazuri in care nou-nascuti sau avortoni au fost abandonati in locuri publice. DAN MIHAESCU Trei ani spinzurata intr-un copac Scheletul a fost adus la INML impreuna cu craca copacului de care atirna spinzurat Scheletul unei femei care s-a spinzurat in urma cu trei ani a fost descoperit, luni noaptea, in padurea Corlatesti, pe raza comunei Berceni, judetul Prahova. Potrivit primelor cercetari, femeia (bruneta, in virsta de aproximativ 40 de ani ) s-a sinucis in anul 1997. Politistii au ajuns la aceasta concluzie deoarece au gasit linga schelet un bilet in care femeia scrisese ca se numeste Chira Duta si ca nu mai are nici un motiv pentru care sa traiasca. Mai mult, sinucigasa a scris in bilet si cu ce era imbracata: pantaloni de trening albastri, pulover rosu, doua camasi barbatesti, ciorapi, chiloti cu buline. Cadavrul nu a fost inca identificat. Criminalistii prahoveni au transportat scheletul la Institutul National de Medicina Legala "Mina Minovici" pentru efectuarea unei expertize antropologice, in urma careia se vor stabili precis cauza si data mortii. Scheletul a fost adus la INML impreuna cu creanga copacului de care femeia se spinzurase cu un cablu metalic. Anchetatorii continua cercetarile pentru identificarea scheletului spinzurat. ( D.N.,P.C. ) 