 Comisia Europeana va aloca mai multi bani pentru tarile candidate A aparut si un avantaj din a fi tara candidata. Daca pina acum Spania, Portugalia si Grecia primeau cei mai multi bani de la UE, roata se intoarce in favoarea statelor candidate la aderare, inclusiv pentru Romania. Si asta deoarece Comisia Europeana isi pune din ce in ce mai serios problema de a da mai multi bani tarilor candidate pentru a ajunge la acelasi nivel de dezvoltare cu cele deja membre. Doua generatii vor trece pina sa atingem standardele tarilor UE Romania a fost repartizata de catre Comisia Europeana, intr-un ultim raport al sau, in palierul trei de dezvoltare. Adica, printre tarile cu cel mai mic venit pe cap de locuitor, mai precis de 40 la suta din media europeana. Alaturi de Romania, din aceasta grupa mai fac parte Polonia, Estonia, Lituania, Letonia, Slovacia, Ungaria si Bulgaria. Imbucurator este faptul ca raportul scoate in evidenta necesitatea apropierii veniturilor din tarile grupei a treia de cele ale tarilor aflate in primele grupe, in vederea extinderii Uniunii Europene la 27 de membri. Ceea ce inseamna ca Romania si celelalte tari din grupa a treia vor primi mai multe ajutoare banesti in viitor pentru a se apropia de standardele cerute. In prima grupa de dezvoltare, cea a celor mai prospere tari, se afla actualii membri ai UE, cu exceptia Greciei, Portugaliei si Spaniei. Aceste trei tari, care la ora actuala primesc cele mai multe fonduri de la UE deoarece inca nu au atins standardele europene, vor face parte din grupa a doua, alaturi de Cipru, Malta, Slovenia si Cehia, cu un venit pe cap de locuitor de 80 la suta din media europeana. Din pacate insa, am avea nevoie de cel putin doua generatii, conform raportului, pentru realizarea convergentei dintre regiuni. Cum subiectul este foarte sensibil si o apropiere a veniturilor din cele trei regiuni inseamna ca cei 15 membri actuali sa dea mai multi bani pentru tarile candidate, ceea ce nu este pe placul tuturor, raportul Comisiei Europene si concluziile acestuia vor fi rediscutate in luna mai. TEODORA GEORGESCU Casele de moda se intrec in lenjerii futuristice Chilotii cameleon Dessous-urile "ultimul racnet" isi schimba culoarea in functie de temperatura sau ajuta la slabit Piesele de lenjerie intima din materiale senzuale, lucioase sau cu broderii complicate ar putea fi in curind complet uitate, in conditiile in care publicul pare acum cu mult mai interesat de ideea de confort, tendinta ce obliga practic producatorii de materiale textile sa faca investitii in cercetare pentru a pune la punct noi tehnologii in domeniu. Universul modei va inregistra, in urmatoarea perioada, modificari notabile, ultimele tendinte evidentiind interesul general pentru piese minuscule confectionate, cel mai adesea, din materiale extrem de subtiri si transparente, care sa se muleze cit mai bine pe trup, ca o "a doua piele", dupa cum au demonstrat si creatiile prezentate la INTERFILIERE, salon de referinta in domeniu, organizat recent la Paris. Materialele confortabile si usor de intretinut vor deveni "vedetele modei", caracteristici cum ar fi culoarea sau aspectul urmind sa treaca, in curind, in plan secund. Specialistii din sectorul textil au intrat deja in competitie, incercind sa gaseasca solutia ideala pentru "pinza viitorului". Printre cele mai spectaculoase propuneri se numara cea a expertului italian Ratti, inventatorul matasii lavabile, care a pus la punct acum un fir derivat din cazeina, o proteina din lapte. "Acest fir garanteaza o continuitate de calitate superioara matasii si, fiind extrem de stralucitor, reflecta lumina intr-o maniera asemanatoare fibrelor sintetice", a declarat Hughes Bartnig, reprezentant al companiei. "Cremos si fluid, acest material se mototoleste chiar mai putin decit matasea si poate fi produs cu mult mai ieftin decit aceasta din urma", a adaugat Bartnig. Chilotii care omoara bacteriile Compania Ainsi Nylstar, numarul unu in Europa in domeniul firelor din poliamide si a doua ca importanta in plan mondial, investeste anual 5 milioane de euro in cercetare si dezvoltare. Reprezentantii grupului au anuntat ca vor lansa in curind "primul fir din poliamide bacteriostatic, care, pe linga calitatile estetice incontestabile, prezinta avantajul ca poate asigura confortul biologic". "Controleaza proliferarea bacteriologica dincolo de nivelul fiziologic. Pielea umana "gazduieste" in mod normal un anumit numar de bacterii, insa inmultirea lor poate provoca alergii sau poate fi la baza mirosurilor neplacute. Pinza confectionata din acest fir revolutionar ar fi in masura sa rezolve aceste probleme", sustin reprezentantii firmei. Materiale impregnate cu creme anticelulita Consumatorul a devenit cu mult mai pretentios. Isi doreste acum produse din ce in ce mai sofisticate, ergonomice si multifunctionale", explica un reprezentant al firmei Penn Elastic. "Materielele din care se confectioneaza piesele de lenjerie intima se transforma acum in adevarate produse cosmetice. Am putea impregna pinzele cu un anumit parfum, cu creme impotriva celulitei sau chiar cu produse de slabire, si asta fara a risca producerea unor alergii. E suficient sa dai usor cu mina peste material pentru a activa capsulele incorporate in pinza, sau substantele benefice pot fi activate de miscarile corpului. Vom creste proprietatile acestor substante si vom imbunatati tehnologiile, astfel incit acestea sa ramina active un timp mai indelungat, rezistind chiar si pina la 30 de spalari", a mai spus acesta. La rindul sau, Pierre Rocle propune pinza "termocroma", capabila sa-si schimbe culoarea in functie de lumina, de temperatura aerului sau de cea a corpului si redescopera firul reactiv la apa, prezentind costume de baie pe care, in momentul in care sint ude, apare discret sigla companiei. DIANA EVANTIA BARCA Casa Cacharel a lansat Chilotii care se-ntorc pe dos Ultimele tendinte ale modei in materie de lenjerie intima, dessouri senzuale si rafinate, in culori indraznete, de la rosu aprins, pina la roz, oranj, crem si bleu-marin, au fost prezentate in cadrul Show-ului International de Lenjerie Intima, gazduit, la sfirsitul saptaminii trecute, in capitala franceza. Publicul monden parizian a putut admira superbele modele, care au pasit pe podium purtind costume transparente din lycra, semnate Platino, sau lenjerie sexy in culori indraznete, propuse de Punto Blanco. Celebra casa Cacharel a propus anul acesta bikinii "cu doua fete", confectionati din poliester, poliamida si fir de lycra. Sexy si rafinati, in combinatie de gri cu negru, acesti bikini pot fi asortati cu sutiene de aceeasi factura, cele doua piese urmind sa fie purtate in diverse combinatii, in functie de tinuta, sau pur si simplu dupa capriciile posesoarei. "Sindromul drobului de sare" paralizeaza America SUA, total nepregatite pentru un atac terorist catastrofal Statele Unite sint mai ingrijorate ca niciodata de posibilitatea unui "atac terorist catastrofal", drept pentru care responsabili de la Washington si tot felul de experti si grupuri de analiza examineaza amanuntit acest pericol si masurile care pot fi luate pentru ca o astfel de situatie sa nu aiba loc. O comisie de analiza al carei studiu a fost sponsorizat de Congresul american a ajuns la concluzia ca, pentru a face fata raspindirii armamentului neconventional, terorismului international si ciberteroristilor, conducerea de la Washington trebuie sa isi schimbe din radacini mentalitatea si structurile. Comisia are convingerea ca, in urmatorii 25 de ani, impotriva Statelor Unite va avea loc un atac direct si ca, "in fata acestei amenintari, natiunea americana nu are structuri guvernamentale coerente sau integrate". Expertii au mai constatat, cu ingrijorare, ca se inregistreaza o scadere periculoasa a fondurilor pentru cercetari stiintifice si a calitatii educatiei tinerilor americani, fapt ce constituie "o amenintare mai mare decit orice razboi conventional potential fata de securitatea nationala a Statelor Unite in urmatorii 25 de ani". Daca guvernul de la Washington esueaza in a-si reforma structura si procesele decizionale si de lucru, Statele Unite isi vor pierde "capacitatea de a modela istoria, urmind sa fie in schimb modelate de aceasta", a avertizat comisia, care a adaugat in raportul sau: "Am decis ca problema cea mai grava cu care se confrunta aceasta natiune nu este China sau Coreea de Nord. Este chiar aici, acasa". Concluzia, extrem de clara, este ca SUA nu sint in stare sa se apere pe propriul teritoriu, in cazul unui atac major, si sint din ce in ce mai vulnerabile in fata unui razboi cibernetic sau atacurilor cu arme neconventionale, cum ar fi armele biologice sau materialele nucleare carate intr-o simpla valiza. Departamentul de Stat este o "institutie anchilozata, cu o structura si o organizare ineficiente, in care lipsesc un management sanatos, responsabilitatea si capacitatea de conducere". Presedintele George W. Bush si noul Congres trebuie sa ia masuri energice imediate pentru a preveni atacurile teroriste care ameninta tot mai mult America, a mai afirmat grupul de experti. ISABELLA ALEXANDRESCU Atentie la "bomboana nebuna"! In Romania se vind dulciuri nemtesti care ar putea transmite boala vacii nebune Departamentul de sanatate din New York analizeaza oportunitatea retragerii de pe piata a bomboanelor "Mamba", fabricate in Germania, pe motiv ca unul dintre ingredientii folositi este extras din carne de vita care ar putea fi atinse de encefalopatia spongiforma bovina, in aceasta tara existind deja mai multe cazuri de animale bolnave. Autoritatile americane au intrat in alerta dupa ce au aflat ca in Polonia s-a interzis comercializarea bomboanelor in cauza incepind cu data de 22 ianuarie. Bomboanele "Mamba" au aroma de fructe si sint foarte apreciate de copii, acestea comercializindu-se in 80 de tari, intre care si Romania. Distribuitorul bomboanelor "Mamba", fabricate in Germania de compania Storck, insista ca acestea nu sint daunatoare sanatatii, desi contin gelatina din carne de vita. Vicepresedintele filialei din SUA a companiei Storck, Tony Nelson, a declarat ca oficialitatile germane sustin ca gelatina rezultata din carnea de vita nu prezinta nici un risc pentru sanatate si ca bomboanele pot fi consumate fara nici o problema. Cu toate acestea, compania producatoare a anuntat ca, in cel mai scurt timp, va elimina gelatina de vita de pe lista ingredientelor folosite la prepararea bomboanelor. Potrivit cotidianului "Daily News", departamentul de sanatate american a afirmat ca va examina produsul si il va retrage de pe piata daca prezinta cel mai mic risc. Sindromul Creutzfeld-Jacobs, care apare la om dupa consumul de carne provenita de la vite suferinde de encefalopatie spongiforma, se manifesta prin spasme musculare si tremuraturi, urmate de halucinatii si dementa. Majoritatea mor de pneumonie in interval de circa un an de la aparitia primelor simptome. CAMELIA MUNTEAN Indianca din secolul XIX, gasita vie sub ruine O batrina in virsta de 102 ani a fost scoasa vie de sub darimaturile casei sale, marti, in localitatea Bachau, iar o fetita a fost salvata joi, in orasul Bhuj, la sase zile dupa cutremurul care a devastat vestul Indiei, relateaza AFP. Batrina Veji Bhen a fost salvata, dar se afla in stare de soc si avea probleme de respiratie; este ingrijita la spital de fiica ei, care are 82 de ani. Ieri dimineata, o fetita de 13 ani, Priyanka Thakar, care a stat captiva mai bine de cinci zile sub ruinele casei in care locuia, a fost salvata de echipele de interventie turce care actioneaza la Bhuj, medicii spunind ca supravietuirea ei reprezinta un adevarat miracol. Desi a fost complet imobilizat sub ruine, copilul se simte bine si are doar citeva contuzii. ( C.M. ) Serviciile secrete ruse au luat urma liderilor ceceni Seful Serviciului de Securitate din Rusia (FSB), Nikolai Patrusev, a evaluat joi la 5.000 numarul rebelilor combatanti din Cecenia, un numar mult mai mare decit evaluarile precedente, relateaza AFP. "Este vorba de forte importante si obiectivul principal este in prezent acela de a pune capat operatiunilor rebelilor si activitatii conducatorilor lor, pentru a face ordine in republica", a declarat Patrusev. Militarii rusi, care au cedat FSB de o saptamina conducerea operatiunilor din Cecenia, evaluau pina acum numarul rebelilor la o mie. Patrusev a mai adaugat ca FSB dispune de date privind locul unde se afla principalii conducatori ceceni, cautati de multa vreme de fortele federale. Serviciile secrete afirma ca din cei 5.000 de rebeli, 1.500 nu se vor preda niciodata. Intre acestia se afla comandantii Samil Basaev si Khattab, precum si presedintele separatist Aslan Mashadov, pe care rusii nu au reusit sa-i gaseasca pina acum. Ciinii rusi sint la mare pret in Cecenia Ciinii folositi de fortele ruse in Cecenia sint considerati de separatisti drept dusmani, motiv pentru care rebelii au pus chiar un pret pe capul acestor patrupezi, a anuntat agentia rusa de informatii militare, citata de AFP. Doi ciini ai granicerilor rusi au fost impuscati marti de tragatori de elita ceceni in timpul unui atac al rebelilor care a avut loc la Argun. "Ciinii sint considerati de rebeli drept combatanti" care trebuie eliminati, a declarat un purtator de cuvint al Ministerului rus al Apararii. Potrivit acestuia, liderii separatistilor ceceni ofera premii substantiale pentru eliminarea tuturor "obiectivelor" rusesti, fie ca este vorba despre soldati, tancuri sau ciini, pretul pentru un patruped fiind de 500 de dolari. Ciinii sint folositi de militarii rusi pentru a cauta ascunzatorile combatantilor rebeli si pentru a descoperi explozibili. ( C.M. ) Trandafiri pentru "prima iubire" a Rusiei Presedintele rus Vladimir Putin i-a facut joi dimineata o vizita la spital predecesorului sau Boris Eltin, pentru a-l felicita cu ocazia implinirii virstei de 70 de ani, au anuntat surse ale Kremlinului, citate de AFP. Putin a venit cu un enorm buchet de trandafiri rosii si i-a adus lui Eltin casetele video cu inregistrarea tuturor discursurilor pe care acesta le-a rostiti ca presedinte. Intilnirea s-a transformat intr-o mica petrecere, la spital fiind prezenti si premierul Mihail Kassianov si sotia lui Eltin, Naina. Cei patru au baut sampanie, iar "receptia", la care Eltin a participat imbracat in pulover, a durat aproximativ o jumatate de ora. Toata presa rusa i-a adus ieri un omagiu fostului lider de la Kremlin, apreciind ca acesta ramine pentru Rusia "unic, aidoma primei iubiri". Eltin a fost internat in urma unui puseu de febra marti, medicii temindu-se ca ar putea suferi de o infectie virala acuta. Fostul presedinte a avut numeroase probleme de sanatate in perioada cit a fost sef al statului, el fiind internat de 13 ori. ( C.M. ) Povestiri din cripta Doctorul satanist Politia braziliana a arestat recent un medic din Sao Paolo, acuzat ca a participat la asasinarea a 13 copii, ale caror cadavre au fost dezmembrate si folosite pentru alimentarea retelelor de trafic cu organe si pentru organizatiile sataniste locale, transmite AFP. Medicul este acuzat ca a facut parte dintr-o secta care foloseste parti din organele genitale ale copiilor in cadrul unor ritualuri satanice. Copiii rapiti erau mai intii violati, dupa care, ucisi si mutilati. Varul bun Un nigerian care si-a macelarit un verisor, mincindu-i carnea si bind din singele sau, a fost condamnat ieri la o pedeapsa minima de zeceani inchisoare, curtea care a pronuntat sentinta estimind ca aceasta crima a salvat cumva vietile altor oameni, transmite Reuters. Victima se certase cu familia sa pentru niste terenuri, isi omorise deja doua rude si amenintase ca va ucide si altele. Acuzatul a declarat ca se temea ca nu cumva varul lui sa-i ucida mama, astfel incit a decis sa-si faca singur dreptate. Si-a batut verisorul cu un par pina c"nd acesta a decedat, dupa care, cuprins de nebunie, a transat cadavrul cu o maceta si a muscat din halcile insingerate. Exorcizare prin afumare O femeie din Guineea Ecuatoriala a murit in cursul unui ritual de exorcizare, iar vrajitorul care se ocupa de ea sustine ca nu a putut interveni, pacienta sa fiind rapita de "un spirit rau" care patrunsese in camera. Femeia sustinea ca a fost blestemata de un vrajitor si a apelat la un alt vraci din Malabo, dorind sa-si afle leacul. Tamaduitorul i-a spus ca trebuie sa treaca intii "in lumea de dincolo" pentru a afla exact cum sa se vindece, si a introdus-o intr-o baie de aburi, ritual absolut obligatoriu pentru "calatoria in tara umbrelor". Femeia s-a dezbracat si s-a intins pe pamint, iar vraciul a aprins un foc in jurul ei si a inceput incantatiile. In timpul ritualului, pacienta a decedat, asfixiata. "Eulalia nu a reusit sa afle nimic despre boala sa. Dupa ce a ajuns dincolo, a fost rapita de acest spirit rau", a declarat vrajitorul. ( D.B. ) Tolstoi pe benzi desenate Dependenta de sex, Anna Karenina se drogheaza Cind romanul "Anna Karenina" a fost publicat prima oara in Rusia, Feodor Dostoievski s-a plecat in fata lui Lev Tolstoi si a declarat capodopera rivalului sau "o opera de arta perfecta". Dupa mai bine de 120 de ani, editorii rusi ai unei noi versiuni a cartii au considerat ca opera ar trebui actualizata si ar avea nevoie de citeva fotografii care sa vitalizeze proza. Asa ca s-au gindit sa multumeasca publicul modern transformind romanul intr-o carte de benzi desenate cu 80 de pagini cu ilustratii scandaloase. Si, pentru a face drama mai actuala, artistii au renuntat la atmosfera inaltei societati a secolului XIX in favoarea Rusiei anilor '90. Legatura Annei cu Vronsky nu se mai desfasoara in saloane de baluri, ci in cluburi de strip-tease, printre personaje care prizeaza cocaina de pe cartile de credit si-si trimit biletele de amor sub forma mesajelor pe mobil. Opera lui Tolstoi despre aristocratia din Moscova si St. Petersburg a devenit, astfel, o satira a vietii postsovietice, ceea ce a stirnit un imens scandal in cercurile literare rusesti. Desenatorii Valery Kachaev si Igor Sapozhkov au transformat-o pe Anna Karenina intr-o varianta ruseasca a Larei Croft, care la sfirsitul cartii devine o depravata dependenta de droguri. Sotul ei, Alexei, a fost modelat dupa figura lui John Travolta. Stra-stra-stranepotul autorului, Ilya Tolstoi, s-a aratat indignat de aceasta carte si spera ca ea sa nu ajunga material didactic pentru elevi. IRINA DUMITRESCU Apatrizii blocheaza accesul romanilor spre Europa Aceasta este ideea care se desprinde din interviul acordat de ministrul de interne german, Otto Schily, postului de radio Deutsche Welle, interviu realizat de Ernst Meinhardt, la Berlin. DW: In decembrie, ministrii de interne ai Uniunii Europene s-au inteles ca "in principiu" romanii sa poata calatori fara vize in spatiul Schengen. Accentul a fost pus insa pe specificarea "in principiu", deoarece mai exista divergente de opinii in ceea ce priveste readmisia apatrizilor. Care este situatia la ora actuala? Schily: Stau in legatura cu ministrul de interne roman. Romania are un guvern nou si l-am invitat deja pe colegul meu roman la Berlin si sint optimist ca vom putea rezolva problemele pe care le-ati schitat corect in intrebarea dumneavoastra. Dar, concret, in ce consta disputa? Disputa consta in faptul ca nici un stat din lume nu poate sa retraga propriilor cetateni, stabiliti in strainatate, cetatenia si sa pretinda apoi ca acestia nu pot fi readmisi. Asta este o procedura pe care nimeni nu poate sa o accepte. Ea nu corespunde regulilor internationale. Se intelege de la sine ca si Romania trebuie sa respecte aceste reguli internationale, mai ales daca vrea ca cetatenii ei sa fie scutiti de obligativitatea vizelor. De aceea trebuie sa rezolvam problema apatrizilor. Sint optimist si sper ca noul ministru roman de interne va intelege acest lucru si ca impreuna vom gasi o solutie buna. Se stie deja cind va veni ministrul roman de interne la Berlin? Nu, data nu a fost stabilita inca. Dar sper ca vizita sa aiba loc foarte curind. In ceea ce priveste cele doua state vecine, Bulgaria si Romania, as vrea sa precizez ca situatia este diferita. Partea romana a insistat in repetate rinduri asupra faptului ca, daca cetatenii bulgari pot calatori fara vize in spatiul Schengen, romanii ar trebui sa beneficieze si ei, in mod automat, de acest drept. Dar chiar asa de simplu nu pot fi abordate lucrurile. In relatiile cu Bulgaria nu avem conflicte precum cel despre care vorbeam in legatura cu Romania. Si de aceea romanii trebuie sa inteleaga ca este necesar sa-si rezolve mai intii propriile probleme. Orice stat poarta raspunderea pentru chestiunile care intra in competenta sa. Aceasta constatare este valabila si pentru Bulgaria, si pentru Romania. Max Peter Ratzel, din cadrul Oficiului Federal al Politiei Judiciare (BKA), semnaleaza scaderea spectaculoasa a criminalitatii in rindul imigrantilor romani. Intr-un interviu acordat postului de radio Deutsche Welle, Ratzel precizeaza ca numarul delictelor comise de infractorii romani pe teritoriul Germaniei a scazut de la 14,5 procente in 1993 la numai 1,8 procente din totalul delictelor savirsite de straini in 1999. Domnule Max Peter Ratzel, din 1991 ati dat publicitatii date si rapoarte exacte despre crima organizata din Germania. Crima organizata este impartita pe mai multe grupuri de delicte. Pe primul loc se afla traficul cu stupefiante. Care este situatia actuala in tara, este chiar atit de puternica ofensiva traficantilor de droguri? Inca din '91, Oficiul Federal al Politiei a concentrat toate datele in rapoarte anuale referitoare la grupurile de delicte. Intr-adevar, combaterea traficului cu stupefiante constituie problema centrala a activitatii noastre. Germania se afla intr-o zona puternic uzitata de catre traficantii si dealerii de droguri. Aceasta forma de criminalitate organizata are puternice influente negative asupra societatii civile. La inceputul anilor '90, fenomenul era mult mai raspindit, dar, in acesti ani, am reusit sa-l mai reducem. Si cit de puternic sint implicati infractorii romani in acest domeniu? Infractorii romani joaca un rol destul de important in acest domeniu, mai ales prin faptul ca tara lor este parte din asa-numitul traseu al Balcanilor, unul dintre cele mai importante trasee de altfel, deci este o tara de tranzit al drogurilor. Marfa vine din Afganistan, prin Iran si Turcia, tranzitind tarile balcanice spre Occident, care este o mare piata de consum. In aceasta afacere, turcii sint principalii traficanti, ei organizind transporturile, dar fiind ajutati in multe cazuri de romani. Transporturile vin spre Vest, dar in cea mai mare parte ajung in Germania. Am citit in raportul dumneavoastra ca, pentru anul 1999, 11.000 de romani au incalcat legea germana, dintre care 6.000 s-au facut vinovati de incalcarea Legii azilului. Ne puteti explica aceste cifre? Acei infractori care au incalcat Legea azilului nu fac parte din crima organizata. Dar unii dintre cei care fac parte din crima organizata au incalcat si Legea azilului sau a strainilor, si ei sint adaugati in acest raport. Daca observam rapoartele BKA din ultimii ani, putem vedea ca numarul infractorilor romani pe teritoriul Germaniei a scazut destul de drastic, de la 14,5 procente in 1993 la 1,8 in 1999. Intr-un interviu cu domnul Dudu Ionescu, fostul ministru de interne roman, am aflat ca romanii sint tratati la rubrica "Si altii". Cum comentati aceasta evolutie pozitiva? Desigur ca am observat acest lucru. De fapt, infractionalitatea romana pe teritoriul german a crescut puternic in anul 1990, iar in 1995 a atins punctul culiminant, scazind apoi. Atunci era vorba despre asa-numitele bande de romani, care se ocupau cu spargerile si jafurile caracterizate de o violenta iesita din comun. Pe atunci, ei spargeau mai ales oficii postale sau bancomate, distrugind insa tot ce intilneau in cale. Astfel, pagubele produse erau mult mai mari decit furtul propriu-zis. Deci, dupa cum spuneam, acest tip de infractiuni a avut un punct culminant in 1995. Dar, prin actiunile noastre, de multe ori comune cu politia romana, am reusit sa stopam fenomenul si sa trecem la intimpinarea lui. Cit de buna este colaborarea cu partenerii romani? Practic, colaborarea cu politia romana a fost mult mai eficienta din anul 1995, cind, pe linga relatiile normale, pe care le aveam pina atunci, am instituit legaturi speciale, in sensul ca acum avem doi ofiteri de legatura in Romania, care conlucreaza cu Brigada de Crima Organizata de acolo, si in acest mod relatiile noastre sint chiar functionale. Astfel am reusit sa micsoram numarul de infractiuni de la 10.0000 in 1995 pina la 1.100 in anul 2000. La acest aspect as fi vrut sa ajungem. Care este situatia in anul 2000? Avem in acest domeniu o evolutie intr-adevar imbucuratoare, infractionalitatea romana este in continua descrestere, si acest lucru a fost posibil datorita cooperarii in interiorul tarii, dar si cooperarii internationale, cu Ministerul roman de Interne. In aceste statistici sint cuprinsi si apatrizii care provin din Romania? Cifrele pe care vi le-am prezentat se refera la spargeri si tilharii, si nu se refera la cei care au incalcat Legea azilului, tema apatrizilor este mai sensibila. In acest domeniu intra cei care nu-si mai pot dovedi fosta cetatenie, dar si cei care, trecind granita, in Germania, si-au distrus documentele personale si au devenit apatrizi. In cazul acestora, avem greutati in a-i retrimite in statele de provenienta. Dar aceasta nu este problema noastra ci, mai degraba, una legata de legea cu privire la regimul strainilor. Avem insa informatii despre apatrizi care sint si infractori, dar ei nu mai apar in statisticile noastre ca cetateni ai unei tari. Criminalitatea in rindul apatrizilor nu este o problema specifica a fostilor cetateni romani. Credeti ca infractiunile romanilor in Germania au dus la faptul ca tara dv. nu sprijina Romania pentru a fi scutita de viza in spatiul Schengen? Aceasta este mai mult o intrebare politica, la care nu va pot raspunde ca angajat la Oficiului Politiei Federale. Aceasta este o problema care trebuie rezolvata de Ministerele de Interne, in urma unor discutii politice. Eu va stau la dispozitie cu date despre infractiuni, si nu despre disputele politice. Exista deja o colaborare cu noua conducere a Ministerului de Interne roman? Noi am facut deja demersurile necesare pentru a avea o colaborare buna si cu noile structuri, asteptam reactiile pentru ca este foarte important ca munca de cercetare sa nu fie impiedicata de schimbarile politice, care sint inerente si intr-o tara, si in cealalta. 