 In ciuda uzantelor internationale, care nu permit schimbarea ambasadorilor inainte de alegeri, Comisiile parlamentare de politica externa aproba numirea a trei ambasadori Cele trei propuneri pentru posturile de ambasador in Iugoslavia, Germania si Cipru, facute de curind de catre presedintele Emil Constantinescu, incalca "uzantele internationale care nu permit schimbarea ambasadorilor inainte de alegeri", dupa cum s-a exprimat presedintele Comisiei de politica externa a Senatului, pedeseristul Ghiorghi Prisacaru. Totusi, cei trei propusi - deputatul PD Stefan Glavan (Iugoslavia), procurorul general Mircea Criste (Germania) si directorul SRI Costin Georgescu (Cipru) au fost audiati ieri de catre comisiile de politica externa. Audierea a fost facuta "la solicitarea expresa a Ministerului Afacerilor Externe", dupa cum a precizat Ghiorghi Prisacaru. El a specificat, insa, ca numirea unui ambasador la Belgrad cit mai repede reprezinta o situatie de exceptie, in conditiile in care toate statele occidentale reiau relatiile diplomatice cu Iugoslavia si isi trimit noi ambasadori. La unison, parlamentarii din comisii au cerut Presedintiei si Ministerului de Externe sa nu mai trimita si alte propuneri tocmai din cauza incalcarii acestor uzante internationale. Directorul SRI, procurorul general si un deputat PD au primit "ok"-ul pentru a pleca ambasadori Toti cei trei propusi de catre Emil Constantinescu au primit avizul favorabil al comisiilor de politica externa dupa audierile de ieri. Avizul comisiilor parlamentare asupra candidaturilor este unul consultativ, desemnarea in functia de ambasador fiind atributia sefului statului. Pina la numirea in functie va mai trece timp deoarece acum se asteapta aprobarile din partea celor trei state. In momentul in care acceptul statelor respective este obtinut, seful statului va trebui sa emita decrete de numire a noilor ambasadori si de rechemare a celor vechi. Practic, in acest mod s-a rezolvat problema actualului ambasador in Germania, Tudor Dunca, care candideaza pe listele parlamentare ale CDR 2000. Candidatura sa a fost contestata tocmai pentru ca s-a spus ca ar fi incompatibila cu statutul de diplomat. Generalul Lupu ii va tine locul lui Costin Georgescu Generalul Gheorghe Lupu va asigura interimatul functiei de director SRI pina dupa alegeri, dupa cum a anuntat Costin Georgescu. Actualul director al Serviciului Roman de Informatii a declarat ca isi va prezenta demisia din functia pe care o detine dupa ce autoritatile cipriote isi vor da acceptul asupra numirii sale ca ambasador. Se anunta noi chemari de la post Presedintele Comisiei de politica externa din Senat a avertizat ca o serie de ambasadori, inclusiv numiti cu mai mult timp in urma, ar putea fi schimbati dupa alegeri daca noul Guvern va considera ca acestia nu pot sa reprezinte interesele Romaniei, conform viitorului program de guvernare. Avertismentul trebuie luat in seama cu atit mai mult cu cit el vine din partea unui membru PDSR, partid care, conform sondajelor actuale, va face parte din viitoarea guvernare. MAE trebuie sa dea clarificari Parlamentarii din comisiile de politica externa au solicitat Ministerului Afacerilor Externe sa le explice oficial care este situatia celor doi ambasadori- Tudor Dunca (Germania) si Dumitru Ciausu (Franta) care se afla pe listele parlamentare ale CDR 2000. TEODORA GEORGESCU PDSR face scandal din cauza cartilor de alegator Presedintele PDSR, Ion Iliescu, i-a solicitat premierului Mugur Isarescu sa organizeze o intilnire cu liderii partidelor parlamentare pentru a decide asupra modului in care alegatorii vor vota in cadrul alegerilor parlamentare si prezidentiale: pe baza cartii de alegator sau pe baza actelor de identitate. Liderul PDSR il atentioneaza pe primul-ministru ca prevederile legale privind intocmirea cartilor de alegator si distribuirea acestora sint incalcate frecvent. PDSR a semnalat cazuri cind pe numele aceluiasi titular au fost emise mai multe carti de alegator sau cazuri cind distributia acestora nu s-a facut. Iliescu si i-a transmis ieri premierului ca "Ministerul de Interne si Ministerul Functiei Publice nu au informat, pina in prezent, partidele de opozitie, participante in alegeri, asupra numarului de carti de alegator distribuite si nici asupra modului in care aceasta actiune ar urma sa fie finalizata pina la 26 noiembrie 2000". Pe de alta parte, Iliescu acuza ca, prin interdictia de a vota daca nu se afla in localitatea de resedinta impusa cetatenilor care detin carti de identitate dar nu le-au ridicat, se aduce atingere liberei exercitari a dreptului de vot. Din aceste motive, liderul PDSR sustine ca apar "temeri serioase cu privire la legalitatea si corectitudinea procesului electoral". Isarescu este acuzat fie ca nu apreciaza corespunzator efortul organizatoric si material pe care il presupune distribuirea celor 17 milioane de carti de alegator, fie ca "tolereaza deliberat dezordinea si ilegalitatea ce caracterizeaza aceasta activitate, ca un pretext pentru a justifica ulterior posibilele fraude electorale". Ministerul Functiei Publice si Ministerul de Interne pledeaza nevinovat In replica, cele doua ministere acuzate in scrisoarea PDSR, ne-au oferit lamuriri in legatura cu desfasurarea procesului de tiparire si distribuire a cartilor de alegator. Purtatorul de cuvint al Ministerului Functiei Publice, Mihai Somfelean, declara ca MFP a creat doar cadrul legislativ pentru acest proces, "prevederile legilor respective urmind a fi puse in practica de Ministerul de Interne". La rindul sau, Ministerul de Interne, prin purtatoarea de cuvint, maior Nastasia Constanta, a declarat ca informari asupra tiparirii si distribuirii cartilor de alegator au fost facute de Ministerul de Interne saptaminal. Astfel s-au tiparit 2.376.564 carti de alegator, dintre care au fost impartite aproximativ 1.953.509. Un numar de 81.942 de carti de alegator au fost inminate impreuna cu cartile de identitate. Pe parcursul tiparirii cartilor de alegator s-a constatat in circa 40 de cazuri ca acestea nu corespundeau din punct de vedere calitativ. 15 dintre acestea au fost distribuite, in prezent incercindu-se recuperarea lor. De altfel, "M.I. a solicitat, iar Parlamentul Romaniei a aprobat, constituirea unei comisii speciale pentru monitorizarea actiunii de producere a cartilor de alegator si a listelor electorale permanente. Aceasta solicitare s-a facut tocmai pentru a asigura o transparenta totala si pentru a dovedi buna credinta cu care se actioneaza", a subliniat Nastasia Constanta. MIHAELA CONSTANTINESCU Mircea Ionescu-Quintus cere scuze in numele PNL PNL pledeaza pentru folosirea, in aceasta campanie electorala, de "mijloace democratice, civilizate, fara atacuri la persoana", a declarat ieri presedintele partidului, Mircea Ionescu-Quintus. El s-a referit la "aprecierile" regasite intr-un ghid de uz intern al PNL, care au fost date publicitatii de catre liderul ApR Viorel Salagean, in momentul semnarii protocolului de neagresiune propus de Pro Democratia. Quintus a precizat ca referirile in cauza, care ii priveau pe unii dintre cei inscrisi in cursa prezidentiala- Ion Iliescu, Petre Roman, Teodor Melescanu, Mugur Isarescu, "l-au suparat". Presedintele PNL a spus ca, daca unul dintre contracandidatii lui Theodor Stolojan "a fost afectat", el "cere scuze". "Sint profund convins ca o lupta electorala nu trebuie sa foloseasca atacuri la persoana, o sa vad de unde a pornit", a conchis liderul PNL. MADALINA SISU CNSAS nu poate nominaliza parlamentarii care au facut politie politica Consiliul National pentru Studierea Arhivelor Securitatii (CNSAS) a descoperit actuali deputati care au colaborat cu fosta Securitate. Dar nu se stie daca ei au facut politie politica. Or, conform legii, CNSAS trebuie sa dea un verdict clar: daca cel care are dosar in arhiva Securitatii a facut politie politica. Presedintele CNSAS, Gheorghe Onisoru, ne-a declarat ca nu pot fi date publicitatii numele deputatilor fara ca acestia sa fie audiati, astfel incit sa se clarifice legaturile avute cu Securitatea. "Speram ca de saptamina viitoare sa reusim sa dam o parte din aceste nume. Lucram pe trei planuri. Se verifica atit actualii parlamentari, cit si candidatii la prezidentiale si la parlamentare". Surse din cadrul Serviciului Roman de Informatii (SRI) ne-au declarat ca lucrurile nu pot fi clarificate intr-un timp foarte scurt deoarece multe dintre dosare sint "dosare -problema". Adica, dosare din care nu reiese clar care a fost relatia dintre Securitate si cel nominalizat. Fie pentru ca aceasta relatie a fost complexa, fie pentru ca lipsesc file din dosar si trebuie facuta o verificare in arhiva de microfilme. TEODORA GEORGESCU Bref Magureanu a ramas fara Coniac-ul de la Vrancea Omul de afaceri focsanean Victor Coniac, prim-vicepresedintele filialei judetene Vrancea a PNR si vicepresedinte al Aliantei Nationale, si-a dat demisia din partid in plina campanie electorala. Victor Coniac spune ca s-a hotarit definitiv sa nu mai faca politica si nu va reveni asupra deciziei, indiferent de partidul care-i va propune acest lucru. Fostul prim-vicepresedinte a mai spus ca afacerile sale il obliga oarecum sa fie independent din punct de vedere politic. Coniac avea o relatie de prietenie cu fostul sef al SRI, Virgil Magureanu, dupa ce acesta i-a fost profesor in urma cu mai multi ani. ( C.C .) Deputatul PNTCD Dan Nichita s-a inscris in PNL Deputatul Dan Nichita, candidatul CDR-2000 aflat pe pozitia secunda pe listele pentru Camera Deputatilor in Vrancea, impreuna cu alti trei fruntasi locali taranisti, a demisionat ieri din PNTCD trecind la PNL. Dan Nichita sustine ca a fost dintotdeauna o "persoana de factura liberala" si este convins ca realitatea economica romaneasca de astazi are nevoie de un partid de dreapta, ca PNL. Ceilalti trei demisionari sint: Dan Iacob (vicepresedinte PNTCD Vrancea), Crin Constantinescu (presedintele Organizatiei de Tineret) si Constantin Stan (presedinte al unei organizatii locale si presedinte al Clubului Podgorenilor din judet). ( C.S. ) Sediul PRM Iasi a fost tapetat cu afise CDR Ieri dimineata, fatada sediului PRM Iasi era tapetata cu afise galbene ale CDR-2000. Liderii locali ai PRM au ramas impietriti cind au vazut ca numai usa scapase de la aceasta tapetare. "Am crezut ca am gresit cladirea si ca am intrat la adversari. Numai in momentul in care am vazut ca mai ramasesera si citeva fotografii ale lui Vadim Tudor mi-am dat seama ca intrasem unde trebuie", ne-a declarat unul dintre batrinii membri ai partidului. Afisele care reprezentau imaginea tribunului aveau toate pictate cu marker-ul mustacioara neagra, Corneliu Vadim Tudor semanind izbitor cu Hitler. Disperat de aceasta blasfemie, deputatul Anghel Stanciu a convocat o conferinta de presa pentru a infiera gestul tenebros. ( C.D. ) Flash electoral In nu mai putin de 12 judete sint programate pentru astazi intilniri ale alegatorilor cu candidatii PNL: Bihor, Olt, Bacau, Giurgiu, Brasov, Alba, Arad, Calarasi (in Oltenita, orasul natal al lui Ion Iliescu, si Budesti), Teleorman, Sibiu, Suceava si Caras-Severin. ( C.S. ) ApR este dispus sa-i ofere taranistului Radu Sirbu asistenta juridica in procesul intentat de Teodor Melescanu. Luni, 30 octombrie a.c., cind trebuia sa aiba loc primul termen al procesului, Radu Sarbu a solicitat o aminare, pe motiv ca nu are aparator. Noul termen fixat a fost 12 decembrie a.c., dupa alegeri. "Observind" ca liderul PNTCD "nu are banii necesari pentru a-si angaja un avocat", ApR "isi manifesta disponibilitatea de a-i asigura dlui Radu Sirbu asistenta juridica pentru finalizarea cit mai rapida a acestui proces". ( C.S. ) "Evenimentul zilei" contesta cinci candidati la presedintie Actualele partide parlamentare au cazut toate de acord ca este nevoie de simplificarea scenei politice, astfel incit alegatorul sa nu mai fie buimacit de puzderia de partide si candidati. In loc sa pregateasca serios si din timp modificarea legilor electorale, politicienii si-au consumat inutil energia in dezbateri sterile si dispute fara noima. Cind si-au dat seama ca aveau niste promisiuni neonorate, trecusera deja patru ani. Ca sa lase impresia ca se tin totusi de cuvint, partidele au purces la modificarile legislative promise pe ultima suta de metri a mandatului. Intr-un tirziu, a fost ridicat pragul electoral pentru partide si aliante. A fost de asemenea majorat numarul minim necesar de semnaturi pentru o candidatura la presedintie, de la 100.000 la 300.000. Scopul acestei din urma masuri era acela de a reduce numarul de candidati la presedintie. Efectul n-a fost deloc cel scontat. Fata de 1996, cind au existat 16 candidati, acum numarul lor este doar cu trei mai putin. Ne-a mirat usurinta cu care candidatii "de sansa a doua" au reusit sa stringa atitea semnaturi, in conditiile in care partide cu organizare puternica in teritoriu s-au intrebuintat serios sa "indeplineasca planul" pentru propriii candidati. Am avut astfel surpriza sa constatam multe nereguli si ilegalitati trecute insa prea usor cu vederea de cei obligati sa faca verificari, in speta reprezentantii Biroului Electoral Central (BEC). La fel de mare este si vina guvernului, cel care a promovat prin ordonante noile prevederi electorale, cit si a tuturor partidelor parlamentare care au asistat impasibile la ce se intimpla. Rezultatul? Cimp fertil pentru ilegalitati si ciudatenii. Incercind sa verifice autenticitatea listelor cu semnaturi, doi reporteri ai cotidianului nostru au facut pret de citeva zile cercetari la BEC si pe teren. Au descoperit astfel o situatie ilara si grava deopotriva, care arunca o mare pata asupra scrutinului prezidential care urmeaza a debuta peste nici o luna de zile. Pentru toate aceste motive si in baza propriilor noastre constatari, "Evenimetul zilei" a hotarit sa ii conteste pe toti cei cinci candidati care au facut obiectul investigatiei prezentate in continuare. (L.C.) - Printul Paul de Romania s-a remarcat pina acum prin activitati mondene, caritabile si un stil foarte personal in rostirea limbii romane. Pentru toate aceste calitati indiscutabile, a considerat ca ar fi bun de presedinte al Romaniei. El candideaza din partea Partidului Reconcilierii Nationale. Desi a inceput stringerea de semnaturi inca de asta-vara, cind pe litoral impartea carti scrise de el in schimbul semnaturilor, noi nu am reusit sa identificam nici macar un singur sustinator de-al sau. Din cele cinci liste, alese la intimplare, care includeau 65 de semnaturi, am descoperit numai adrese false si persoane fara telefon. De exemplu, pe Strada Racari nu exista numerele 31, 35, 37 si 42. Acest lucru inseamna 12 semnaturi ilegale. - Ion Sasu este candidatul unui partid mic (Partidul Socialist al Muncii), dar cu ambitii mari, din moment ce se asteapta sa puna mina pe cel mai rivnit post din stat. In spiritul socialismului, pe listele lui Sasu apar persoane care nu numai ca nu au auzit vreodata de acest candidat la presedintie, dar au semnat si pe listele lui Ion Iliescu. - Lucian Oraselu (independent) si-a dorit atit de mult sa se inscrie in cursa prezidentiala, incit a renuntat sa mai fie cetatean american. Chestiune cu totul de neinteles de catre romani. Semnaturile sale sint luate si de pe listele altor candidati, cum ar fi Emil Constantinescu, Ion Iliescu si Mugur Isarescu. Din 50 de persoane ale caror semnaturi apar pe liste, numai doua au confirmat ca il sustin pe Oraselu la presedintie. - Desi e singura doamna prezenta in competitie, Gratiela Barla (independent) se incadreaza si ea in profilul candidatului necunoscut. Cele mai multe dintre persoanele contactate ne-au declarat ca nu numai ca n-au semnat pentru sustinerea ei, dar nu au semnat pentru nici unul dintre ceilalti candidati. - Manole Gheorghe Eduard (independent) se prezinta drept cel mai tinar candidat si, totodata, ca director al unui mare holding, cu filiale in 32 de tari. Probabil din aceasta cauza nu a avut timp sa studieze legile romanesti, mai ales Legea 69/1992, pentru alegerea presedintelui Romaniei. Potrivit acestui act normativ, listele de sustinatori trebuie sa contina nu numai numele complet al semnatarului, data nasterii, seria si numarul actului de identitate, dar si adresa. Toate cele 50 de persoane care figureaza ca ar fi semnat pe cinci dintre listele sale de sustinere figureaza fara domiciliu. La aceasta rubrica, singura specificatie este "Bucuresti". Reusind totusi sa contactam trei dintre aceste persoane, am aflat ca unul dintre "sustinatori" este mort, altul este un infocat suporter al lui Ion Iliescu si Vadim Tudor, iar cel de-al treilea nu a semnat pentru nici unul dintre candidati. Ce spun "semnatarii" Cristea Maria : "Nu am semnat pe listele domnului Sasu. Ci pe listele altcuiva, dar nu vreau sa va spun cu cine tin. Am voie, nu? Dar in nici un caz cu PSM-ul". Muscalu Ioana: "Am semnat pentru Iliescu, nu pentru Sasu! E foarte interesant pentru mine sa-mi spuneti ca m-ati gasit pe listele lui Sasu. Habar n-am cum au reusit, da' sa ma mai sunati daca mai auziti lucruri de-astea". Stoica Elena : "Nu... Mai de mult am semnat, dar pentru domnul Iliescu. Nu-l cunosc p-asta, doamna. Am stat la coada, in Calea Victoriei, ca sa semnez pentru domnul Iliescu". Albu Catrina : "Nu am semnat pentru nici unul, dar, daca as fi facut-o, as fi semnat stiti dumneavoastra cu cine... Cu domnul Iliescu". Radulescu Petre : "Nu ne ocupam noi cu asa ceva. Nu am semnat nimic. Am 82 de ani si nu ma mai intereseaza". Calin Nuti : "Nu am semnat pentru nimeni. Va spun sigur. Pentru cine am semnat? Sa stiu si eu. A, pentru domnul Oraselu? As putea sa-l dau in judecata". Boboc Ion : "Eu am semnat pentru Isarescu. Sotia mea nu a semnat pentru Oraselu, va spun eu, ca nici nu stie cine e. Semnase pentru Constantinescu, inainte sa se retraga. Va spun eu ca e semnatura falsa". Elena Preda : "Nu am semnat pentru doamna Gratiela Barla. Desi adresa corespunde, nu corespunde seria si numarul actului de identitate". Elena Ungureanu : "Mama este de foarte mult timp plecata si oricum, nu ar fi semnat. Nu poate sa-i sufere pe nici unul". Garoschy Stefan : "Sasu? Nu, nu, pentru altcineva am semnat. Dar Sasu asta cine e?" Lixandru Ilie : "Nu am semnat nici eu, nici nevasta-mea pentru domnul Manole Eduard". Voiculescu Nicolae : "Am semnat pentru total altcineva decit Sasu. Poate mi-a sustras semnatura sau mi-a imprumutat-o". Anica Popa : "Nu am semnat pentru Sasu. Nu am semnat pentru nimeni. Daca as fi facut-o, as fi sustinut PDSR-ul". Anca Brighila : "Nu am semnat pentru doamna Gratiela Barla, desi datele personale corespund. Eu am semnat pentru domnul Iliescu. Nu stiu cum au facut rost de date, probabil au avut acces la baza de date a populatiei". Iancu Virgil apare pe lista lui Manole Gheorghe Eduard, desi sotia lui ne-a declarat ca este decedat. Teama de responsabilitate Unii dintre cei pe care i-am abordat s-au temut sa-si afirme convingerile politice, negind initial ca si-ar fi depus semnatura, iar apoi, confruntati cu acte, si-au "amintit" brusc pe cine au sustinut. Ei au marturisit ca le-a fost frica sa nu li se intimple ceva daca se afla. Din acelasi motiv, multi dintre cei care au vorbit cu noi si chiar au fost revoltati de felul in care candidatii s-au folosit de identitatea lor nu s-au lasat fotografiati. Cristina Motoroga , care apare pe listele de sustinere ale Gratielei Barla, a marturisit lejer ca ea a semnat pe mai multe liste: "Am semnat, dar nici nu mai stiu pentru care. Am semnat pe mai multe liste". Claudia Pintican are totusi o scuza pentru frauda pe care a comis-o. Nu are nici macar 18 ani, virsta minima legala pentru cetatenii cu drept de vot: "Da, am semnat pentru doamna Barla, dar eu nu am 18 ani. Cel care stringea semnaturile mi-a spus: «Lasa, pune si tu acolo!»". PDSR nu este interesat de vinovati Purtatorul de cuvint pentru campania electorala al PDSR, Dan Matei Agathon, considera "complet lipsit de fair-play si deontologie" faptul ca exista semnaturi de sustinere pentru Ion Iliescu pe listele altor candidati. Agathon spune ca PDSR a strins 1.300.000 de semnaturi si s-a oprit, desi actiunea putea continua. "Daca cineva a strins semnaturi spunind ca sint pentru presedintele Iliescu, si a schimbat capul tabelului, este lipsit de deontologie. Cu siguranta ca va fi sanctionat de electorat", ne-a declarat liderul PDSR. Agathon a mai spus ca PDSR nu va intreprinde nimic pentru ca vinovatii sa fie sanctionati juridic, deoarece partidul este ocupat cu campania electorala. LUCIAN PURCAREANU Precizare BEC Oficiali ai Biroului Electoral Central (BEC) sustin ca raspunderea in fata justitiei in privinta corectitudinii intocmirii tabelelor cu listele de sustinatori ai candidatilor la presedintie revine persoanelor care s-au ocupat de centralizarea acestor tabele. Coordonatorul tehnic al BEC, Mihai Vasile, a declarat ieri ca membrii Biroului Electoral Central au verificat, in primul rind, daca dosarul de candidatura a fost alcatuit conform legii in momentul in care acesta s-a depus. In privinta listelor de semnaturi prevazute de lege, Mihai Vasile sustine ca judecatorii BEC "au verificat, prin sondaj, patru, cinci, zece dosare" la fiecare candidat si ca nu au sesizat nici o neregula vizibila. El a specificat ca la fiecare dosar de semnaturi exista atasata o declaratie pe proprie raspundere a celui care a colectat listele, drept urmare "in fata instantei suporta consecintele cel care a semnat acea declaratie pe proprie raspundere". Mihai Vasile a incheiat declaratia cu un indemn: "Ati constatat nereguli, va rugam sa sesizati organele abilitate prin lege!" VICTOR BRATU Contactat telefonic, Adrian Maghinici, Directorul de Cabinet al Printului Paul, din Partidul Reconcilierii Nationale, ne-a declarat: "Eu personal consider ca listele corespund in totalitate eticii si normelor in vigoare. Dar de unde ati avut listele sa le consultati? Mie mi s-a spart biroul azi-noapte si au disparut si astfel de liste". LAURA LICA MADALINA SISU 