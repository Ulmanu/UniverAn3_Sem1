 Chivu a suferit o ruptura musculara duminica seara "Ma doare de mor" Cristian Chivu, capitanul echipei nationale de fotbal a Romaniei, va fi indisponibil cel putin patru saptamini, dupa ce a suferit o accidentare destul de grava, duminica seara. Chivu a fost titular duminica, in partida NEC Nijmegen - Ajax Amsterdam, contind pentru etapa cu numarul 26 a campionatului de fotbal al Olandei. In minutul 42, la scorul de 0-0, idolul adolescentelor din Romania a parasit terenul cu lacrimi in ochi, dupa ce a suferit o ruptura musculara. "Am facut un sprint si, la un moment dat, am simtit o durere la pulpa dreapta, ca o taietura de cutit", ne-a marturisit Chivu. "Am avut o contractura mai veche, dar am crezut ca totul e in regula. Ma simteam destul de bine, asa ca nici nu m-am gindit ca se poate intimpla". Co Adriaanse, antrenorul lui Ajax, si-a pus miinile in cap, dupa ce Piet Bon, medicul echipei, i-a comunicat acestuia primele concluzii. "Au facut toti spume cind au auzit. Au paralizat", povesteste Cristi. "Tocmai am fost cu doctorul Bon in Amsterdam, pentru o ecografie. Ma doare de mor. Abia pot sa merg". Diagnosticul este clar - ruptura musculara, iar proaspatul capitan al "tricolorilor" va fi nevoit sa faca o pauza de cel putin o luna. ADI DOBRE "Tricolorii" vor infrunta Slovacia la Ploiesti Partida amicala pe care reprezentativa de fotbal a Romaniei o va disputa pe 25 aprilie cu selectionata Slovaciei se va juca, probabil, la Ploiesti, a declarat ieri, in cadrul unei conferinte de presa, Mircea Sandu, presedintele Federatiei Romane de Fotbal. "Dupa 24 aprilie, ziua "Galei Hagi", interesul spectatorilor bucuresteni pentru inca o partida de fotbal ar fi diminuat, in timp ce un meci in provincie ar asigura un stadion plin", a spus Sandu. El a adaugat ca stadionul "Astra" din Ploiesti are instalatie de nocturna si ca distanta dintre cele doua orase - 60 de kilometri - este rezonabila. Meciul de tineret dintre cele doua reprezentative ar putea sa se desfasoare la Cimpina. Selectionerul Ladislau Bölöni a mentionat ca va apela la jucatori pe care nu i-a mai convocat la lot, intrucit va renunta la unii dintre titularii invitati la "Gala Hagi". "Este de datoria mea sa propun mai multi jucatori pentru acelasi post, fotbalisti pe care sa-i crestem cu grija pentru ca, in caz de nevoie, ei sa poata intra direct titulari", a spus Bölöni. Referitor la sansele Romaniei de calificare la Cupa Mondiala din anul 2002, Sandu este convins ca "tricolorii" se pot clasa pe locul intii al grupei. "Important este sa cistigam toate cele patru partide pe care le mai avem de disputat in preliminarii. Cred ca sta in puterea noastra sa adunam cele 12 puncte puse in joc", a spus presedintele forului din Poligrafiei. Antrenorul echipei nationale a declarat ca Adrian Ilie este cel mai bun produs actual al fotbalului romanesc. "Cu putina schimbare in mentalitate si cu mai multa sansa, el ar putea fi un Figo al Romaniei", a spus Bölöni. "Important este ca acum sa se gaseasca problema lui de baza, care sa explice de ce a suferit recent atitea accidentari musculare", a incheiat tehnicianul roman. Presedintele FRF a negat zvonul conform caruia, in cazul unui esec cu selectionata Georgiei, i-ar fi propus functia de selectioner tehnicianului Dumitru Dumitriu. "Ii multumesc lui Dumitriu ca a acceptat sa urmareasca pentru noi partida dintre Ungaria si Lituania, dar altceva nu am discutat cu el", a conchis Mircea Sandu. DANIEL NAZARE Figo renunta la meciul cu Franta pentru a fi alaturi de Rege "Numaratoarea inversa", un reportaj de televiziune in care sint prezentate cele mai spectaculoase goluri realizate de Gheorghe Hagi pentru echipa nationala, continua in aceasta seara, cu episodul numarul zece. Emisiunea, difuzata pe canalul Romania 1, in cadrul Jurnalului de la ora 20.00, va prezenta unicul gol al intilnirii Romania - Scotia, din cadrul preliminariilor Campionatului European din 1992, partida disputata la 16 octombrie 1991 pe stadionul "Steaua" din Bucuresti. In minutul 75 al acelei confruntari, Hagi a transformat impecabil un penalty si a adus victoria "tricolorilor". A fost cea de-a 68-a selectie pentru prima reprezentativa si al 16-lea gol inscris pentru nationala Romaniei. Luis Figo, cel mai scump transfer din istoria fotbalului mondial, a declarat duminica seara, la sosirea in Istanbul, pentru meciul Galatasaray - Real Madrid, ca va veni la retragerea lui Gheorghe Hagi. "I-am rugat pe presedintele federatiei de la Lisabona si pe antrenorul meu sa ma lase sa particip la festivitatea lui Hagi", a declarat starul lusitan cotidianului turc "Star". Pe 23 aprilie este programata o partida amicala intre primele reprezentative ale Portugaliei si Frantei, iar a doua zi are loc, la Bucuresti, pe stadionul "Lia Manoliu", retragerea celui mai mare fotbalist roman din toate timpurile. DANIEL NAZARE LAURENTIU CIORNEI Silviu Dumitrescu revine pe banca tehnica a Mediasului Ilie Vlad: "In Divizia A, alcoolul si cheresteaua sint mai de folos decit gazul" Ilie Vlad, presedintele echipei de fotbal Gaz Metan Medias, a declarat ieri ca antrenorul Silviu Dumitrescu a revenit asupra deciziei de a demisiona, fiind asteptat sa conduca antrenamentul de dupa-amiaza al echipei ardelene. Tehnicianul a anuntat, simbata, la finalul partidei pierdute la Bacau cu 2-1, ca renunta la functia de antrenor principal al Gazului, dezamagit de arbitrajele ostile de care a avut parte echipa sa in primele trei etape ale returului. "Sintem o echipa prea mica. Mai intii, am zis ca trebuie sa le dam mai multi bani arbitrilor, ca sa avem un fotbal mai curat. Numai ca, dupa ce le-am dat 5-6 salarii ale unui om de pe strada, am ajuns sa fim iarasi pusi la zid. Adevarul este ca, in Divizia A, alcoolul si cheresteaua sint mai de folos decit gazul", a incheiat, ironic, Vlad. Simbata, antrenorul Silviu Dumitrescu parasise echipa, retragindu-se acasa, la Tirgoviste, sperind ca-si va gasi linistea. Duminica si ieri Dumitrescu a fost sunat insistent de conducerea clubului ardelean, precum si de jucatorii sai. "Nici acum nu-mi revin", ne-a marturisit ieri tehnicianul Gazului. "Va rog sa ma credeti ca nu a fost nimic premeditat. Nu-mi vine sa cred ca asa ceva se poate intimpla in fotbalul romanesc. Incerc sa-mi revin, sa pot lua o hotarire inteleapta fara sa regret ulterior". Antrenorul care a construit cu ani in urma "micul Ajax" la Tirgoviste si care a promovat Rocarul in prima divizie, acum doi ani, recunoaste ca se afla intr-unul dintre cele mai grele momente ale carierei sale. Admite insa ca se intoarce la echipa, partida de simbata, de pe teren propriu, cu Petrolul, fiind pentru Gaz Metan Medias una de gradul III. "Poate cineva sa ma asigure ca voi fi arbitrat, de-acum inainte, corect?", a intrebat, in incheiere, mai mult pentru sine, Silviu Dumitrescu. DANIEL CONTESCU ADI DOBRE "Jerry" Gane, dezamagit de atitudinea lui Bölöni "Ma gindesc la nationala, dar nimeni nu se gindeste la mine" Fotbalistul roman Ionel Tersinio Gane, atacantul echipei elvetiene Saint Gall, este dezamagit de atitudinea selectionerului Ladislau Bölöni, care l-a urmarit intr-un meci din Liga Campionilor, iar dupa aceea n-a mai avut ochi pentru el. "Domnul Bölöni m-a vazut la meciul cu Galatasaray, s-a declarat multumit de mine, insa, dupa aceea, nu m-a sunat nimeni de la federatie. Eu ma gindesc la echipa nationala, insa problema este ca nimeni nu se mai gindeste la mine. Cred ca ma aflu intr-o forma sportiva destul de buna. Daca tot declara ca vrea sa ia jucatori in forma, nu stiu de ce nu se gindeste nimeni la noi, cei care jucam in Elvetia. Nu sintem multi, doar doi, eu si Tararache. Nu ma framint prea tare din aceasta pricina, imi vad in continuare de treaba". Saint Gall ocupa prima pozitie in clasamentul Elvetiei, Gane aflindu-se pe locul trei in ierarhia golgeterilor, cu 14 reusite, fiind cel mai prolific jucator al echipei sale. Despre atmosfera din sinul formatiei Saint Gall, ex-dinamovistul a marturisit ca este una excelenta: "Sintem sase straini. Trei brazilieni, un sirb, un roman si unul din Trinidad Tobago. Primul lucru pe care mi l-au cerut strainii este sa le spun cum se injura in romaneste. In vestiarul nostru se parlamenteaza in cinci limbi straine: engleza, italiana, germana, spaniola si romana, fara sa mai adaug si franceza. Acum doua saptamini, am fost urmarit de conducerea clubului german FC Köln. Dupa acel meci, in care am marcat de doua ori, am vorbit cu presedintele clubului si mi-a spus ca nu-mi va face probleme daca vor exista oferte avantajoase pe adresa mea. Vom discuta insa abia la vara, acum ne gindim doar la campionat", a incheiat "Jerry". DANIEL CONTESCU Contra marcheaza la foc automat In Primera Division, Cosmin Contra continua seria evolutiilor excelente din ultimul timp. Deportivo Alaves, cu jucatorul roman in teren pe parcursul celor 90 de minute, a remizat in deplasare, scor 3-3 (1-2), in compania celor de la Real Oviedo. "Gurita" a reusit sa inscrie in minutul 80, din penalty, egalind situatia pe tabela de marcaj si aducind un punct important pentru formatia basca Iulian Filipescu a marcat unicul gol al intilnirii Betis Sevilla - Eibar, scor 1-0 (1-0). Jucatorul roman a driblat doi adversari, si apoi a sutat de la distanta, lasindu-l fara replica pe portarul oaspetilor. Andaluzii ocupa pozitia a treia a clasamentului in Segunda Division Salamanca a pierdut in deplasare, scor 1-2, in fata celor de la Jaen. Catalin Munteanu a intrat abia in minutul 52, iar Bogdan Stelea si Lucian Marinescu au fost doar rezerve. Gruparea la care evolueaza cei trei romani este pe locul 7, departe de pretentiile conducatorilor In Bundesliga, Bochum a trecut cu scorul de 1-0 (0-0) de Energie Cottbus. La oaspeti, Miriuta si Reghecampf au fost titulari, dar au jucat modest. Sabin Ilie a intrat in minutul 74 si nu a avut timp sa se remarce. DANIEL NAZARE Martin Tudor e tatic Martin Tudor, portarul echipei de fotbal Steaua, este, de ieri, tata. Sotia valorosului goalkeeper "militar", Laura, a adus pe lume, la Maternitatea "Polizu" din Bucuresti, o fetita in greutate de 3,700 kilograme. Ajuns duminica seara acasa, suparat in urma infringerii suferite de Steaua in Soseaua Stefan cel Mare, Tudor nu si-a gasit sotia in cea mai buna dispozitie. Fara sa intre in panica, vilceanul a luat-o pe Laura in brate si a urcat-o in masina, ducindu-se glont la maternitate. Spre dimineata, la ora 5.15, Laura a adus pe lume o fetita perfect sanatoasa, in timp ce Martin astepta pe la usile maternitatii. "Sint cel mai fericit om din lume", a marturisit stelistul. "Cred ca e cel mai important moment din viata mea". Pina ieri dupa-amiaza, la ora 17.00, cind antrenorul Victor Piturca a sunat adunarea la stadion, proaspatul tatic nu inchisese un ochi. "Sint mort de oboseala, dar acum nu mai conteaza nimic", a adaugat Tudor. Cei doi parinti nu s-au decis inca asupra numelui pe care-l va purta fetita lor, ei avind la dispozitie o intreaga lista, intocmita de mai multe luni. "Luiza ne place cel mai mult, dar vom vedea", a incheiat, fericit, portarul din Ghencea. ADI DOBRE Mozacu a cazut la pat Ciprian Mozacu, fotbalist la Petrolul Ploiesti, va absenta la partida de miine, din semifinalele Cupei Romaniei, pe care gazarii o vor sustine, la Bucuresti, contra Rocarului. Mozacu a contactat o raceala puternica si, de duminica seara, este tintuit la pat. Intrucit locuieste singur, mama lui fiind plecata in Italia, Ciprian a preferat sa se mute la nasul sau, in Bucuresti, aflindu-se astfel sub permanenta observatie. Deoarece are o frica teribila de injectii, de cind era copil, petrolistul se trateaza doar cu pastile. (A.D.) Invincibilii Nationala de hochei pe gheata a Romaniei a cistigat si cea de-a cincea partida din cadrul Grupei B, Divizia a II-a, a Campionatului Mondial. Chiar daca erau deja calificati in Divizia I, hocheistii nostri au tratat cu destula seriozitate si partida cu Iugoslavia, echipa pe care au invins-o clar, scor 6-1 (1-1; 4-0, 1-0). Marcatorii echipei noastre au fost Kosa, Elekes, Borsos, Adorjan, Herlea si Moldovan. Imediat dupa acest meci a avut loc festivitatea de premiere, in care, pe linga medaliile primite de primele trei clasate - in ordine, Romania, Israel si Iugoslavia -, federatia internationala (IIHF) si sponsorii au acordat multe alte premii. Prin eforturile reprezentantului sau, Terry Lobraico, caruia toata lumea ii spune "Mister Hochei", Connex, principalul sponsor al competitiei, i-a premiat pe cei mai buni jucatori romani pe post. In opinia lui Terry, cel mai bun portar a fost Viorel Radu, cel mai bun aparator - Daniel Herlea, capitanul echipei, cel mai bun atacant - Ioan Timaru, iar cadoul pentru golgeterul echipei l-a luat Levente Elekes. (H.H.) Stelistul a bagat in sperieti un sofer nevinovat Vladoiu: "Iti vinzi casa, ma, tarane, ca sa-mi platesti masina!" Fotbalistul Jean Vladoiu, atacant la Steaua, a fost implicat, simbata dupa-amiaza, intr-un accident de circulatie soldat cu ranirea a trei persoane. In timp ce iesea pe poarta Complexului Sportiv Ghencea cu autoturismul personal marca Mercedes SLK, Vladoiu nu a respectat indicatorul "Cedeaza trecerea" si a intrat in coliziune cu o Dacie 1300, cu numarul de inmatriculare B-09-NXL, condusa de Cornel Craciun, in virsta de 44 de ani. In masina se mai aflau Rodica (17 ani), fiica lui Craciun, si Lavinia Anoiu (17 ani). In urma impactului, cele doua fete, colege de clasa la liceul bucurestean "Elena Cuza", in clasa a XI-a, au suferit traumatisme craniene. Medicul Papagheorghe: "Fotbalistii isi permit orice" Duminica dupa-amiaza, prezent la derby-ul din Soseaua Stefan cel Mare, jucatorul a sustinut urmatoarea varianta: "A intrat in mine o Dacie care circula cu peste 100 de kilometri la ora. Nu s-a intimplat nimic, doar soferul e lovit putin la cap". Desi este victima, Craciun a refuzat sa faca plingere impotriva lui Vladoiu, speriat de amenintarile venite din partea fotbalistului si a lui Jean Pavel, seful "Armatei Ultra", galeria gruparii "militare". Dupa accident, cei trei au ajuns la Spitalul Municipal, unde au fost supusi unui riguros control medical, la sectia "Neurochirurgie". Florin Papagheorghe, medicul de garda, a acceptat sa ofere ieri detalii despre pacienti. "Sint oameni simpli. Am inteles ca au primit amenintari de la Vladoiu. Ce vreti, fotbalistii astia au bani, isi permit orice! N-au stat prea mult si nu au vrut sa dea detalii. Cei de la Serviciul de Ambulanta nu le-au luat nici macar adresele. S-au ales cu sperieturi zdravene si citeva traumatisme craniene". "Parca am fost lovit de racheta" "Evenimentul zilei" l-a gasit ieri pe Cornel Craciun. Acesta are piciorul drept in ghips, urmind ca vineri sa se prezinte din nou la control. Bucuresteanul, care lucreaza ca sofer la firma "General Turbo", povesteste cum a avut loc coliziunea. "Ma deplasam cu masina la un doctor veterinar, pentru a-i face catelului carnet de sanatate. Poate ca tocmai prezenta lui Pufulet (n.r. - numele ciinelui) ne-a salvat de la moarte. E un miracol ca am scapat. In momentul coliziunii, am simtit ca am fost lovit de o racheta, asa de tare a intrat in masina mea". "Isi baga si isi scotea in gura mea" De cum s-a dat jos din automobil, Craciun a fost luat la injuraturi de Jean Vladoiu. "In prezenta celor doua fetite, care plingeau in hohote, Vladoiu a inceput sa ma injure. Isi baga si isi scotea in gura mea fara incetare. Injura ca un birjar. Am vrut sa-mi iau doi martori si sa constat accidentul, insa a sarit terchea-berchea ala de Jean Pavel (n.r. - liderul galeriei steliste), care mi-a zis: "Ba, tu stii cine e asta? Daca iti dau una, mori!". Cind i-am vazut cum injura si cum se iau de mine, desi Vladoiu e vinovat, am renuntat. N-avea rost sa ma pun cu ei, ca au influente mari. In plus, in acele momente eram in stare de soc. Noroc cu politia, care a fost acolo si a constatat exact ceea ce s-a intimplat. Faptele reale, nu ce sustine Vladoiu, care m-a acuzat ca circulam cu o viteza de o suta pe ora, desi eu daca aveam cel mult 30 de kilometri pe ora", isi aminteste Craciun. Fetele, internate la "Budimex" "Vladoiu n-a incetat cu acuzele, fiind la un pas sa ma trosneasca. "Te bat de te ia mama dracului! Iti vinzi casa, ma, tarane, ca sa-mi platesti masina!", mi-a zis. Nu mai vorbesc ca Dacia mea e praf facuta. Nu mai poate fi pusa in circulatie decit daca o tai de la jumatate si ii schimb totul, incepind cu motorul. Nu am nici o pretentie de la el. Nu doresc nimanui sa aiba de-a face cu oameni care au numai opt clase. Macar un telefon sa dea, ca poate a nenorocit fetitele alea pe viata. Dupa ce le-am adus acasa, au vomitat si s-au simtit foarte rau. Sincer sa fiu, eu sint stelist si il simpatizam pe Vladoiu, insa dupa ce a facut simbata nu-l mai consider om". De mentionat ca Rodica si Lavinia sint internate in prezent la spitalul "Budimex", unde ieri dupa-amiaza li s-au facut citeva tomografii. DANIEL CONTESCU La Istanbul, MATEI UDREA tremura pentru "Cim Bom" Lucescu: "Toata lumea trebuie sa se uneasca pentru Turcia!" Galatasaray - Real, deseara, de la ora 21.45, in direct la PRO TV Stadionul "Ali Sami Yen" din Istanbul gazduieste in aceasta seara o confruntare fotbalistica istorica, atit pentru Galatasaray, celebrul club fondat in 1905, cit si pentru legiunea "ienicerilor" romani, alcatuita din Hagi, Popescu, Lucescu si Balint. Gruparea turca se afla la prima prezenta in sferturile de finala ale celei mai puternice competitii intercluburi din Europa, Liga Campionilor. Figo, Raul, Roberto Carlos, Hierro, Helguera, Casillas vin pe Bosfor ca sa-si ia revansa pentru infringerea din Supercupa Europei, meci disputat la Monte Carlo, la sfirsitul verii trecute, si incheiat cu victoria trupei comandate de Mircea Lucescu. Partida este programata la ora 21.45, dar transmisia in direct a canalului PRO TV va incepe la 21.30. "Sa fim umar la umar" Antrenorul roman al Galatei a declarat, in numarul de ieri al cotidianului turc "Fotomac", ca elevii sai nu sint complexati de faima clubului spaniol. "Cel mai mare avantaj al nostru consta in faptul ca Real Madrid nu ne creeaza complexe. Celelalte echipe sint invinse de colosul fotbalului european pentru ca se tem de el. Noi am jucat in doua meciuri cu aceasta formatie, in unul dintre ele am invins, iar in cel de-al doilea am trecut pe linga victorie. In partida de marti (n.r. - azi), detinem superioritatea din punct de vedere psihologic", a opinat Lucescu. Potrivit cotidianului "Star", "Luci" a lansat un mesaj catre intreaga Turcie: "Vrem ca toti sa fie alaturi de noi. E momentul cind toata lumea trebuie sa se uneasca pentru Turcia! Sa fim umar la umar, indiferent ca sintem suporterii Galatei, ai Fenerului sau ai altei echipe. Daca biruim, trei formatii din aceasta tara vor fi prezente in Liga Campionilor. De aceea, le cer tuturor sa ne sprijine." Fotbalistii echipei "Cim Bom" isi doresc ca, in seara asta, sa depaseasca bariera celor 200 de goluri inscrise in competitiile europene. Inaintea acestei partide, turcii ajunsesera la 199 de reusite. Mircea Lucescu nu-l va putea folosi pe Emre, care se resimte in urma unei intinderi musculare suferite la incalzirea dinaintea partidei Turcia-Slovacia, contind pentru preliminariile Cupei Mondiale din 2002. 3.000 de oameni pe aeroport Intreaga delegatie a spaniolilor a aterizat in capitala Turciei, duminica seara, la ora 20.00 (ora locala, aceeasi ca la Bucuresti). Florentino Perez, presedintele madrilenilor, nu a facut deplasarea pe malul Bosforului din motive personale, iar seful delegatiei este fosta glorie a fotbalului mondial, Alfredo Di Stefano, in momentul de fata presedinte de onoare al Realului. Marea surpriza a ibericilor a reprezentat-o faptul ca in aeroport si in imprejurimile lui se aflau peste 3.000 de persoane. Oamenii nu venisera insa pentru a o vedea pe campioana Europei. Cei prezenti pe aeroportul "Kemal Atatürk" isi asteptau rudele si cunostintele care fusesera la Mecca, in pelerinaj la centrul spiritual al lumii musulmane. In aceasta perioada a anului, credinciosii lui Allah se inghesuie spre cunoscutele locuri de rugaciune. Roberto Carlos nu se teme de public Zborul cursei charter pe ruta Madrid-Istanbul a decurs fara probleme, dar, cind aeronava a survolat teritoriul Albaniei, Centrul de Control Aerian International din Tirana le-a cerut pilotilor sa coboare cu 4.000 de metri de la plafonul de 12.000, la care zburau in acel moment. Imediat cum au sosit, spaniolii au fost luati in primire de fortele turce de protectie. Peste 25 de agenti speciali au preluat delegatia, iar autocarul cu care au fost transportati ibericii pina la hotel, aflat la 30 de kilometri de centrul orasului, a fost flancat de patru autospeciale ale politiei. Vicente del Bosque, antrenorul Realului, a convocat pentru aceasta partida un lot de 19 jucatori, iar marea noutate o reprezinta brazilianul Flavio, revenit dupa o accidentare destul de grava. Tehnicianul spaniol nu are nici un fotbalist indisponibil. In avion s-au mai aflat reprezentantii presei iberice, aproximativ 50 de ziaristi, si un grup de 40 de suporteri ai "alb-violetilor". Brazilianul Roberto Carlos a apreciat, la scurta vreme dupa sosirea in Turcia, ca "nu avem de ce sa ne temem de suporteri. Doar nu va juca publicul turc". Delegarea arbitrului italian Pierluigi Collina pentru meciul din aceasta seara a multumit ambele tabere. Anul trecut, Real Madrid s-a impus pe "Old Trafford", impotriva echipei engleze Manchester United, si spaniolii sint fericiti acum pentru ca, spun ei, "cheliosul" le aduce noroc. De altfel, Galata si Real au fost arbitrate de trei ori pina acum de cunoscutul cavaler al fluierului, iar cele doua formatii n-au pierdut niciodata. Pe turci i-a "fluierat" numai pe stadionul "Ali Sami Yen", si acesta va fi al patrulea meci condus de Collina in infernul "ros-galben". Formatii probabile GALATASARAY : Taffarel - Capone, Bülent Korkmaz, Popescu, Ergün - Okan, Suat, mit, Hasan Sas - Hagi, Jardel. Antrenor : Mircea Lucescu REAL : Casillas - Salgado, Hierro, Karanka, R. Carlos - Figo, Helguera, Makelele, McManaman - Raul, Morientes. Antrenor: Vicente del Bosque [27][pl.dll?rid=expresro] 