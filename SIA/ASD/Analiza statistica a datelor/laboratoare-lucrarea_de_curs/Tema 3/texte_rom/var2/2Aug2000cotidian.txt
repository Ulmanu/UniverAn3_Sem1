 Casa noastra AMENAJARI Climatizoare atit pentru vara, cit si pentru iarna Daca vrei sa ai o temperatura confortabila in locuinta in orice anotimp, ai nevoie de un aparat de climatizare performant, care sa faca fata oricarei situatii. Chiar daca pretul este, de multe ori, un factor hotaritor in astfel de situatii, este mai bine sa-ti iei un aparat "de firma" decit unul facut intr-o tara asiatica si care se defecteaza la temperaturi exterioare mai mari de 40&iexcl; C. Aparatele Daikin tip "split", "sky air" si "multi" se incadreaza perfect in orice ambient, prin combinarea stilului discret, modern, cu simplitatea functionarii. Este bine sa stii ca exista o gama larga de aparate ce pot fi montate aproape oriunde. Cele montate pe perete sint special proiectate in scopul salvarii la maximum a spatiului de pardoseala si sint prevazute cu jaluzele ce se pot fixa sub un unghi dorit sau baleiaza automat, pentru a asigura o distribuire uniforma a aerului. Spre deosebire de acestea, exista unitati "de pardoseala" ce se incadreaza perfect in aspectul camerei prin asezarea linga perete sau intr-o nisa. Daca nu ai tavan fals, iar peretele sau pardoseala nu permit amplasarea unui aparat de aer conditionat, exista unele tipuri ce pot fi suspendate direct de plafon. Pentru plafoane inguste exista "caseta de colt" care are numai 215 mm inaltime. Spre deosebire de acestea, gama aparatelor incastrate in plafon se recomanda pentru holuri si camere cu forma neregulata, deoarece exista posibilitatea de a modifica pozitia grilelor de aerisire cu scopul de a se obtine o temperatura uniforma. O mare cautare are aparatul tip caseta (260 mm inaltime pentru 35,70/300 mm) ce poate fi montat in plafon si care, prin inchiderea fantelor de aerisire, permite selectarea a 8 modalitati de distribuire a aerului, conform formei si dispunerii camerei. Pentru a se evita achizitionarea unui aparat pentru fiecare camera, Daikin iti pune la dispozitie o serie de unitati exterioare ce se pot monta pe acoperis sau terasa, fara nici o problema, deoarece sint tratate special anticoroziv. In plus, au un nivel scazut de zgomot si o mare eficienta energetica. La o unitate exterioara (de tip twin sau multisplit) se pot conecta maximum 5 unitati interioare a caror inchidere si reglare se realizeaza fie individual, fie dintr-un singur punct central. ALEXANDRU STANCA Unde poti schimba televizorul vechi cu unul mai performant? Necesitatea de a avea doua televizoare in casa devine din ce in ce mai imperioasa pe zi ce trece. Un prim obstacol in realizarea acestui deziderat este fara doar si poate pretul televizoarelor noi, care variaza intre 2,5-5 milioane lei. O alternativa demna de luat in seama, propusa de firma Unbo Serv S.R.L., este aceea de a putea inlocui televizorul vechi de acasa, fie el si alb-negru, cu unul color, second-hand, mai performant, eventual cu telecomanda, achitind bineinteles o diferenta de bani. In acest mod, cei care tin in casa un televizor de care nu mai sint multumiti, fie ca nu are banda extinsa de programe sau diagonala mica, se pot adresa firmei Unbo Serv S.R.L., pentru a schimba televizorul respectiv. Evaluare si inlocuire pe loc Unbo Serv propune clientilor televizoare second-hand la preturi cu totul accesibile, respectiv cuprinse intre un sfert si jumatate din preturile televizoarelor noi, si anume: 4 televizoare color manuale intre 690.000 - 890.000 lei 4 televizoare color cu telecomanda intre 990.000 - 1.390.000 lei 4 televizoare color cu telecomanda si TV cablu intre 1.390.000 - 1.790.000 lei 4 televizoare stereo-teletext-ecran plat intre 1.890.000 - 2.450.000 lei. Poti deveni posesorul unuia dintre ele, in modul cel mai simplu, aducind la schimb televizorul care va este de prisos. Proprietarii firmei Unbo Serv iti evalueaza aparatul si, cu o diferenta de bani, intri in posesia unui televizor mai performant pe loc. Printre alte facilitati acordate clientilor se numara si garantia de minim 6 luni pentru aparatele schimbate de firma, posibilitatea achitarii in 1-2 rate (in cazul achizitionarii) si prelungirea perioadei de garantie cu inca 3-12 luni. Televizoarele "Sport", in top Deosebit de solicitate in ultimul timp sint televizoarele color tip "Sport", diagonala 37 cm, cu banda TV cablu sau antena normala, pentru a fi instalate in dormitor sau in bucatarie. Pretul acestor televizoare este cuprins intre 1.190.000 si 1.890.000 lei. Marcile disponibile pentru aceste tipuri sint Philips, Yoko, Multitech, Superteh, ITT, Cosmel etc. Relatii suplimentare la tel.: 01/313.21.24. SORIN GRAUR Utile si functionale Chiuvete pentru bucatarie, din otel nobil Chiuvetele Alveus sint din Cr/Ni 18/10, cu o grosime a materialului, design si adincimea cuvei care au impus marca in rindul celor mai bune produse de acest gen din lume. Materialul din care sint confectionate este un otel nobil folosit in industria de aeronave, in primul rind datorita proprietatilor sale de rezistenta mecanica si termica foarte mare. Practic, chiuvetele Alveus sint garantate pe viata, ele rezistind la orice fel de soc mecanic sau termic, fara a se degrada. Otelul este renumit pentru calitatile sale de biocompatibilitate. Iata deci ca, folosind o astfel de chiuveta, vei putea decongela alimentele in conditii igienice, pastrind cit mai mult din proprietatile pe care acestea si le-au conservat. Chiuvetele incastrate schimba bucataria Pentru amenajarea unei bucatarii moderne este suficient sa puneti un blat nou peste corpurile de bucatarie vechi si sa comandati o chiuveta Alveus de incastrat in blat. Aceste tipuri de chiuvete&nbsp; sint prevazute cu garnitura de etansare perfecta si cu sistemul de prindere in blat. Deci, prin achizitionarea unei chiuvete Alveus poti deveni independent de producatorii de mobila, avind posibilitatea schimbarii bucatariei dupa propria dorinta si cheltuind cit mai putini bani. La achizitionare, firma iti ofera gratuit sifonul, ventilul si dopul pentru chiuveta. De asemenea, pentru fiecare model in parte poti alege dintre o sumedenie de accesorii deosebit de utile in bucatarie, cum ar fi: tocatoare din lemn sau plastic, cosuri din sirma sau plastic pentru spalat fructele si legumele sau diferite tipuri de dozatoare pentru detergentul lichid de vase. SORIN GRAUR La solicitarea cititorilor prezentam: Cind si cum plantam arborii si arbustii In editia de astazi, ROMSTAL vine in sprijinul tau cu raspunsuri la intrebarile pe care ni le-ai adresat cu privire la perioadele de plantare a arborilor si arbustilor, tehnica plantarii si lucrarile de ingrijire a acestora la noul loc de cultura. Lucrarile de plantare se executa, in general, in timpul repausului vegetativ, in urmatoarele perioade: - octombrie-noiembrie pina in martie pentru speciile foioase caduce (carora le cad frunzele toamna); Ex: artar, mesteacan, alun, Forsythia etc. - octombrie-aprilie pentru speciile foioase persistente; Ex: Cotoneaster, Berberis, Mahonia, Ilex etc. - septembrie-noiembrie sau in martie-aprilie pentru conifere; Ex: Thuja, Abies, Picea, Pinus etc. O particularitate este aceea ca materialul saditor produs in containere se poate planta si in timpul perioadei de vegetatie, avind grija sa luam anumite masuri pentru asigurarea prinderii (umbrire, udare abundenta). In acest sens, ROMSTAL comercializeaza diverse specii de arbori si arbusti numai in vase de vegetatie, deci va puteti amenaja gradina sau terasa in orice perioada a anului. Largimea gropii, mai mare decit adincimea Anterior plantarii, se vor executa lucrari de nivelare si ameliorare a calitatii solului: inlocuirea pamintului impropriu, amestecat cu resturi de la constructii, cu altul mai bun (pamintul de padure este cel mai indicat). Se evacueaza pietrele, resturile vegetale, deseurile si se sapa gropi de desfundare, intotdeauna mai mari decit balotul de pamint cu care vine planta la locul de plantare. Este bine ca acestea sa se execute din toamna si apoi sa se astupe pentru tasarea naturala a solului pina in primavara, cind se fac gropile propriu-zise in care se planteaza. Intotdeauna largimea gropii se sapa mai mare decit adincimea (de ex: 70-80 cm/50-60 cm). O data cu introducerea pamintului in groapa este bine sa se administreze si ingrasaminte care vor asigura satisfacerea necesitatilor plantei pe o perioada de citiva ani. Dupa cum am mentionat si la inceput, este indicata folosirea plantelor produse in containere, deoarece pe linga faptul ca permit efectuarea plantarilor pe o perioada mai lunga, chiar si in timpul vegetatiei, se asigura o reusita mai mare a prinderii si se elimina o serie de operatii care se fac in cazul folosirii unui material fara balot de pamint (improspatarea taieturilor la radacini, mocirlirea radacinilor, reducerea ramurilor pina la jumatate din lungimea lor). Plantele se uda inaintea scoaterii din ambalajul cu care au fost furnizate. Principala grija este mentinerea intacta a pamintului pe radacini si nu recuperarea vaselor. Plantarea materialului vegetal presupune urmatoarele operatii: - se asaza pamint fertil pe fundul gropii de plantare; - se pozitioneaza planta in groapa, avind grija ca nivelul coletului sa fie cu 3-4 cm mai sus fata de nivelul solului; - introducerea pamintului intre peretii gropii si balot si tasarea lui in mai multe reprize; - modelarea pamintului in jurul plantei sub forma de farfurie de udare (pentru arbori, arbusti) sau musuroi (pentru trandafiri); - ancorarea (numai pentru arbori); - udarea abundenta. Materialul vegetal poate fi plantat si in santuri pe unul sau doua rinduri cind se doreste realizarea gardurilor vii sau in bacuri si jardiniere in cazul amenajarii teraselor sau gradinilor interioare. Si in acest caz, cele mai indicate sint plantele containerizate, folosindu-se specii care tolereaza limitarea volumului de sol si isi pot mentine capacitatea decorativa mai multi ani. In numarul viitor vom vorbi despre ingrijirea arborilor si arbustilor dupa plantare. &nbsp; Concentrare de tinere talente la Festivalul "Callatis 2000" Fabrica de staruri s-a instalat la Mangalia Spectacolul de simbata "Se cauta o vedeta" este asteptat cu interes de impresari; Elena Cirstea va sustine un recital de zile mari Nava-scena din portul turistic Mangalia va deveni simbata, pentru doua ore, o adevarata placa turnanta a talentelor romanesti. Sub egida Festivalului "Callatis 2000", spectacolul "Se cauta o vedeta" va incepe la ora 20.30 si va fi transmis, in direct, pe postul de televiziune Romania 1. Prezentatorii Marilena Chelaru si George Mihaita ii vor indruma pe tinerii aspiranti pe drumul succesului spre toate domeniile artei. La Mangalia vor sosi artisti din toata tara, oameni care nu au cunoscut inca consacrarea. Actorii Nuami Dinescu si Paul Buta vor avea numeroase interventii in timpul show-ului, alaturi de Mirela Pana si Mara Chirita, care vor imbina cintecele cu momente de actorie. De la Chisinau isi va cauta consacrarea in lumea muzicii micuta Emy, de numai 10 ani. Denisa, una dintre cele doua membre ale grupului "Bambi", va incerca sa devina moderator TV, iar cuplul Mihai si Mariana Calin si ansamblul "Floare de Colt" vor incinta publicul cu un recital folcloric, dupa care Rafael ii va delecta cu muzica usoara. Nu vor lipsi nici trupa de break dance "Metro Colonia" si maestrul stepului Gabriel Blodoi. Pentru momentele vesele din spectacol, Romica Constantinescu si-a pregatit o sarja de bancuri proaspete. Finalul spectacolului "Se cauta o vedeta" va fi marcat de recitalul Elenei Cirstea. TUDOR DUMITRESCU Cistigatorii concursului "E.Z. Summer Party" Pe terasa Caltun din statiunea Venus s-a facut extragerea cistigatorilor la concursul "E.Z. Summer Party". Echipa promotionala a "Evenimentului zilei" a acordat urmatoarele premii: Gheorghe Miculescu, din Tirgoviste - un telefon mobil "Nokia 5110", Edmond Gava, din Bucuresti - role marca "Rollerblade", Stefan Cozma, din Viseu de Sus, judetul Maramures - set de pescuit de la "Gipo Pescar". Pe linga premii, toti cistigatorii vor primi si materiale promotionale din partea "Evenimentului zilei". Cei trei cistigatori sint rugati sa contacteze echipa promotionala a cotidianului nostru la telefon 092/62.02.70 pentru a intra in posesia premiilor. Urmatoarea extragere va avea loc luni, 7 august, iar lista cistigatorilor va fi publicata in editia din 8 august a cotidianului "Evenimentul zilei". Hotii de celulare de pe plaja opereaza cu ajutorul elicopterelor Un telefon celular lasat "la vedere", pe coltul cearsafului de plaja de domnii "importanti", risca sa iasa din "raza de acoperire" a posesorului legitim si sa astepte urmatorul apel in buzunarul vreunui tinar bronzat care se plimba cu nonsalanta pe plaja. Hotul de celulare n-are nevoie pentru a-si face treaba decit de cele citeva secunde in care privirea victimei este atrasa, sa zicem, de o tinara care se bronzeaza topless. "Se fura ca la balamuc", ne-a declarat comandantul politiei din Neptun, lt. col. Stefan Munteanu. Potrivit afirmatiilor sale, anul acesta se remarca printr-un element de noutate in domeniu: hotii care profita de faptul ca atentia victimei e distrasa de elicoptere care ofera turistilor mini-croaziere la joasa altitudine. Evident, hotii nu se multumesc sa pindeasca si sa speculeze aceste momente, ei exceleaza acum in punerea in scena a unor mici diversiuni, ceva mai elaborate decit trucul clasic, dar inca eficient, al prosopului scapat din mina si ridicat apoi de pe cearsaful victimei. Impreuna cu celularul acesteia. Unul dintre aceste scenarii este special conceput pentru turistii cu copii mici si presupune existenta unui complice, de regula o femeie, care ademeneste copilul cu o jucarie sau o bomboana, iar hotul "salta" celularul de pe masa in timp ce parintele e ocupat cu recuperarea odraslei sale. Deci, veniti la mare, stati la soare, dar cu ochii pe celulare! ( H.O., F.A. ) Pe plaja cu Lady Di O vacanta petrecuta impreuna cu Lady Diana pe nisipul fierbinte al plajei din Neptun? Acest lucru a devenit posibil datorita nastrusnicei idei a unor comercianti, care au scos la vinzare prosoape infatisind-o pe regretata printesa. Seduse de idee, numeroase admiratoare ale celei care a fost Lady Di, candela din bataia vintului, au achizitionat prosopul pe care e imprimat chipul printesei. Fenomenul a luat amploare, astfel incit la Neptun plaja e doldora de gratii autohtone care isi bronzeaza trupurile intinse pe prosoapele omagiind-o pe Printesa Inimilor. S-o porti pe Diana in jurul soldurilor ori sa-ti impodobesti sezlongul cu prosopul respectiv inseamna, la Neptun, pe simandicoasa plaja din dreptul vestitelor steaguri, sa fii la moda. ( H.O., F.A. ) O familie din Constanta ofera Copil de infiat prin mica publicitate Culmea cinismului a fost atinsa, zilele acestea, de o familie din Constanta care timp de mai multe zile a publicat anuntul: "Caut familie pentru infierea unei fetite in virsta de doua luni. Tel. 69.72.63". Din fericire, insolitul anunt a atras atentia, in timp util, chiar asistentilor sociali din cadrul Directiei Judetene pentru Protectia Copilului, inainte ca "retelele de profil ale amatorilor de chilipiruri sa intre pe felie". "Alo, aveti copil de dat?" Asa a sunat intrebarea pusa de Georgeta Vasile, inspector in cadrul Serviciului de protectia copilului de la centrul de plasament "Dr. Caius Mihaila", cind o voce barbateasca a raspuns apelului telefonic de la numarul publicat in anunt. "DaÉ", a venit raspunsul, usor timid si ezitant. Copilul e intreg, sanatos si, oricum, mama, in virsta de 16 ani, si-a dat acordul pentru infiere, a continuat barbatul care s-a identificat a fi bunicul micutei Bianca Lungu - scoasa "la mezat" prin mica publicitate. Barbatul a mai adaugat ca nu urmareste obtinerea unor avantaje materiale din infiere, dar orice sprijin acordat mamei minore, pentru terminarea liceului, este bine venit. "Noi n-avem conditii sa-l crestem si, oricum, ne-am face de ris in cartier. Daca vreti sa luati fetita, mergeti la centrul «Caius Mihaila» ca ei se ocupa de adoptie", a incheiat bunicul, scump la vorba. Graba suspecta! "Situatia este stupefianta si paradoxala in acelasi timp - spune Sanda Iordache, psiholog, sefa centrului de plasament. Graba cu care familia Lungu incearca sa scape de copil fiind suspecta atita timp cit nu a expirat termenul de 30 de zile in care mama poate reveni asupra deciziei". "Este impotriva legii, a eticii si a bunului simt, spune dr. Sanda Iordache, si tocmai de aceea pentru a o scapa pe mama-minora de presiunea pe care am sesizat-o din partea parintilor, am avansat si oferta de a oferi adapost mamei si copilului". Atit Bianca Lungu - cit si mama - Cristina - sint minore si ar trebui puse sub protectia legii, capacitatea de decizie la virsta de 16 ani fiind limitata, nebucurindu-se de sprijinul tutorilor si deci avind nevoie de consiliere calificata. Cristina vrea sa fie mama! Si totusi minora Cristina Lungu ar dori sa fie mama in adevaratul sens, sint de parere asistentii sociali. Chiar daca, la inceput, dupa ce s-a inregistrat la spital si a nascut sub un nume fals, si-a parasit copilul nou-nascut, astazi ea a inceput sa dea tircoale, timida, centrului de plasament. "De fapt, si cind s-a externat din spital Cristina a vrut sa pastreze copilul, dar pentru ca parintii nu au primit-o acasa a stat la o prietena o vreme, apoi familia a adus-o la centrul de plasament si a pus-o sa dea declaratie de accept pentru darea spre infiere a copilului", spune dr. Sanda Iordache. Acum, dupa ce cazul a fost facut public, prin aparitia in presa a anuntului pentru infiere, mai de sila, mai de mila, familia Lungu pare sa inceapa a se impaca cu ideea maternitatii minorei Cristina. Bunica a venit chiar in weekend sa-si vada nepoata, gazduita temporar in "dormitorul florilor" de la centrul "Dr. Caius Mihaila". Doar bunicul M. Lungu, ofiter mecanic la Compania Petromar, se mai tine batos. Asistentii sociali sint insa de parere ca mai este inca timp ca lucrurile sa intre in normal. DAN MIHAESCU Cu sase persoane la bord, Elicopterul societatii Trans Gaz Medias s-a prabusit linga Sighisoara Ieri, in jurul orei 12.00, un elicopter IAR 316B, cu sase pasageri la bord - doi piloti si patru inspectori ai Autoritatii Aeronautice romane, care efectua un zbor de instruire, s-a prabusit la cinci minute de decolare, la marginea de nord-est a Sighisoarei. Trei dintre pasageri au fost raniti si transportati de urgenta la Spitalul Judetean din Tirgu Mures. Din primele informatii rezulta ca elicopterul decolase de la baza din Sighisoara, cu destinatia Reghin. Dupa cinci minute, din cauza unei pene de motor, aparatul a pierdut din inaltime si a fost cit pe-aici sa se prabuseasca peste blocurile din cartierul Tirnava. Pilotul, Nicolae Marian, si mecanicul de bord, Gheorghe Matei, au reusit sa evite prabusirea peste locuinte. Aparatul nu a mai putut fi redresat insa si a cazut pe un teren viran, linga riul Tirnava-Mare. La impactul cu solul, elicopterul s-a dezmembrat. In elicopter se aflau sase persoane: Nicolae Marian (pilot), Gheorghe Matei (mecanic de bord) si patru inspectori de la Autoritatea Aeronautica: Toma Gheorghe, Nicolae Toader, Victor Ionescu si Marin Nuta. Pasagerii care au fost raniti sint: mecanicul de bord si doi dintre inspectori. Medicii ne-au precizat ca unul dintre raniti, Nicolae Toader, este in prezent supus unor investigatii pentru a se stabili cu exactitate diagnosticul. Acesta a suferit un traumatism toraco-abdominal, in timp ce ceilalti doi raniti au suferit leziuni usoare. Matei Gheorghe va ramine deocamdata in spital, fiind suspectat de leziuni la nivelul coloanei vertebrale. Gheorghe Toma a fost externat ieri seara. Aparatul, cumparat in urma cu patru ani de la IAR Ghimbav, este proprietatea SC Trans Gaz Medias si era folosit pentru controlul conductelor prin care se transporta gazul, in situatii speciale, precum si pe post de ambulanta aeriana in cazul unor accidente de munca. Zborul de ieri era destinat verificarii pilotilor, angajati ai SC Trans Gaz. Specialistii sustin ca elicopterul a intrat in autorotatie si din aceasta cauza pasagerii au scapat mai mult cu spaima. Comisia de ancheta trimisa ieri dupa-amiaza la Sighisoara se va pronunta in cursul zilei de astazi in privinta cauzelor accidentului, ne-a declarat Vasile Tocu, inspector sef al Inspectoratului Aviatiei Civile din cadrul Ministerului Transporturilor. Gabriel Coconea, directorul general al SC Trans Gaz Medias, ne-a declarat la rindul sau ca, pina ieri, elicopterul IAR 316B nu a avut niciodata probleme. Aparatul, care era asigurat la Asirom, construit dupa licenta frantuzeasca, este primul tip de elicopter construit la Ghimbav si, spre deosebire de modelul Puma, nu arde la impactul cu solul. MIHAELA BALEA ALINA GRIGORE Satul vaduvelor Satul Vaidei, din comuna Romos, situat in apropierea Orastiei, are case mari, curti intinse si porti inalte. Influentate de sasii care au trait in zona, gospodariile se insira de-a lungul drumului, casa-n casa, cu porti care amintesc de cetatuile de odinioara. In Vaidei situatia este aparte din cauza ca aproape tot timpul este in doliu. Majoritatea femeilor poarta haine cernite si isi jelesc barbatii. In Vaidei sint 386 de gospodarii. Dintre acestea,140 au ramas fara barbati. De ce sint atitea vaduve intr-un mic sat nu-si pot explica nici doctorul, nici primarul si nici preotul. Cele mai diverse boli rapun barbatii Unii dintre barbati au murit de batrinete, altii de cancer, unii de prea multa munca, altii de infarct, unii in accidente, altii de boli ale stomacului sau comotie cerebrala. Femeile ramase fara sot incearca din rasputeri sa tina gospodaria ca pe vremea cind traia omul lor, sa nu se vada ca lipseste mina de barbat. Unele mai vind din vaci, altele se descurca cum pot din pensiile mici, primite de la CAP. Toate lucreaza pamintul pe care il au si se mai ajuta cu copiii plecati la oras. Durerea lor mare e ca si-au dat copiii la scoala, au ramas la oras si nu s-au mai intors in sat. Le este frica sa nu se aleaga praful de munca lor de-o viata. LUCIAN STANCIU In drum spre amanta, un batrin de 73 de ani a fost jefuit Era atit de beat, incit nu se trezise nici dupa 24 de ore de la incident La 73 de ani, Grigore Luculescu, din comuna Scundu, judetul Vilcea, se simte inca in mare forma si nu se gindeste decit la bautura si la femei. Luni dimineata, la ora 5.00, el astepta trenul de Dragasani, unde locuieste amanta sa. Era insa atit de beat, incit avea in picioare doar un pantof; pe celalalt il pierduse pe peron. Trei tineri l-au atacat si i-au luat palaria, si 1.200.000 de lei. Fara palarie, fara pantof si, mai ales, fara bani nu avea ce sa mai caute la amanta, asa ca s-a dus la politie, dar n-a apucat sa spuna mare lucru, caci era prea beat. Ieri la prinz, politistii inca mai asteptau ca mos Grigore sa se trezeasca si sa le explice pe larg cum fusese jefuit. ION SPANU Cearta la gelozie I-a crapat capul si l-a aruncat in put Un pensionar din Motru, judetul Gorj, a fost arestat preventiv pentru o crima comisa cu doua zile in urma. Constantin Mihut (66 de ani) l-a invitat pe Petre Netcu (53 de ani) la un pahar de bautura la el acasa. Dupa ce s-au ametit zdravan, acesta din urma i-a spus lui Mihut ca i-ar placea sa-i violeze nevasta. Lovit in barbatie, Constantin Mihut a pus mina pe o secure si si-a lovit prietenul pina i-a ciopirtit teasta. Apoi l-a tirit prin gradina si i-a aruncat trupul intr-un put improvizat. Cadavrul a fost gasit duminica seara, de Iordan Alexandru, dispecer de serviciu la EMC Motru. Constantin Mihut a fost arestat preventiv, in baza mandatului pentru 30 zile, emis de Parchetul de pe linga Tribunalul Gorj. CLAUDIA TIPLUICA C.N.A.S.S. a stabilit tarifele in spitale O zi de spitalizare la terapie intensiva va costa peste un milion de lei Tarifele medii de spitalizare pe zi, la nivel national, au fost stabilite ieri de Casa Nationala de Asigurari Sociale de Sanatate. Astfel, tariful mediu pe zi de spitalizare in institute este, incepind cu 1 august, de 665.863 de lei, in spitalele clinice - 301.015 de lei, in spitalele judetene - 276.144 de lei, in cele municipale si orasenesti - 192.632 de lei, iar in spitalele comunale -138.853 de lei. Sectiile de terapie intensiva, chirurgie generala si cardiovasculra, nefrologie si urologie au cele mai ridicate costuri, o zi de spitalizare ridicindu-se la peste un milion de lei. Pentru internarile la cerere, costurile serviciilor medicale vor fi suportate de catre solicitant, conform tarifelor pe zi de spitalizare stabilite de fiecare spital in parte. ( G.R. ) Premiera chirurgicala Un chirurg austriac "repara" inimi romanesti la Spitalul Militar Un nou tip de interventie chirurgicala, pe cord deschis, a fost testat in aceste zile la Centrul de Boli Cardiovasculare al Armatei. Prof. dr. Georg Kobinia, chirurg la clinica Karlfort din Austria opereaza zilele acestea 20 de pacienti cu afectiuni cardiace. Spre deosebire de vechea tehnica, noul tip de interventie nu mai presupune oprirea si oxigenarea artificiala a inimii in timpul operatiei. De asemenea, mortalitatea si riscul lezarii intraoperatorii a inimii sint mult reduse. La ora actuala, o operatie clasica pe cord deschis costa in Romania aproximativ 2.000 de dolari. Prin noua metoda, costurile scad cu pina la 50%. Tehnica a fost testata pentru prima data in Brazilia, in urma cu zece ani. "Medicii brazilieni isi doreau sa faca operatii cu bani putini si au reusit acest lucru. Ulterior, tehnica a fost preluata si imbunatatita de chirurgii europeni", a precizat dr. Kobinia. Folosirea noului tip de interventie, permite si o recuperare mult mai rapida a pacientilor. "Dupa cinci zile, pacientul poate pleca acasa, iar dupa trei saptamini isi poate relua munca", a declarat unul dintre colaboratorii chirurgului austriac, conf. univ. dr. Ion Tintoiu, care a participat la operatii alaturi de dr. Kobia. Timp de patru zile, alaturi de medicul austriac participa la operatii patru echipe de medici romani care vor aplica ulterior noua metoda si in chirurgia romaneasca. GETA ROMAN Dor de calarit Raduleasca isi doreste un armasar Mihaela Radulescu, prezentatoarea emisiunii "Steaua ta norocoasa" (PRO TV), implineste miine 31 de ani. Desi fosta doamna Banica reprezinta un exemplu viu pentru performantele la care au ajuns tehnicile de infrumusetare, nu se poate spune ca barbatii nu mai saliveaza pavlovian privind-o. Nici profesional Mihaela nu o duce tocmai rau. Cu toate ca trecerea de la Antena 1 la PRO TV i-a dublat productia de "perle" pe emisiune, "Steaua" ei are un rating onorabil. De ziua de nastere, frumoasa protevista si-ar dori sa calareasca un armasar alb, seara, pe nisipul fierbinte. ( S.Sp. ) Panica pe litoral "Stare de asediu" la Constanta Ieri, incepind cu ora 18.00, transportul public de calatori din Constanta, iluminatul public si apa calda din locuinte au fost sistate pe o perioada nedeterminata. Sinistra masura care a indus o stare de asediu in cel ce-al doilea oras al tarii (in prezent, lasind in bezna, fara transport comun si apa calda si statiunea Mamaia) a fost instituita de primarie dupa ce judecatoarea Vasilica Tita, de la Tribunalul Constanta, a desfiintat doua hotariri mai vechi ale Consiliului local, in baza carora se reglementa activitatea de transport de calatori in oras, incasarile de impozite si taxe si platile de subventii. O data cu desfiintarea celor doua hotariri ale Consiliului local nu mai exista cadrul juridic legal pentru functionarea nici unei institutii publice sau private care are relatii contractuale cu primaria, deci nici pentru iluminat public, transport de calatori sau agent termic. DAN MIHAESCU 