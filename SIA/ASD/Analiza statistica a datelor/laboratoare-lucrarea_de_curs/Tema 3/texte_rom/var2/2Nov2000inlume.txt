 Moarte "par-avion" Boeing-ul 747 prabusit la Taipei a gresit pista Catastrofa in care a fost implicat avionul Boeing 747 al companiei Singapore Airlines, care s-a prabusit si a luat foc marti seara pe aeroportul din capitala taiwaneza Taipei, la putin timp dupa decolare, facind 79 de morti si 100 raniti, ar fi putut fi provocata ciocnirea cu materialele de constructie aflate pe o pista inchisa pentru reparatii, a anuntat ieri un post de televiziune taiwanez, citat de AFP. Postul local TVBS considera ca este posibil ca avionul sa fi intrat din greseala pe pista 05R, aflata in reparatii, in locul pistei 05L, situata in vecinatatea celei dintii. Supravietuitorii accidentului au povestit ca au simtit din vibratiile avionului ca pista avea o suprafata neregulata. La locul accidentului, camerele TVBS au surprins imaginea unui excavator, de doi metri inaltime, care fusese vizibil lovit. In plus, un oficial al companiei Singapore Airlines a confirmat faptul ca pilotul vazuse ceva pe pista inaintea producerii accidentului. Potrivit unui ultim bilant furnizat de Singapore Airlines, accidentul s-a soldat cu 79 de morti. In momentul prabusirii, 76 de persoane au murit pe loc, iar alti trei pasageri, printre care o femeie insarcinata, au murit la spital din cauza ranilor grave. Printre zecile de supravietuitorii aflati sub supraveghere medicala, unii se afla in stare critica, grav raniti sau intoxicati cu fum. Pina la jumatatea zilei de ieri, echipele de salvare reusisera sa scoata dintre ramasitele avionului ultimele cadavre si cele doua cutii negre ale avionului. Pasagerii ramasi in viata au relatat povesti incredibile despre miracolul supravietuirii lor. Majoritatea au povestit ca au auzit un zgomot puternic, urmat de o "minge de foc" care a inaintat prin cabina pilotilor dinspre botul avionului. In mare parte, supravietuitorii s-au aflat pe locurile dinspre coada aparatului, insa toti s-au declarat umiti de faptul ca au scapat cu viata. Un Antonov cu 48 de rusi la bord a explodat in zbor Marti seara, un avion de tip Antonov 26, apartinind companiei angoleze Ancargo, a explodat in aer si s-a prabusit in nord-estul Angolei, provocind moartea celor 48 de persoane aflate la bord, a anuntat agentia portugheza Lusa, citata de AFP. Din motive inca neelucidate, avionul a explodat in zbor si s-a zdrobit de sol in jurul orei locale 19.30, la circa 50 de kilometri de orasul Saurimo, capitala provinciei Lunda Sul. Explozia s-a produs la citeva minute dupa decolarea de pe aeroportul din Saurimo. Agentia de turism Gucango, cea care inchiriase aparatul Antonov 26 pentru a asigura diverse legaturi interne pe teritoriul angolez, a anuntat ca in avion erau imbarcati 42 de pasageri si sase membri ai echipajului, toti de nationalitate rusa. LIVIA CIMPOERU Sofia da o adevarata lectie de coordonare in urmarirea obiectivelor diplomatice Gambitul bulgaresc pentru ridicarea vizelor Presa bulgara continua sa acorde spatii largi recentei campanii declansate de autoritatile de la Sofia pentru a forta Uniunea Europeana sa ridice obligativitatea vizelor pentru cetatenii bulgari. Radicalizarea pozitiei Bulgariei fata de Uniunea Europeana functioneaza clar dupa un scenariu pus la punct anterior, se arata intr-un comentariu publicat, miercuri, in cotidianul "Novinar". Mai intii a fost declaratia presedintelui Comisiei parlamentare bulgare pentru politica externa si integrare europeana, Asen Agov, potrivit careia Bulgaria ar putea parasi Pactul de Stabilitate daca UE nu va rezolva favorabil problema vizelor pentru cetatenii bulgari. Declaratia lui Agov a fost sprijinita "intimplator" de mai multe autoritati bulgare, precum si de oameni de afaceri si analisti politici, insa reactia UE - un amestec de retinere si mirare - nu a multumit Sofia, sustine "Novinar". "De aceea, a intrat in scena cea de-a doua parte a scenariului: Sofia a amenintat ca, daca problema vizelor nu este rezolvata favorabil, Bulgaria nu-si va respecta angajamentul de a inchide primele patru reactoare ale centralei nucleare de la Kozlodui inainte de expirarea termenului de exploatare". A urmat declaratia premierului Kostov, care a confirmat ca obiectivul scoaterii Bulgariei de pe "lista neagra" este una dintre prioritatile actualei guvernari. Un test politic pentru viitoarele alegeri Problema vizelor a devenit deosebit de actuala pentru guvernantii de la Sofia si s-a transformat intr-un test politic inaintea alegerilor parlamentare din primavara lui 2001. Ridicarea obligativitatii vizelor pentru cetatenii bulgari ar reprezenta un succes electoral major pentru actualii guvernanti de la Sofia, a caror popularitate a scazut ingrijorator in ultimele luni. De asemenea, libera circulatie a bulgarilor va duce la scaderea nivelului somajului, a carei rata reprezinta aproximativ 17 la suta din populatia activa a Bulgariei. Santajul cu centrala de la Kozlodui are doua efecte: daca se va rezolva problema vizelor - bine, daca nu, Bugaria isi va pastra capacitatile energetice si va putea sa cistige din exporturile de energie, este de parere "Novinar". In cazul unei dileme de genul ridicarea vizelor sau regim rationalizat de energie, majoritatea bulgarilor vor sustine functionarea tuturor reactoarelor de la Kozlodui, afirma publicatia citata. Inchiderea primelor patru reactoare de la Kozlodui, fiecare cu o capacitate de 440 MW, a fost una din principalele conditii solicitate Sofiei de Uniunea Europeana pentru inceperea negocierilor de aderare. Rabdarea manifestata fata de partenerii occidentali nu da rezultate "Este evident ca prestatia diplomatica a Bulgariei in relatia cu Uniunea Europeana nu a dat nici un fel de rezultat. Nu au fost apreciate nici docilitatea, nici rabdarea noastra fara margini, nici indeplinirea unor angajamente asumate. Pur si simplu, Bulgaria nu are alta solutie decit aceea de a raspunde santajului prin santaj", conchide "Novinar". Prin posibila retragere din Pactul de Stabilitate, guvernantii de la Sofia pun in practica fie o manevra iscusita, fie un teatru al absurdului, este de parere cotidianul bulgar "Trud". "De ce pina acum Bulgaria lauda Pactul de Stabilitate, iar astazi il critica? Singura explicatie logica ar fi ca, dupa schimbarile survenite in Iugoslavia, Pactul de Stabilitate nu mai poate fi de nici un folos Sofiei. Bulgaria are nevoie de mari investitii si nu de mici ajutoare financiare pentru unele proiecte", se arata in comentariul aparut in editia de miercuri a cotidianului cu cel mai mare tiraj din Bulgaria, "Trud". Strategia bulgara - dans perfect sau teatru absurd? De ce participarea Bulgariei in cadrul Pactului de Stabilitate este conditionata de ridicarea vizelor pentru cetatenii sai, din moment ce intre cele doua lucruri nu exista nici o legatura? Probabil ca retragerea Sofiei din aceasta organizatie este discutata de mai mult timp, iar acum se cauta un motiv, este de parere cotidianul "Trud", proprietate a concernului german WAZ. Chiar daca va cadea sau nu obligativitatea vizelor pentru cetatenii bulgari, prin campania declansata in ultimele zile, premierul Ivan Kostov va obtine profituri electorale in pragul alegerilor parlamentare din 2001. "Daca asa-numitul ultimatum lansat de Asen Agov a fost discutat inainte cu partenerii din UE si NATO, atunci asistam la un dans perfect executat de Bulgaria impreuna cu Europa. In caz contrar, inseamna ca guvernantii de la Sofia joaca un teatru absurd. Iar intrarea Bulgariei intr-un Pact de nestabilitate este ca si realizata", conchide cotidianul "Trud". ( Mediafax ) Flash Curierii politiei indiene lucreaza de le merg fulgii Cel mai mare-n rang e porumbelul-bumerang Conducerea politiei din statul indian Orissa este mindra de oamenii sai, dar, mai presus de orice, de "escadrila" de 794 de porumbei calatori, transmite Reuters. Inspectorul de politie cu gradul de general Uma Shankar Misra este in stare de orice pentru porumbeii sai si insista ca, in ciuda revolutiei in comunicatii, zburatoarele continua sa fie indispensabile pentru transmiterea mesajelor catre sectii de politie din localitati izolate. Porumbeii incep "antrenamentul" cind au patru sau sase saptamini si, daca ajung la gradul de "bumerang", pot zbura nonstop 500 de kilometri, dupa care ciugulesc citeva boabe si sint gata sa refaca drumul spre punctul de pornire. Intretinerea lor costa mai mult de 10.000 de dolari pe an, iar Misra afirma ca, spre deosebire de mijloacele de comunicare moderne, asigura pastrarea totala a secretelor si s-au dovedit vitali in transmiterea de mesaje din si inspre zonele sinistrate dupa ciclonul care anul trecut a ucis in India 8.500 de oameni. ( I.A. ) Romania isi pastreaza prima sansa la intrarea in NATO Romania este una dintre principalele state candidate la NATO, a afirmat secretarul de stat in MAE, Mihai Razvan Ungureanu, in alocutiunea rostita cu prilejul reuniunii Asociatiei Tratatului Atlanticului, care s-a desfasurat la Budapesta, pe tema "Tranzitia si integrarea. Perspectivele statelor membre si candidate ale NATO in Europa", transmite Rompres. Mihai Razvan Ungureanu a subliniat ca Romania se situeaza intre tarile a caror credibilitate nu este pusa la indoiala si se afla undeva pe primele locuri in lista de state candidate, poate chiar in aceeasi postura de candidat de cap de lista cu care am fost calificati la summit-ul de la Washington, in urma cu un an. ( I.A. ) La scurt timp dupa ce a vorbit cu avocatul sau, Jozsef Deak a evadat sarind gardul inchisorii Un detinut maghiar a reusit o evadare spectaculoasa din Penitenciarul Arad. Marti seara, la ora 18.00, Jozsef Deak, in virsta de 24 ani, cetatean maghiar, arestat preventiv pentru tentativa de furt, a fost vizitat de avocatul aradean Marius Ionita. Dupa vizita, profitind de neatentia unui subofiter, Deak a reusit sa escaladeze gardul inchisorii in zona unui post de paza, in care la ora respectiva nu se afla nici un gardian. El a fugit citeva sute de metri pina drum lateral, de unde se pare ca a fost preluat de un autoturism. Evadarea a pus pe jar atit cadrele penitenciarului aradean, cit si jandarmii si politistii de frontiera. Evadatul a fost dat in consemn la toate punctele de trecere a frontierei. La Arad a sosit o comisie din partea Directiei Generale a Penitenciarelor, care a inceput o ancheta administrativa pentru a stabili atit imprejurarile in care s-a produs evadarea cit si eventualele vinovatii. Pina la finalizarea anchetei, conducerea unitatii nu a furnizat vreun detaliu suplimentar privind evadarea. Jozsef Deak fusese prins in flagrant de politistii de la Furturi auto pe cind incerca sa fure din Arad, un Volkswagen Passat productie 1999, cu un dispozitiv special de anihilare a alarmei electronice. Se pare ca era insotit de doua persoane, care urmareau operatiunea dintr-un Ford Sierra cu numar de Oradea, parcat in apropiere. Deak a fost inchis in 5 octombrie. In dosarul sau nu a existat nici o mentiune privind faptul ca ar fi un individ periculos, desi politia are certitudinea ca el face parte dintr-o retea internationala de hoti de masini de lux. El a fost tratat ca orice detinut de rind, fara a beneficia de vreo atentie speciala, cum s-ar fi intimplat daca penitenciarul ar fi fost alertat. Ancheta va stabili si cine se face vinovat de acest fapt care a facilitat evadarea lui Deak. Pina la inchiderea editiei, Jozsef Deak nu a fost prins. El a fost dat si in atentia politiilor din judetele limitrofe Aradului. SORIN TROCAN 