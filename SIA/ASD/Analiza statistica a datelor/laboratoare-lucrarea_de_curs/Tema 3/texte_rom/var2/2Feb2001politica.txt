 Iliescu a aflat prioritatile legislative ale partidelor parlamentare Audiente la "Inalta Poarta de la Cotroceni" Ion Iliescu i-a chemat ieri, la Palatul Cotroceni, pe liderii a trei dintre partidele politice parlamentare pentru a vedea impreuna cum pot fi armonizate punctele de vedere referitoare la prioritatile legislative ale sesiunii ordinare a Parlamentului Romaniei. Dupa ce initial fusese stabilit un program al intilnirilor dupa-amiaza, acesta a fost decalat si mai toate intilnirile au avut loc in jurul prinzului. Vadim se ofera sa ajute dezinteresat PDSR! Primul dintre partidele chemate la Cotroceni a fost PRM, care prin C.V. Tudor i-a "atras atentia" lui Iliescu asupra faptului ca "exista autonomie locala in Europa democratica, dar pe criterii administrative, financiare, de buna gospodarire, nu pe criterii etnice, cum doreste UDMR". Vadim a zis ca inainte de a veni la intilnirea cu "cirpa kaghebista" - cum il alinta el pe Iliescu - a discutat in mai multe rinduri cu Funar, cel care i-a spus ca exista "o stare de tensiune in Transilvania." Fostul militian, acum deputat PRM, Vasile Mois, membru al delegatiei, i-a spus si el lui Iliescu faptul ca, daca legea trece de comisia parlamentara de mediere in aceasta forma, "ar fi foarte grav, iar concesiile pe care PDSR si, in general, actuala administratie le fac UDMR sint impotriva interesului national." In continuare, dupa cum a mai spus el, s-a ridicat si problema Legii Lupu privind composesoratele. In acest sens, PRM are plingeri din zona Vatra Dornei ca sint oameni "pretinsi urmasi ai regimentelor graniceresti" care solicita hectare de pamint din Bucovina. PRM vrea ca presedintele sa se implice si sa-si lamureasca fostii subalterni din PDSR sa accepte cele 12 amendamente "ale noastre" la Legea Lupu. Iliescu a mai fost somat sa-i indice lui Nastase sa dea o ordonanta de urgenta pentru stringerea armelor de la populatie in urma cresterii fenomenului infractional in Romania. Vadim l-a pirit la Inalta Poarta a Cotrocenilor pe ministrul de interne, Ioan Rus, pentru ca "nu I-a clintit pina acum pe bunul lui amic din Cluj, Radu Sirbu, care a comis ilegalitati grave". In final, Vadim a subliniat: "Avem o lista de peste 20 de prioritati legislative, si nu este nevoie ca PDSR sa devina atit de slugarnic fata de PD, PNL si UDMR, pentru ca in cazul in care PDSR are initiative legislative pozitive si respecta filosofia social-democrata a legilor, ii ajutam dezinteresat. Nu solicitam intrarea la guvernare, dar daca interesul national o cere, putem sa-i ajutam sa nu intoarca spre populatie o fata monstruoasa". UDMR a incercat sa-l convinga pe presedinte ca Legea Lupu nu trebuie modificata Imediat dupa incheierea consultarilor cu Ion Iliescu, presedintele UDMR a afirmat ca Legea Lupu nu trebuie modificata. Daca apar sau au aparut probleme legate de aplicarea acestui act normativ, "ar trebui studiate normele de aplicare". Marko Bela a precizat ca nu cunoaste propuneri de modificare a legii din partea PDSR, exprimindu-si speranta ca, in cazul aparitiei unor astfel de propuneri, vor fi consultati si specialistii Uniunii. Reprezentantii UDMR s-au referit, in cadrul intilnirii cu seful statului, in primul rind la prioritatile legislative, a spus Marko, subliniind ca interesele legislative ale formatiunii sale se refera la Legea imobilelor si la cea a proprietatii. Liderul UDMR considera ca este foarte important ca Legea imobilelor sa fie promulgata cit mai repede si ca legea fondului funciar sa fie aplicata intr-un ritm accelerat. El a mentionat ca Legea administratiei publice locale trebuie finalizata imediat dupa inceperea sesiunii parlamentare. "UDMR se afla in opozitie, pe care o vrea, insa, constructiva", a aratat Marko Bela, adaugind ca Uniunea doreste sa contribuie la toate eforturile de integrare europeana si euro-atlantica ale Romaniei. CRISTIAN OPREA PD s-a dus la Cotroceni cu temele facute Doua mesaje pregatisera democratii ieri, inaintea intrevederii cu presedintele Ion Iliescu la Cotroceni, bineinteles, acestea in afara a ceea ce aveau sa vada la fata locului. Primul mesaj al PD face referire la Legea administratiei publice locale, mai precis la prevederile care permit prefectilor sa suspende alesii locali. "Ca si garant al Constitutiei, presedintele Romaniei trebuie sa se pronunte in aceasta problema care lasa loc unor abuzuri periculoase", sustine Petre Roman. El planificase ca al doilea mesaj al PD catre Ion Iliescu sa se refere la protectia sociala a pensionarilor. Este vorba despre noua Lege a pensiilor care va intra in vigoare la 1 aprilie si care a fost modificata de Smaranda Dobrescu, acum senator pe listele PDSR. Legea a fost modificata in sensul plafonarii pensiilor la o pondere de maxim 45 de procente din salariul mediu pe economie, plafon cu care PD nu este de acord avind in vedere forma initiala a legii, care prevedea ca pensiile sa reprezinte cel putin 45 la suta din valoarea salariului mediu pe economie. ( N.I. ) Alternativa douamiserupenpaispe Chinuit noaptea peste masura de cosmarul in care i se arata diavolul Basescu spunindu-i "esti ales, nu esti ales, vremea presedintiei trece", Petre Roman isi ascunde ziua cearcanele si isi cauta de lucru. Cum mecanica fluidelor nu-i mai face cu ochiul ca altadata, presedintele inca in functie al PD se chinuie de ceva vreme sa incropeasca o alianta politica, chipurile, o alternativa la guvernarea PDSR. A luat dl. Roman o oala incapatoare, in care a inceput sa toarne, fara sa se zgirceasca, de toate: pedei, aperei, liberali, securisti, Magureanu, peuneristisicistigi, Mioara, Oana, Dutu, beregata lui Berceanu etc. A gustat, i-a dat si doamnei Mioara putin sa guste, a chemat si presa la ospat si s-a declarat tare mindru de iscusinta-i. Cum acest ghiveci trebuia sa poarte si un nume, cu care sa-l omologheze la OSIM, in Guinness Book sau cine mai stie unde, a chemat ursitoarele, pe rind, si le-a pus sa-si dea cu parerea. Adunarea pentru Democratie, zise una. Ba pentru dreptate, sari alta. Ba nu, Alternativa 2004, spuse cea mai batrina. Neincrezator, dl Roman le arunca pe toate (variantele, desigur) la presa si la "parteneri", care de fo' saptamina nu mai contenesc cu mistourile. Cum ar veni, de cintecul de lebada al politicianului Petre Roman li se rupe'n paispe oamenilor cu scaun la cap. Care, de altfel, au si fondat Alternativa douamiserupenpaispe. RADU PREDA Athanasiu crede ca PSDR negociaza cu PDSR pe picior de egalitate Negocierile de fuziune intre PDSR si PSDR vor incepe de saptamina viitoare. Presedintele PSDR, Alexandru Athanasiu, a declarat ieri ca negocierile vor fi finalizate pina la sfirsitul lunii mai, conform protocolului incheiat de cele doua partide. Negocierile vor fi purtate de cinci grupe de lucru, care isi vor aduce contributia la statutul, programele, relatiile internationale, analiza politica si imagine si viitoarea structura de conducere a partidului. Alexandru Athanasiu crede ca negocierile vor fi purtate pe picior de egalitate cu PDSR. El a calificat drept "nefondate" informatiile conform carora partidele fuzioneaza prin absorbtie, din moment ce noul partid se va chema Partidul Social Democrat (PSD), pastrind in proportie de 90 la suta numele formatiunii sale. Athanasiu nu exclude ca la noul partid sa adere si alte "factiuni social-democrate" din alte partide. In ceea ce priveste intrarea in Internationala Socialista (IS), Athanasiu considera ca PSD nu va mai parcurge toate etapele admiterii, mergind pe apartenenta deja existenta a PSDR la IS. El a fost de acord ca "ar putea fi o problema", deoarece la IS nu exista nici un precedent de acest gen. Athanasiu a mai spus ca proiectul noului partid va fi prezentat din timp IS si Partidului Socialistilor Europeni, pentru ca membrii lor sa isi poata forma o opinie. In acest sens, o delegatie a PSDR si PDSR va participa in luna mai la Congresul Partidului Socialistilor Europeni pentru a prezenta proiectul, iar in primavara este invitat la Bucuresti presedintele IS, Louis Ayala, din aceleasi motive. LUCIAN PURCAREANU Pentru ca la Constanta "iarna nu-i ca vara", Eventuala revenire a lui Dutu in PD ar putea fi aminata pentru sezonul estival Stelian Dutu este intr-o situatie cel putin delicata, revenirea sa in Partidul Democrat ridicind probleme celor care il vor inapoi mai ales inaintea Conventiei Extraordinare. Actualii lideri ai organizatiei PD de Constanta au votat miercuri seara in unanimitate impotriva reprimirii lui Stelian Dutu. Ieri, ei au fost la Bucuresti pentru a-si prezenta pozitia in Consiliul Executiv al PD. A fost audiat si Bogdan Niculescu-Duvaz, care a spus ca, "personal", se opune revenirii lui Stelian Dutu pentru ca "torpileaza unitatea partidului, statutar vorbind". In numele organizatiei Constanta, presedintele interimar Dumitru Moinescu ne-a declarat ca unanimitatea exprimata impotriva lui Dutu are la baza declaratiile acestuia impotriva partidului, dar si "importanta datorie" lasata de acesta in contul PD in presa locala pentru campania publicitara de la locale, precum si "instrainarea" a doua sedii din Constanta. Moinescu a adus un dosar de presa din perioada campaniei electorale cu diverse declaratii ale lui Dutu impotriva PD, dar si cu o fotografie care-l surprinde pe demisionar exact in momentul in care cobora de pe un perete tabloul lui Petre Roman. Dupa cum sustin surse participante, in sedinta de ieri a Consiliului Executiv al PD s-a pus problema inconsecventei unor membri ai organizatiei de Constanta care, asta-toamna, isi pusesera demisiile in bratele lui Dutu, iar acum au venit sa vorbeasca impotriva acestuia. La aceasta problema s-au adaugat si speculatiile conform carora revenirea lui Dutu ar insemna un sprijin pentru candidatura lui Petre Roman la presedintia partidului. Ca urmare, s-a facut propunerea ca "subiectul" Dutu sa fie reluat dupa Conventia Extraordinara a PD, programata la inceputul verii si care va avea ca finalitate alegerea presedintelui. Aceasta cu atit mai mult cu cit Stelian Dutu nu a inaintat inca o cerere oficiala de a se reinscrie in Partidul Democrat, dupa cum sustine purtatorul de cuvint Dumitru Moinescu. Surpriza ar putea veni insa cu o zi inaintea Consiliului de Coordonare National al PD din 8 februarie, care va convoca oficial Conventia Extraordinara pentru alegerea presedintelui. Atunci are loc sedinta Colegiului Director, format din conducerea centrala si a organizatiilor din tara, surse din PD declarindu-ne ca Stelian Dutu ar putea sa-si faca atunci aparitia mizind pe voturile anumitor lideri de organizatii. NARCISA IORGA Simona Marinescu vrea "sa timbreze social" telefoanele mobile si liniile erotice Societatile de telefonie mobila, tarifele liniilor erotice, alcoolul si tutunul sint vizate ca arie de extindere a timbrului social care finanteaza Fondul National de Solidaritate. Simona Marinescu, senator PD, a elaborat un proiect de lege unic privind constituirea si utilizarea Fondului National de Solidaritate (FNS), fond care este reglementat acum prin mai multe acte normative, unele avind chiar prevederi contradictorii. Fondul National de Solidaritate a fost constituit prin ordonanta de urgenta, in 1999, tot la initiativa Simonei Marinescu, pe atunci secretar de stat in Ministerul Muncii si Protectiei Sociale, si este destinat combaterii saraciei extreme. La infiintare, FNS a fost alimentat din timbrul social aplicat societatilor care organizeaza jocuri de noroc. In noul proiect de lege se propune extinderea timbrului social asupra veniturilor realizate de societatile de telefonie mobila, asupra pretului produselor de lux cu efect nociv (alcool si tutun), asupra tarifelor liniilor erotice, dar si asupra marilor averi constind in bunuri mobile si imobile. In acest ultim caz, timbrul social ar fi perceput anual, o data cu plata impozitelor catre stat. Proiectul de lege vizeaza si reconsiderarea masurilor de protectie sociala finantate de FNS, astfel incit cea mai mare parte a fondurilor alocate sa fie dirijate catre crearea de locuri de munca pentru saraci si catre investitii comunitare, sustine senatorul PD Simona Marinescu. Ea a mai pregatit un proiect de lege privind contractul cu timp partial de munca, proiect care ar reglementa raporturile de munca pentru activitati, cu mai putin de 8 ore pe zi sau mai putin de cinci zile pe saptamina. Astfel, s-ar elimina munca la negru, care este practicata acum de peste trei milioane de persoane. Cele doua proiecte de lege propuse de Simona Marinescu fac parte dintr-un pachet de cinci initiative ale PD, care vor fi avansate in parlament la inceputul sesiunii. Doua proiecte apartin senatorului PD Aurel Pana (Legea privind constituirea si utilizarea Fondului de Protejare a Producatorilor Agricoli impotriva calamitatilor naturale si Legea privind organizatiile cooperatiste), cel de-al cincilea proiect fiind avansat de Petre Roman (Lege privind reglementari de valorificare a masei lemnoase). Liderul PD considera ca toate cele cinci proiecte de legi sint in acord cu programul de guvernare, sperind astfel ca ele sa nu fie respinse de majoritatea parlamentara pedeserista. Daca va fi nevoie insa de negocieri politice pentru adoptarea acestor proiecte, Petre Roman spune ca este dispus sa le poarte, "pentru a fi mai eficienti". NARCISA IORGA Horia Rusu a fost condus pe ultimul drum de fruntasii PNL 1 februarie a fost o zi trista pentru Timisoara. Horia Rusu a plecat ieri pe ultimul drum. Sala de consiliu de la primarie, unde a fost depus inca de miercuri sicriul, s-a dovedit neincapatoare pentru sutele de prieteni si colegi care au dorit sa-i aduca un ultim omagiu omului politic Horia Rusu. Joi dimineata, intreaga conducere a PNL a venit de la Bucuresti cu un avion special. Mircea Ionescu-Quintus si Valeriu Stoica, insotiti de intregul Birou Permanent Central al PNL, au trecut prin fata sicriului colegului lor, care ar fi trebuit sa se afle in aceste momente in pregatiri pentru a candida la presedintia partidului. La ora 12.00, sicriul a fost scos din primarie, si Horia Rusu a plecat pe ultimul drum pe strazile orasului sau natal. In Cimitirul din Calea Sagului s-a simtit un vint rece, care a uscat lacrimile sutelor de participanti la acest moment trist. Horia Rusu a fost foarte iubit in Timisoara, iar acest lucru s-a putut observa la inmormintarea sa, la care au participat, pe linga membrii familiei, rude, prieteni si colegi de partid si adversari politici. Horia Rusu a stiut intotdeauna sa adune si sa impace. Disparitia sa fulgeratoare a lasat un gol imens in Timisoara. Nimeni nu era pregatit pentru acest moment. Oamenii care l-au admirat si l-au apreciat refuzau sa admita ca un banal accident de circulatie poate rapi un om atit de puternic. "Moartea nu poate curma existenta unui om, indiferent de cite carute-capcana vor mai circula pe soselele Romaniei", ne-a spus presedintele PNL Mircea Ionescu-Quintus, pe fata caruia se putea citi durerea despartirii de omul pe care l-a apreciat atit de mult. "Horia Rusu n-a incetat niciodata sa-si faca datoria. Sint prea tulburat, iar cuvintele sint prea sarace pentru a exprima durerea. Ii vom simti lipsa. Vom tinji dupa ideile sale, mai ales in acesti ani decisivi pentru soarta partidului si a tarii. Horia Rusu este un liberal prin traditie, prin vocatie si prin inalta sa pregatire". Inmormintarea deputatului liberal a fost un moment trist, dureros dar extrem de decent. Un grup masiv de liberali din Sibiu a venit la Timisoara pentru a-si lua ramas bun de la cel pe care sibienii l-au adoptat fara ezitare. Liberalii din Sibiu ne-au spus ca Horia Rusu a fost primit ca acasa, inainte de alegeri. "Masina cu care a avut accidentul a fost folosita in timpul campaniei de toti tinerii din PNL. Era un om atit de bun si de intelept. Nu intelegem de ce a trebuit sa pateasca asa ceva", ne-a spus un tinar liberal din Sibiu. TUDOR FLUERAS In TVR se va face o ancheta pe marginea incidentului de la Bruxelles "Libertatea de expresie nu scuza o atitudine ireverentioasa fata de prim-ministrul Romaniei" Referitor la articolul privind un eventual conflict deschis intre TVR si primul-ministru Adrian Nastase, aparut in "Evenimentul zilei" in data de 1 februarie 2001, Biroul de Presa al SRTV face urmatoarele precizari: Activitatea din televiziunea publica este strict reglementata si, in virtutea normelor si regulamentelor interne, este respectata si aparata libertatea de expresie a ziaristului. Astfel, de durata, ordinea si continutul stirilor care alcatuiesc Jurnalul sint strict raspunzatori ziaristii implicati in realizarea stirilor, structurati intr-o ierarhie constituita legal. Nici unul dintre aceste regulamente sau normative interne, in virtutea libertatii de expresie, nu permit si nu scuza lipsa de respect fata de orice persoana care vine in contact cu TVR cu atit mai putin nu ar scuza o atitudine ireverentioasa fata de primul-ministru al Romaniei. Fiind o problema de ordine interna, au fost sesizate organele competente din TVR, care sa constate veridicitatea celor publicate si, in functie de rezultat, sa propuna sanctiuni. Precizam ca presedintele director general al Televiziunii Romane Cristian Hajdi-Culea nu a avut nici o convorbire telefonica cu primul-ministru Adrian Nastase la Bruxelles, acesta nedepasindu-si in nici un fel competentele prin cererea de destituire a cuiva din echipa de la "Stiri". Biroul de Presa Bref Hildegard Puwak semneaza azi acordul SAPARD Ministrul integrarii, Hildegard Puwak, semneaza astazi, la Bruxelles, Acordul Financiar Multianual SAPARD, in calitatea sa de coordonator national al asistentei financiare nerambursabile acordate Romaniei de catre Uniunea Europeana. Din partea Comisiei Europene, acest document va fi semnat de Franz Fischler - comisarul european pentru agricultura si pescuit. SAPARD este programul de preaderare pentru agricultura si dezvoltare rurala. Cu banii primiti prin acest program, Romania trebuie sa-si alinieze politica din domeniul agriculturii la nivelul standardelor europene. ( T.G. ) Trocul politic ratat in Covasna Presedintele organizatiei judetene Covasna a PDSR, Adrian Casunean Vlad, a declarat, la conferinta de presa de joi, ca negocierile cu filiala locala a UDMR pentru postul de subprefect au fost aminate cu doua saptamini deoarece nu s-a ajuns la un consens. Proaspat deputat de Covasna al partidului de guvernamint, el a subliniat ca insuccesul discutiilor purtate cu presedintele UDMR Covasna, Arpad Marton, presedintele Consiliului Judetean, Janos Demeter, si primarul municipiului Sfintu Gheorghe, Almos Albert, s-a datorat inflexibilitatii reprezentantilor formatiunii lui Bela Marko. Casunean Vlad a spus ziaristilor ca judetul Covasna este, din acest motiv, singurul din tara care nu are subprefect numit. In opinia lui, Uniunea nu vrea sa renunte la un post de vicepresedinte de CJ, in schimb vrea sa obtina postul de subprefect prevalindu-se de anexa la protocolul incheiat intre conducerile la virf ale PDSR si UDMR. Presedintele organizatiei locale a partidului de guvernamint crede ca problema va fi transata la nivel central. ( P.D. ) Curatenie in MAE Restructurare pe capete - acesta este cuvintul de ordine in Ministerul Afacerilor Externe, "pastorit" de Mircea Geoana. Surse diplomatice ne-au marturisit ca ministrul Geoana a trecut la o "curatire" a posturilor din centrala, in primul rind. Urmeaza sa fie dati afara toti cei care nu corespund criteriilor profesionale impuse de noul ministru. Multe dintre locurile eliberate vor ramine asa pentru ca ministrul de externe intentioneaza sa reduca din personalul, considerat numeros, al MAE. In paralel cu "curatenia centrala" va incepe si "curatenia" din ambasade si misiuni. ( T.G. ) Liberal disciplinat, Theodor Stolojan participa azi la Delegatia Permanenta a PNL Theodor Stolojan isi ia in serios statutul de membru PNL. Astazi el va participa la sedinta Delegatiei Permanente a partidului, sedinta in care se va aproba decalarea, cu doua saptamini, pentru 17-18 februarie, a Congresului partidului, din cauza tragicei disparitii a lui Horia Rusu. Totodata, va fi supus votului participantilor la lucrari si noul regulament al acestui for. Intre noile atributii propuse pentru Delegatia Permanenta figureaza cea de a aproba strategia politica a PNL in functie de evenimente, aproba fuziunile sau aliantele politice, alege si revoca secretarul general al partidului la propunerea Biroului Permanent Central. De asemenea, vechii prevederi potrivit careia Delegatia Permanenta se reuneste trimestrial, ori de cite ori este nevoie, la convocarea presedintelui PNL, la cererea BPC, s-a mai adaugat si posibilitatea ca DP sa poata fi convocata si de jumatate plus unu dintre membri sai. ( C.S. ) Petre Roman e dispus sa-l ierte pe Dom' Profesor Alianta pe care o pune la cale Partidul Democrat cu ApR, PUNR si PNR isi schimba titulatura-proiect de la o zi la alta. Ieri, spre exemplu, Petre Roman a vorbit despre ea in conferinta de presa a PD ca despre "Adunarea pentru dreptate", dupa ce mai intii au fost amintite numele "Alternativa 2004" si "Adunarea pentru Democratie": "Vrem sa formam un for pentru toti oamenii care se vor simti nedreptatiti, nesiguri pe cine sa se sprijine in clasa politica", a spus oarecum patetic Petre Roman. El pare dispus sa lase la o parte conflictele avute cu Virgil Magureanu, fostul sef al SRI, pe care l-a acuzat public ca a stat in spatele mineriadei din 1991 care a rasturnat guvernul Roman. Virgil Magureanu este acum presedintele Partidului National Roman (PNR), formatiune cu care PD va incepe negocierile de alianta. "Este limpede ca in aceasta chestiune nu se poate sterge cu buretele ceea ce a fost. Daca avem asemenea discutii inseamna o incercare de a lamuri cum s-au petrecut lucrurile. Putem spune acum ca stiu adevarul despre evenimentele grave petrecute dupa '89? Eu cred ca nu. Dar cred ca a venit momentul unui dialog, un moment zero, care nu este unul al resentimentelor, ci unul al bunei credinte", a declarat ieri Petre Roman. ( N.I. ) 