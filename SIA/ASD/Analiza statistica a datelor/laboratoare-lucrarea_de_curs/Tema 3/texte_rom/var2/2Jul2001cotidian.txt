 Nadine - patroana de coafor Dupa periplul pe litoral cu noua emisiune pe care o modereaza la Prima TV - "Music Star" - Nadine vrea sa se apuce, din septembrie, de afaceri mai serioase. Ea intentioneaza sa-si deschida o scoala de dans unde, impreuna cu "bebelusa" Catrinel si alti cinci coregrafi de prima mina, sa-i invete pe doritori dansuri clasice si latino-americane. Insa "afacerista" Nadine nu se opreste aici. Ea stringe bani pentru a deschide si un coafor. CORNELIA POPESCU La relansarea "Vip"-ului, Mihaela-Porse l-a intrecut pe Copilu'-Bemve Vineri seara, incepind cu orele 19.00, la Romexpo, Jojo a dat startul unei curse de demaraj-viteza. Evenimentul a fost pus la cale de revista "Vip" care a avut ca motivatie relansarea sub o alta haina a publicatiei. Vedetele participante la cursa au venit cu masinile proprii si scumpe. Adrian Copilu' Minune a condus BMW-ul Z3. La fiecare start, isi activa CD player-ul, cu manele desigur. Mihaela Radulescu l-a avut copilot pe Mihai Leu si, desi Porsche-ul proaspat cumparat era in rodaj, a rulat numai cu 160 km/h. Au mai fost pentru trei ore piloti de curse si Oana Roman, Manuela Fedorca, Dan Teodorescu, Niels Schnecker (TVR 2), Mihai Dedu si citiva ziaristi. Din partea organizatorilor, respectiv a revistei "Vip", nu a participat nimeni, deoarece singurul care ar fi avut ce conduce, directorul Cristian Brancu, a avut masina stricata. Cursa a avut si un moment neplacut, care era sa se termine tragic. Lucian Viziru, de la Gaz pe Foc, s-a angajat intr-o cursa dementa cu Mihai Dedu si, fara sa tina cont de apropierea liniei, a intrat in plina viteza printre doi stilpi... A avut noroc ca nu a luat unul in plin, insa masina sa, un Ford, a fost avariata serios pe ambele parti. Prinzind gustul riscului, Lucian a dorit sa concureze cu iubita sa, Catrinel, insa organizatorii nu i-au dat voie sa mai participe cu masina "sifonata". Asa ca i-a cedat locul fratelui sau. In schimb, s-a ales cu un premiu de consolare - o portiera de Dacie. Fata de cistigatoarea locului I, Mihaela Radulescu, care a plecat acasa cu un volan, iar locul II, adica Adrian Copilu' Minune - cu un cerc de suspensie. Premiile au fost inminate de Mihai Leu si George Grigorescu, doi piloti care stiu ce fac. Dupa atita alergare, o parte dintre participantii la raliu, cei care nu erau obositi, au chefuit la restaurantul Burebista pina a doua zi... MONICA STAN Brenciu mai munceste doar in weekend O data cu luna iulie, Antena 1 isi adapteaza programul la sezonul estival, lansind o noua grila de emisiuni. Printre vedetele care vor produce si intretine buna dispozitie se numara trupa Hi-Q, Horia Brenciu, Dan Negru, Liana Stanciu, dar si Pamela Anderson, Robert Wagner, Stephanie Powers si Gena Lee Nolin. Incepind cu aceasta saptamina, "Neata", salutul de dimineata, il vom primi de pe plaja din Olimp doar vineri, simbata si duminica, intre orele 8.00-10.00. Ca de obicei, muzica, distractii si informatii utile, in echipa pe care deja o stiti. Surpriza verii trecute, emisiunea "Totul va fi bine" nu lipseste nici din oferta estivala 2001. Simbata si duminica, de la ora 16.00, formatia Hi-Q va asteapta pe toti in deja celebra discoteca Paparazzi. Tot aici, seara se da drumul la "Party Time", cu Dan Negru si Liana Stanciu, in fiecare vineri, de la 23.00, iar simbata si duminica, de la ora 22.00. Saptamina se va sfirsi cu "Fiesta de duminica" (de la ora 20.00) o emisiune-concurs cu patru prezentatori: Anca Turcasiu, Monica Davidescu, Romica Tociu si Cornel Palade. Pamela Anderson revine la Antena 1 cu cel de-al doilea sezon al celebrului serial "VIP". Protectia vedetelor de la Hollywood este sarcina frumoasei blonde si a colegilor ei, in fiecare duminica, de la ora 18.00, cu incepere din 8 iulie. Colega Pamelei din "Baywatch", Gena Lee Nolin, revine pe micul ecran cu noi aventuri ale Reginei junglei, simbata la ora 18.00, in "Sheena". Robert Wagner si Stephanie Powers sint starurile serialului "Detectivii Hart" difuzat de luni pina vineri, de la ora 15.00, si in weekend, de la ora 13.00. Nici telenovelistii nu se vor simti neglijati. Ei o vor putea urmari pe "Maria Emilia", de luni pina vineri, de la ora 17.20. Filmele serii la Antena 1 ii vor avea ca protagonisti in luna iulie pe Goldie Hawn, Kim Basinger, Dolph Lungren, Alyssa Milano, Meg Ryan, Danny de Vito si multi altii. Cei mici se pot bucura de vacanta urmarind in fiecare dimineata, de la 8.50, desene animate din seria "Animax" ("Barbati in negru" si "Max Steel") si de la 9.45- "Aventurile panterei roz". Pentru ei, sfirsitul de saptamina inseamna "Rusty si Uriasul" (de la ora 10.00), "Infanteria stelara" (de la 10.20), "Pantera roz" si "Tinarul Indiana Jones" (de la 11.10). OTILIA MIHAILOV Asta-seara, la HBO, "Dorothy Dandridge", povestea unei actrite ratate Sint de notorietate initiativele HBO in a finanta biografii ale unor vieti controversate - Josephine Baker este un caz. Chiar in Romania, a fost difuzat "Gia", povestea unui topmodel din anii 70, care are un sfirsit tragic. "Dorothy Dandridge" nu se desprinde de acest destin. Filmul povesteste existenta dramatica a actritei Dorothy Dandridge, care a cistigat un Oscar in 1954, pentru "Carmen Jones". Dupa acest debut fulminant, cariera lui Dandridge a urmat o panta descendenta, mariaje ratate, alegeri cinematografice nefericite, rasismul Cetatii Filmului determinind-o sa-si incheie viata in droguri si alcool. Aceasta eroina este asumata de o actrita care ea insasi s-a luptat cu rasismul - Halle Berry. (C.P.) Ca sa alunge depresiile, Betty cea urita si-a schimbat barbatul Ana Maria Orozco, interpreta popularei "Betty cea urita", ajunsa pe 27 iunie la 28 de ani, nu are nici pe departe viata tihnita de care multe staruri se bucura. Telenovela difuzata de postul Acasa a avut efecte incredibile asupra protagonistei, relateaza Mediafax. Ritmul infernal in care s-a filmat timp de un an si jumatate, cite 15 ore pe zi, coroborat cu hartuirea continua din partea presei, dar si cu povara cifrelor de audienta fata de care se simtea responsabila, a adus-o pe Ana Maria in pragul unei crize. Intii s-a destramat mariajul ei cu Julian Arango, dupa care a cazut intr-o stare de depresie nervoasa. Suferea de insomnie, facuse gastrita pe sistem nervos, se izolase si incepuse sa bea. Salvarea i-a venit din partea filosofiei orientale, acupuncturii si a practicilor yoga, dar si datorita noului barbat intrat in viata ei, Pedro Franco Gaviria, cu care vedeta marturiseste ca a petrecut cea mai fericita aniversare din ultima perioada. Cei doi au stat citeva saptamini in India si s-au intors in Columbia pentru a-si prelungi vacanta. Acum se fac presiuni asupra actritei pentru a semna un fabulos contract de un milion de dolari cu Univision, canalul de televiziune american de limba spaniola care vrea sa continue la Miami telenovela "Betty cea urita". (C.P.) 10 milioane de litri de vin in beciurile de la Cotnari Timp de trei zile, comuna Cotnari-Iasi, locul vestitelor podgorii ale lui Stefan cel Mare, a fost gazda primei editii a Sarbatorii Vinului de Cotnari. Pivnitele de la Cotnari sint de departe cele mai cunoscute si mai rivnite din tara. De-a lungul timpurilor, fiecare domnitor, rege sau presedinte a cutreierat sutele de metri de hrube racoroase, incarcate pina la tavan cu butoaie pintecoase. Peste 10 milioane de litri din cel mai bun vin se afla in labirintul de tunele care impinzesc subsolul comunei Cotnari. Scriitorii si poetii au cintat fara incetare minunatia vinurilor de la Cotnari. Tranzitia nu a fost usoara nici la Cotnari. "Pirateria ne-a zdruncinat foarte tare. Daca ar sti romanii ca de foarte mult timp nu au mai baut vin veritabil de Cotnari. Comertul este impinzit de cpii proaste ale vinurilor noastre, zeci de podgorii imbuteliind acum Cotnari. Am comandat in Anglia un sistem de siguranta asemanator celor de pe bancnote. Daca se incearca dezlipirea acestuia de pe eticheta, sistemul se va autodistruge si nu poate marca alta sticla. Pirateria ne-a adus prejudicii de zeci de miliarde de lei si este timpul sa-i punem capat", a declarat Neculai Carja, directorul general al "Cotnari" SA. Zeci de personalitati, printre care Sofia Vicoveanca, Draga Olteanu-Matei, Rodica Popescu-Bitanescu, s-au aflat la Cotnari pentru a cinsti cum se cuvine cel mai gustat vin din Romania. Parlamentari, oameni de afaceri, cintareti celebri, toti au degustat din licoarea de la Cotnari. Beciuri pe o suprafata de 10 km Beciurile racoroase se intind pe 10 km, iar rezervoarele au peste 30 de tone. Un culoar ingust cu o lungime de aproape 200 de metri, inalt de trei metri, "tapetat" pe peretii laterali cu sticle foarte vechi este ceea ce localnicii numesc "Comoara". Este vinoteca. Peste 1,5 milioane de sticle, din 1965 si pina in prezent, stau rinduite pina in tavan cu mucegai si praf prins pe ele. Lui Ceausescu nu-i placea vinul de Cotnari Toate butoaiele mari pentru invechirea vinului sint confectionate din stejar masiv, subsolurile de la Cotnari adapostind peste 1.500 de astfel de butoaie, fiecare cintarind cinci tone. Multe dintre ele sint adevarate opere de arta. Butoaiele au fost sculptate de familia Bita din comuna Cotnari, tata si fiu, acesta din urma fiind inca in viata. "George Bita si tatal sau au sculptat tot ce vedeti aici: butoaie, lambriuri, masute, scaunele si inscriptiile care te intimpina peste tot. Tot ei au executat si sculpturile de la Biserica "Sf. Parascheva" din Cotnari", povestea Constantin Niagu, liderul sindicatului "Cotnari". Acesta ne-a dezvaluit si faptul ca lui Ceausescu nu-i placeau vinurile de la Cotnari. "Le prefera pe cele de la Murfatlar, Jidvei sau Valea Calugareasca", a adaugat Constantin Niagu. CATALIN DUMITRESCU Bila alba/Bila neagra Maiestatea Sa, Regele Mihai Aflind din editiile electronice ale ziarelor romanesti ca presedintele Iliescu se afla in Elvetia, la Crans Montana, Regele Mihai l-a invitat pe seful statului roman, pentru o scurta vizita, la resedinta de la Versoix. Invitatia la o cafea vine in continuarea gesturilor de curtoazie pe care Regele Mihai si presedintele Iliescu si le adreseaza reciproc, de la inceputul anului, marcind inceputul unui proces de reconciliere intre fostul suveran si autoritatile republicane de la Bucuresti. Cistigatorul moral al acestui proces este chiar Regele Mihai, al carui prestigiu este intarit, in pofida campaniei de denigrare declansate de autoritatile postrevolutionare, chiar din primele luni ale anului 1990. Heinrich Schorsch, patron la FC Baia Mare Degeaba au luptat pe terenul de fotbal jucatorii de la FC Baia Mare. Conducerea clubului a decis sa le scoata victoria la mezat. Patronul Heinrich Schorsch avea pentru mica sa echipa doua variante: sa moara frumos in Divizia A, in stilul celor de la Medias, sau sa recurga la o tranzactie. A ales cea de-a doua varianta. Se pregateste sa profite de aceasta o echipa proaspat retrogradata, care, in incercarea de a se salva, nu a ezitat sa recurga la jocuri dubioase si la presiuni, inclusiv de natura politica. Probabil ca vinzarea locului va ajuta clubul FC Baia Mare sa-si recupereze cheltuielile din sezonul recent incheiat, ba, chiar sa si obtina un mic profit. Dezamagirea maramuresenilor nu are insa pret. Capacitatea - la "mina" calculatorului Pentru absolventii claselor a opta au mai ramas doar trei zile pina la inscrierea la liceu. In scolile generale din Bucuresti s-au instalat panica si confuzia: mii de parinti, copii si profesori sint derutati si scandalizati de actualul sistem de inscriere in licee. In urma cu doua zile, secretarul de stat din Ministerul Educatiei si Cercetarii, Vasile Molan, le-a recomandat parintilor care au copii cu medii sub 8 sa treaca pe fisa de inscriere la liceu cel putin 100 de optiuni, iar celor cu medii sub 6 peste 150 de optiuni. Parintii se declara contrariati de faptul ca au fost anuntati atit de tirziu in legatura cu acest lucru; multi dintre ei apucind deja sa completeze fisele de inscriere cu doar citeva optiuni. De aceea, ei se tem ca din cauza acestei ultime "directive" a ministerului, copiii lor risca sa ramina pe dinafara. Parintii sustin ca atunci cind computerul va face repartitia elevilor pe licee, in ordinea mediei fiecaruia, multi dintre copii vor ramine nerepartizati. "Dupa ce ca viitorul copiilor nostri s-a transformat intr-o loterie, destinul lor fiind tras la sorti de catre calculator, acum mai sintem zapaciti si de minister de la o zi la alta", ne-au declarat, miniosi, citiva parinti ai unor copii de la Scoala Generala numarul 45, "Titu Maiorescu", din Capitala. La rindul lor, profesorii sint si ei foarte revoltati: "Este o deruta si o panica fantastica. Nici noi nu mai stim ce sa le spunem parintilor pentru ca in fiecare zi vin noi ordine de la minister. Oricum, am ajuns la convingerea ca totul se transforma intr-o bataie de joc, atit pentru copii si parinti, cit si pentru noi, profesorii", ne-a declarat diriginta unei clase a VIII-a de la aceeasi scoala, care a dorit sa-si pastreze anonimatul. Aceasta ultima recomandare a Ministerului Educatiei Nationale risca sa incinga si mai tare spiritele pentru ca numerosi parinti sint nevoiti sa treaca pe lista de inscriere, in afara de liceele preferate, si pe cele nedorite. Spre exemplu, elevii care opteaza pentru o clasa cu profil "real" sint nevoiti sa inscrie pe fisa si clase de "chimie-biologie" sau, la liceele industriale, clase de "lacatus- mecanic". Suzana Mann, mama elevei Ioana Dobre, doreste sa-si inscrie fata la "uman". "Chiar daca eu solicit o clasa de uman, exista posibilitatea ca fata mea sa nimereasca la "aschiere". Nici nu mai stiu ce sa fac", spune femeia. Contactat telefonic, secretarul de stat Vasile Molan, ne-a declarat ca ministerul le-a comunicat directorilor conditiile de inscriere inca de acum o luna. "Nu este nici o nenorocire daca trebuie sa treaca mai multe optiuni. Daca directorii nu au transmis conditiile de inscriere, asta este alta problema, iar noi, cind ii descoperim, ii destituim imediat", sustine Vasile Molan. ANDREI FILIPACHE ALEXANDRU NASTASE Adrian Pintea si-a pus pirostriile Casatoria actorului Adrian Pintea cu bioenergeticiana Lavinia Tatomir a fost pecetluita si in fata lui Dumnezeu, simbata, la Capela Catolica din Craiova, nasi fiind Paul si Andra Dina. Cei doi isi unisera destinele pe 25 decembrie 2000, in prezenta ofiterului starii civile. Tot alaltaieri a avut loc si nunta, la un restaurant din capitala Baniei, unde cei aproape 100 de invitati au petrecut pina pe la ora 2.00 noaptea. La bucuria mirilor au participat actori din Craiova si Bucuresti, rude si prieteni. ( L.S. ) Trenurile blocate opt ore Vineri, circulatia trenurilor a fost paralizata in apropierea Bucurestiului, timp de opt ore, legatura CFR cu Moldova si Transilvania fiind astfel compromisa. Nu mai putin de 12.000 de calatori au avut de suferit, fara ca nimeni sa le dea vreo explicatie sau sa le ceara scuze. Situatia a fost provocata de angajatii consortiului elvetiano-roman Vide-Switelschi-CCCF (cistigator al licitatiei de reabilitare a cailor ferate). In timp ce lucrau cu excavatoarele la modernizarea terasamentului intre localitatile Buftea si Peris, muncitorii au dislocat din greseala cablurile de sub calea ferata provocind haosul. De cind au inceput lucrarile de modernizare la calea ferata, intre Peris si Buftea se circula pe un singur fir (dus-intors). Vineri, la 15.40, cupa excavatorului, care trebuia sa pregateasca terenul pentru sinele noi, a distrus cablurile subterane. Trenurile pornite la drum conform orarului au fost oprite de o parte si de alta a locului cu pricina, pina la ora 23.00, cind s-a remediat defectiunea. Din acel moment, a mai trecut inca o ora pina cind cele peste 20 de trenuri insiruite pe o lungime de 10 kilometri au putut sa-si reia traseul. In tot acest rastimp, nimeni nu a fost in stare sa le ofere calatorilor vreo informatie privind cauza stationarii sau, macar, o aproximare a intirzierii. Mecanicul de locomotiva al acceleratului care plecase la 17.10 de la Brasov catre Bucuresti le-a spus pasagerilor: "Luminile semnalizatorului din fata sint rosii si de asta stam pe loc". Calatorii ajunsi cu rabdarea la limita si-au luat bagajele si au plecat pe jos pina la soseaua aflata la aproximativ cinci kilometri distanta. Cind miile de pasageri au ajuns la Bucuresti, in Gara de Nord era liniste de parca nu s-ar fi intimplat nimic. Buluceala s-a produs abia afara, la taxiuri - singurele mijloace de transport care mai circulau la miezul noptii. Masinile s-au dovedit insa insuficiente, oamenii fiind nevoiti sa scoata din buzunar cam cit costase biletul de tren. Directorul general al Societatii Nationale a Transportului Feroviar de Calatori "CFR-Calatori", Sorin Bota, ne-a declarat ca intelege nemultumirea calatorilor: "Nu noi sintem vinovati, ci societatea CFR Infrastructura, care se ocupa de intretinerea caii ferate. Ei au facut greseala si noi platim. Luni (n.r. - astazi) dimineata vom avea calculul pagubelor. Sint uriase, intrucit este vorba de motorina, curentul electric si plata suplimentara a personalului, pentru un interval de opt ore. Initial, cei de la Infrastructura nici nu ne-au spus adevaratul motiv al nenorocirii. Dupa mult timp am aflat ce se intimplase, de fapt". Ieri, la prinz, directorul general de la "CFR Infrastructura", Mihai Necolaiciuc, nu stia nimic: "Cum adica? S-a intrerupt circulatia opt oree?!! Nu mi-a zis nimeni. Eu de-abia am venit ieri de la Paris. Stati sa sun si eu si reveniti peste o jumatate de ora". Cind l-am sunat din nou pentru a afla amanunte am constatat ca ambele telefoane mobile ale directorului Necolaiciuc erau inchise. MARIANA BECHIR Editia de Transilvania Seceris Comuna lui Ioan Slavici, Siria, a fost duminica in sarbatoare. Satenii au organizat o serbare, devenita traditionala, cu ocazia hramului bisericii din comuna, al Sfintilor Petru si Pavel, si a secerisului. A avut loc o parada a portului popular din zona. A urmat un spectacol folcloric oferit de ansamblul "Siriana", din Siria, si de ansamblul folcloric "Banatsko Novo Selo" din Serbia. SORIN TROCAN Elevi moldoveni, premiati de liberali Un grup de parlamentari liberali i-au vizitat, la finele saptaminii trecute, pe elevii de la Liceul "Gh Asachi" din Chisinau, Republica Moldova, aflati in vacanta in localitatea bihoreana Suncuius."Elevii moldoveni sint o parte din tinerii careau ars steagul Moldovei Sovietice si au spus ca singurul steag pe care il recunosc este tricolorul si singura limba oficiala este limba romana, si care au declarat curtea liceului prima zona libera de comunism", a spus deputatul PNL Radu F. Alexandru. 21 de elevi moldoveni au fost invitati sa petreaca o vacanta de doua saptamini la Castelul de la Suncuius, pe cheltuiala Ministerului Educatiei din Romania. Actorii Rodica Mandache si Eusebiu Stefanescu le-au oferit elevilor spectacolul neconventional "Omagiu lui Brancusi", iar ex-presedintele liberal Mircea Ionescu-Quintus, un vraf de carti. MIRUNA IONESCU Regatul Saltimbancilor De vineri pina duminica, timisorenii au uitat de primar, de ordine, de liniste si s-au lasat purtati de valul celei de-a sasea Saltimbanciade. Picioroange, masti, fete pictate, scamatorii, spectacole de pantomima si piese de teatru s-au amestecat in multimea miilor de oameni veniti sa vada, sa asculte, sa bea bere si sa manince mici. Au venit sa uite monotonia cotidiana si au reusit. Un rege destrabalat "I'm fucking crazy!" au fost primele cuvinte pe care timisorenii saltimbanci le-au putut auzi din gura regelui lor. Claudius I, actorul Claudiu Bleont, si-a luat in serios rolul de suveran pe scena racnind, peste o piata plina cu oameni udati pina la piele de ploaie, Bula Casei Regale. "Nu sintem ce parem! Tot ce facem e absurd! Sintem cu totii niste papusi mecanice, asa ca hai sa ne dam un sut in cur!". Publicului i-a placut limba sloboda a regelui imbracat in blugi negri si frac, cu o coroana din tepi subtiri si lungi din sirma aurie. De la inceput, casatoria a fost prohibita, fapt care nu l-a oprit pe rege sa se insoare cu aleasa inimii, actrita Andra Negulescu, "banca" lui, cum spunea. Cert este ca regalul cuplu a fost mai degraba absent din Saltimbanciada, degustind infernale cantitati de cafea, bere si alte cele pe una dintre terasele Pietei EU-RO-PA (Unirii). De la regalul de percutie, prezentat de ungurii de la Amadinda, la focul de artificii si show-urile de laser, cu mici detalii "nesemnificative", prestatiile au fost aprobate si salutate de public. In seara de simbata, in timp ce membrii grupului Spitalul de Urgenta urcau pe scena, una dintre trepte s-a rupt, pur si simplu, aducind cu picioarele (pe pamint vreo cinci oameni). Un Tandarica ranit Spectacolele oferite de Spitalul de Urgenta si Ovidiu Lipan - Tandarica, acompaniat, in premiera, de Fanfara de la Zece Prajini au facut deliciul publicului. In acorduri preluate din adevaratul filon al folclorului romanesc, spectacolul, care a fost conceput special pentru timisorenii saltimbanci, a inclus fragmentele cele mai suculente extrase de pe viitorul album al Phoenix. "M-am bucurat sa gasesc aici un public extraordinar de comunicativ. Au fost mii de oameni care pur si simplu nu ne-au lasat sa iesim de pe scena", ne-a declarat Tandarica. Timisorenii au cintat impreuna cu el si Fanfara, iar pentru ca oaspetii din Capitala sa se simta tratati ca la "case mari", dupa concert au fost chemati la o petrecere de cazino, intima, cu toate "dotarile". Adica, de la bufet suedez la jocuri de noroc cu jetoane de protocol si dame bune. Trecind prin toate, Saltimbanciada 2001 a insemnat o reusita, chiar daca nu ca editiile precedente. Bugetul declarat de organizatori a fost de 70.000 de dolari. GEORGETA PETROVICI Moldovenii forteaza granita de vest Cinci cetateni din Republica Moldova au fost capturati in zona de frontiera cu Iugoslavia, dupa ce politistii de frontiera au tras mai multe focuri de avertisment. Grupul, format din patru fete cu virste cuprinse intre 18 si 34 de ani si un barbat, voia sa ajunga in tara vecina prin dreptul localitatii timisene Giulvaz. Ei au platit unei calauze neidentificate inca suma de 2.000 de marci germane pentru a-i transporta in zona de frontiera, dar au fost prinsi la numai citeva sute de metri de fisie. Dupa alte citeva ore, politistii de frontiera au retinut inca doi cetateni din Republica Moldova, care intrasera ilegal in Romania, venind din Serbia. (Sergiu Miat) Bacalaureat cu ghinion Trei absolvente de liceu, care urmau sa sustina simbata proba orala de limba straina la sesiunea de bacalaureat, au ajuns in spital dupa ce a cazut o creanga peste ele. Cele trei tinere stateau pe o banca, in curtea Liceului Teoretic din orasul Sinnicolau Mare, cind, din senin, a inceput sa bata vintul, si dintr-unul din copacii batrini aflati in apropiere s-a rupt o creanga care a cazut peste ele. Doua dintre fete au fost transportate de urgenta la spital, cu rani la cap si la coloana vertebrala, cea de-a treia scapind, ca prin urechile acului, doar cu rani usoare. Inspectoratul scolar Timis nu a facut public numele celor trei tinere care au pierdut proba de bacalaureat la care asteptau sa intre. ( Sergiu Miat ) Iesean prins de unguri Un tinar din Iasi a fost retinut vineri noaptea de politia de frontiera de la Nadlac, dupa ce a fost returnat de partea maghiara. Ionut Apetrei, de 20 ani, a reusit sa iasa ilegal din Romania, dar a fost depistat si prins de granicerii unguri. El a declarat ca a vrut sa mearga la munca in Occident, pentru ca in tara nu a gasit de lucru. Ionut Apetrei se afla la a doua tentativa. Cu aproximativ o luna in urma, el a fost expulzat din Spania. (Sorin Trocan) Lovita de marfar O tinara din colonia Laborator din orasul Copsa Mica-Sibiu a decedat ieri noapte in statia CFR Valea Lunga, judetul Alba, dupa ce a fost lovita violent de locomotiva unui tren de marfa. Laura Olga, in virsta de 19 ani, se deplasa simbata noaptea spre casa, dupa ce fusese la o discoteca din Blaj. In jurul orei 3.30, in Valea Lunga, ea a ocolit un tren care stationa si, incercind sa treaca peste celelalte linii de cale ferata, nu a observat un marfar care se deplasa cu mare viteza. Locomotiva acestuia a izbit-o in spate, decesul survenind instantaneu. (Lucian Dobrater) Seful politiei Timis vrea sa joace in divizia A Col. Dorel Andras, seful IPJ Timis, vrea sa joace fotbal in Divizia A macar 10 minute. El i-a propus lui Ioan Timofte, presedintele proaspetei promovate UNT, sa-l coopteze in lotul echipei, daca sezonul de achizitii al clubului timisorean nu va fi prea bogat. Seful politiei, care are 44 de ani, ne-a declarat ca joaca fotbal in sala de doua ori pe saptamina si, daca nu va corespunde cerintelor primei divizii din Romania, macar sa debuteze si el citeva minute pe prima scena fotbalistica a tarii. Timofte n-a dat inca un raspuns ferm la oferta facuta de seful politiei timisene, dar cei doi au purtat primele tratative la cununia civila a internationalului Cosmin Gurita Contra, care s-a desfasurat la sfirsitul saptaminii trecute la Timisoara. SERGIU MIAT A supravietuit dupa ce l-a calcat tractorul! Medicii de la Serviciul de Urgente al Spitalului Judetean Alba au inregistrat simbata noaptea un record in privinta numarului de consultatii. Peste 120 de persoane au solicitat ingrijiri medicale, 20 dintre acestea necesitind internarea. Un caz mai grav este al unui tinar de 21 de ani, din Alba, peste care a trecut un tractor - fiind adus simbata noaptea la spital cu toracele strivit, multiple traumatisme si comotie cerebrala. El se afla acum sub observatie, in Sectia terapie intensiva. LUCIAN DOBRATER Hotel in renovare Cel mai mare hotel din Arad, Continental Astoria, intra de astazi in renovare. Fostul Hotel Astoria, intrat in lantul Continental, isi va inchide portile pentru turisti. Investitia in modernizarea Hotelului Continental Astoria din Arad va fi cifrata la aproximativ 3 milioane de dolari. In urma modernizarii, hotelul va ajunge de la trei la patru stele. Desi hotelul nu va mai primi turisti, restaurantul acestuia va mai ramine deschis pina la toamna. SORIN TROCAN Judecatori alesi dupa modelul Funar Radu Sirbu, fostul presedinte al Fondului Proprietatii de Stat, a declarat la Cluj ca l-a sfatuit pe socrul sau sa plateasca cele doua procese-verbale de contraventie aplicate de inspectorii primariei clujene. "Impreuna ne-am sfatuit si am ajuns la concluzia ca mai bine sa platim jumatate din minim, adica sapte milioane de lei, decit sa ne judecam si sa nu cistigam". In acest sens, Radu Sirbu sutine ca are o bogata experienta, desi l-a actionat de mai multe ori in judecata pe Gheorghe Funar, n-a cistigat niciodata. "A cistigat procese in care nu s-a prezentat niciodata. L-am dat in judecata pentru calomnie, cind el a afirmat ca i-am pus mamei mele intr-un cont bancar suma de 13 miliarde de lei. In primele doua termene nu s-a prezentat, iar in al treilea a venit un avocat si ne-a anuntat ca procesul a fost stramutat la Sinaia, unde Funar a fost achitat si am fost nevoit sa platesc suma de 600.000 de lei reprezentind cheltuieli de judecata. Probabil ca si aceste complete de judecata sint alese dupa sprinceana, adica exact ca si Funar". "Un mic scandal provocat de sarmanul Funar" Referitor la scandalul stirnit in aceasta saptamina, cind inspectorii Directiei de Control din cadrul Primariei Cluj-Napoca i-au aplicat lui Constantin Adrian Pop, socrul lui Radu Sirbu, mai multe amenzi pentru nerespectarea autorizatiei de constructie, fostul presedinte al FPS sustine ca acesta este "un mic scandal provocat de sarmanul Funar". Cele doua procese-verbale de contraventie au fost aplicate pentru faptul ca gardul era placat cu "piatra de Vistea" in loc de beton si o abatere de la proiectul initial al constructiei, doua geamuri ale imobilului fiind mai mari decit celelalte. De altfel, casa situata pe strada Andrei Muresanu din Cluj-Napoca a fost construita in anul 1904 si a apartinut familiei Pop pina cind a fost nationalizata. Radu Sirbu sustine ca, dupa revolutie, socrul sau a recistigat in instanta dreptul de proprietate asupra imobilului. "Funar a atacat pe toate caile posibile aceasta sentinta, a depus chiar si o cerere pentru recurs in anulare". Sirbu mai spune ca etajul imobilului a fost vindut de Funar, contra sumei de 27 de milioane de lei, lui Nicolae Valeanu, presedinte al Asociatiei Pro Basarabia si Bucovina, "un cintaret pe aceeasi sirma politica ca si Funar". Reparatia imobilului - un miliard de lei Reparatia imobilului a costat aproximativ un miliard de lei, iar aceasta se afla in momentul de fata aproape de finalizare, singurele lucrari care mai sint de executat fiind zugravirea exterioara si montarea podelelor. Pentru a obtine aceasta suma, socrul lui Sirbu, pensionar, fost istoric arheolog la Muzeul de Istorie, cu o pensie de aproximativ doua milioane de lei, a fost nevoit sa vinda mai multe bunuri. Radu Sirbu a declarat ca socrul sau a vindut un apartament, o garnitura de mobila stil, iar pentru a acoperi restul de pina la un miliard i-a dat chiar el o parte din bani, obtinuti din vinzarea casei de pe strada Octavian Goga din Cluj-Napoca. MIHAI SOICA Elevii aradeni, abonati la bursele de studiu din strainatate Colegiul National "Moise Nicoara" din Arad a ajuns, prin absolventii sai care studiaza in strainatate, sa fie cunoscut in SUA, Franta, Germania. Anul acesta, 11 din cei 25 elevi ai clasei a XII-a A au deja burse in SUA, Franta si Germania. Se cauta pe Internet universitatile dorite, se pregatesc actele necesare, legalizate si traduse in engleza, care sint trimise in SUA prin posta. In total, cu toate taxele incluse, deplasari etc., elevii aradeni au cheltuit in medie cite 500 dolari pentru accesarea burselor. Primele teste s-au dat la Budapesta. Ar mai fi fost si variantele Bucuresti sau Iasi, dar Budapesta este mult mai aproape de Arad. Elevii au aflat ce universitati i-au acceptat, apoi, in functie de prestigiul universitatii si oferta materiala, au optat pentru una dintre ele. Un an de studiu costa 40.000-45.000 de dolari, din care elevii aradeni platesc in jur de 3.000 de dolari. Acum, s-a deschis un centru pentru testare chiar la Arad. Candidatii platesc prin CEC, in SUA, contravaloarea testarii (intre 30-50$ pentru SAT-uri si circa 100 $ pentru TOEFL), apoi se prezinta la test. Cei 11 elevi ai Colegiului National "Moise Nicoara" au fost acceptati de universitati renumite. Doi dintre ei, Radu Tatucu si Andrei Joarza, au ales Universitatea Harvard. Florin Ratiu va fi student la Stanford, California, Claudia Melniciuc, la Colgate University, Paul Cociuba va merge la Universitatea Americana din Paris, Anca Lasc, la University of Maine, Ciprian Raileanu, la Ithaca College din Ithaca, New York, iar Raluca Puie la Palm Beach Atlantic College. Directorul adjunct al liceului, prof. Gheorghe Herlo, ne-a declarat ca liceul este cunoscut in strainatate, iar la Lyon, unde functioneaza poate cea mai buna scoala politehnica din Europa, exista grupe intregi de absolventi de la "Moise Nicoara" din Arad. SORIN TROCAN Sculpturi in sapun si piine Un goblen facut de puscariasii din Tirgu-Mures poate ajunge pina la 500.000 de lei De ziua penitenciarelor, peste 300 de puscariasi au iesit in curtea inchisorii din Tirgu-Mures, unde au luat parte la un program religios. Detinutii au organizat si o expozitie de arta plastica, in curte fiind expuse peste 100 de lucrari de grafica, sculptura si goblenuri, toate realizate de ei. Unul dintre detinutii cu miini dibace, Ioan Trifon, care are de stat dupa gratii mai bine de patru ani, s-a apucat, in urma cu doua saptamini, sa faca goblenuri. Dar poate cel mai interesant artist din inchisoare este Szabo Gyorgy, care a stat in puscarie, in total, peste 30 de ani pentru furt si trecere ilegala de frontiera. Specialitatea lui Gyorgy este sculptura in piine. Gherendi Valean, seful biroului socio-educativ din Penitenciarul Tirgu-Mures, spune ca detinutii sint incurajati sa-si dedice timpul unor astfel de indeletniciri si ca pot face bani frumosi de pe urma muncii lor. O parte din lucrari sint cumparate de cadrele din inchisoare. Cele de grafica costa in jur de 150 de mii de lei, sculpturile, intre 30 si 300 de mii, iar goblenurile, pina la 500 de mii de lei. DRAGOS BARDOSI Un batrin cintareste trecatorii pentru ca e prea singur acasa De aproape 12 ani, septuagenarul Ilie Maios este cunoscut in Zalau ca fiind "omul cu cintarul". Aproape zilnic, indiferent daca afara e vreme ciinoasa sau soare torid, "omul cu cintarul" e acolo, prin zona centrala a Bulevardului Mihai Viteazul. Face parte din peisaj. "Banii pe care ii cistig cu cintarul meu de-abia imi ajung sa-mi cumpar o franzela", spune badea Ilie, care cere 1000 de lei pentru un cintarit. "Acasa nu am cu cine sa-mi impart singuratatea pentru ca nu sint casatorit. Nici n-am fost niciodata. N-am nici macar o mita cu care sa ma inteleg, asa ca mai bine ies in strada si mai vad si eu lumea si cistig un banut cinstit. Ce sa fac? Ma descurc si eu cum pot, daca ma ajuta cineva e bine, daca nu, tot nu ma pling" mai spune, cu tristete in glas, "omul cu cintarul". CAMELIA BUHASCHI Pe scurt Referendumuri pe banda rulanta In judetul Suceava se vor organiza in aceasta luna, pe 29, trei referendumuri, prin care locuitorii satelor Capu Cimpului, Argel si Laslovat vor sa se desprinda de comunele Valea Moldovei, Moldovita, respectiv Milisauti. Un alt referendum a fost organizat ieri, pentru satenii din Comanesti, comuna Botosana. Pina acum, in judet au mai fost organizate patru referendumuri in scopul declararii unor sate drept comune, in doua rezultatul votului fiind pentru. ( T.A. ) Moarte pentru un petic de iarba Politistii ieseni s-au confruntat la sfirsit de saptamina cu un asasinat comis din cauza unui petic de pamint insamintat cu iarba. Radu Presura (30 de ani) din Codaiesti, judetul Vaslui, s-a luat simbata la bataie cu Alexandru Pascal (58 de ani), amindoi intilnindu-se chiar pe tarlaua cu pricina. Primul a inceput sa-l loveasca pe Alexandru cu pumnii in zona toracica pina cind victima a cazut horcaind. In citeva minute, Alexandru Pascal a decedat. Daca in urma efectuarii necropsiei se va constata ca intre deces si lovituri exista cauzalitate, impotriva lui Radu Presura vor fi luate masuri de arestare preventiva. ( C.D. ) Soldatii reginei se antreneaza pe meleaguri mioritice Regimentul englez Tyne-Tees, din Trupele Teritoriale ale Marii Britanii, se va antrena timp de doua saptamini cu militarii vrinceni din Brigada Mecanizata 282 "Unirea Principatelor". 380 de soldati englezi, care practica militaria doar in weekend si care au mai fost la instructie in Vrancea si anul trecut, s-au declarat super-incintati de terenurile pe care se vor antrena, printre care si Soveja. Ieri, soldatii reginei au deschis oficial exercitiul cu o parada militara de toata frumusetea. Ei au defilat prin ploaie, in Piata Unirii, din Focsani, iar fanfara regimentului, Northumbia, a sustinut un concert in aer liber. ( S.V. ) Cadavru mincat de animale Petre Bondoc (78 de ani), din comuna Vladimir, judetul Gorj, a fost gasit, vineri, mort in curtea casei sale, cadavrul avind capul partial mincat de animale. Potrivit Inspectoratului General de Politie, primele verificari ale politiei locale au scos la iveala faptul ca, desi cadavrul batrinului nu prezenta urme de violenta, din locuinta lipseau mai multe bunuri, in valoare totala de aproximativ sapte milioane de lei. Pina in prezent nu au fost stabilite imprejurarile in care batrinul a incetat din viata, dar cercetarile continua. ( I.A. ) Au ajuns in mormint, ocolind o nunta Bucuresteanul Ionel Dragan, in virsta de 31 de ani, deplasindu-se, vineri, cu masina in judetul Ialomita, a ocolit o nunta si a intrat intr-un pom, provocind moartea celorlalti trei pasageri din autoturism, printre care si propria sotie. Ionel Dragan se afla la volanul unui autoturism imprumutat si, impreuna cu sotia lui, Mirela, in virsta de 25 de ani, si alti doi prieteni, Gherghina Costea (41 de ani) si Iulian Parapancea (24 de ani), se indrepta spre comuna Girbovi, judetul Ialomita. Potrivit Inspectoratului General de Politie, la citiva metri dupa iesirea din comuna Manasia, Ionel Dragan a intilnit o coloana de autoturisme in care se aflau niste nuntasi. In incercarea de a le depasi, soferul bucurestean a pierdut controlul autoturismului, lovindu-se puternic de un pom. Accidentul a provocat moartea imediata a pasagerilor din autoturism, cu exceptia lui Ionel Dragan. Verificarile politiei au relevat faptul ca incidentul s-a produs din cauza vitezei mari si a lipsei de experienta a soferului ( I.A. ) Incep probele scrise la examenul de bacalaureat Incepind de astazi, examenul de bacalaureat intra intr-o noua faza, cea a probelor scrise. Cei aproximativ 180.000 de absolventi de liceu sustin azi proba scrisa la limba si literatura romana, celelalte probe fiind programate astfel: miine - limba si literatura materna (pentru membrii comunitatilor minoritare); miercuri, 4 iulie, proba la materia de profil; joi, 5 iulie, proba la alegere din aria curriculara corespunzatoare specializarii; iar vineri, 6 iulie, proba la alegere dintre materiile celorlalte arii curriculare. Potrivit reprezentantilor Ministerului Educatiei si Cercetarii, dupa probele orale, doar doi la duta din candidatii la examenul de bacalaureat nu au obtinut note de trecere, insa rezultatele finale vor fi afisate pe data de 8 iulie. Elevii care nu promoveaza mai au o sansa in luna august, cind se va organiza o a doua sesiune de bacalaureat. ( I.A. ) Sinucidere in fintina Corpul unui angajat al Parchetului de pe linga Tribunalul Judetean Alba a fost descoperit ieri dimineata, intr-o fintina de pe un teren agricol situat intre localitatile Micesti si Sard. Nicolae Miron avea 40 de ani si era administrator la Parchetul de pe linga Tribunalul Judetean Alba. Potrivit primelor cercetari ale organelor de ancheta, barbatul s-a sinucis, aruncindu-se in fintina, pe corpul acestuia nefiind identificate alte urme de violenta. Nicolae Miron a disparut de la domiciliu in cursul zilei de vineri, iar de atunci a fost cautat in zadar, atit de membri familiei, cit si de politisti, prin padurile din zona limitrofa municipiului Alba-Iulia. El a lasat un bilet in care isi motiva gestul fatal, precizind ca s-a saturat de viata si de probleme. Epistola a fost gasita in autoturismul sau, cu care plecase de acasa. In ultimele trei saptamini, Nicolae Miron fusese in concedu medical. El locuia in Micesti (localitate suburbana a municipiului Alba-Iulia), era casatorit si avea doi copii minori. LUCIAN DOBRATER Accidente rutiere provocate de Soferi beti pe sosele Pe soselele din Brasov, accidentele rutiere au curs, inca de vineri seara, punindu-i in alerta pe politistii de la circulatie. In jurul orei 21.00, la intersectia Strazii Toamnei cu Calea Bucuresti, din Brasov, a avut loc un grav accident de circulatie din cauza caruia traficul in zona a fost ingreunat timp de o ora. Soferul unui Ford Sierra, Dumitru Nicolae, in virsta de 61 de ani, care era beat turta, a intrat in plin intr-un Ford Mondeo. El a suferit leziuni la cap si o fractura a claviculei drepte. Cea de-a doua victima a accidentului este Ionut Tocari, soferul Fordului Mondeo, care a ajuns la spital cu o contuzie cerebrala si alte leziuni la nivelul fetei. Tot vineri, pe Strada Zizinului au fost accidentati grav Mirela Ionita (19 ani), din Tarlungeni, si Ovidiu Vasile Marin (21 de ani), din Sacele, care circulau pe trotuar. Cei doi au fost loviti din plin de autoturismul pe care il conducea Dinu Onea (40 de ani), care a pierdut controlul volanului si a urcat pe trotuar. Prima victima a suferit leziuni grave la cap si zona lombara, iar cea de-a doua o fractura a femurului sting. Soferul a fost dus la spital pentru recoltarea probelor biologice in vederea stabilirii alcoolemiei. Politistii si medicii spun ca si acest sofer era baut. In aceeasi seara in jurul orei 23.30, pe Strada Lunga din comuna brasoveana Cristian a fost accidentat grav Nicolae Ludu, in virsta de 59 de ani. Barbatul din Cristian s-a angajat in traversarea strazii prin loc nepermis si fara sa se asigure, fiind surprins si accidentat de un VW Golf, condus de Adrian Borta (49 de ani), din Brasov. Transportat la spital, Nicolae Ludu a mai trait doar pina a doua zi. Simbata dupa-amiaza, la trecerea peste calea ferata dintre localitatile Zarnesti si Risnov s-a petrecut un accident de circulatie in urma caruia o masina Dacia a fost facuta zob dupa ce a fost lovita de tren. Ambii ocupanti ai autoturismului, fratii Nicolae (19 ani) si Catalin Cront (17 ani) au scapat cu viata ca prin minune. Trenul personal Brasov-Zarnesti, care a prins Dacia pe linia ferata, a aruncat-o pe o distanta de 10-15 metri intr-un indicator de cale ferata. CAMELIA CSIKI 16 orase fac dusuri reci Traian Basescu ii ameninta cu expulzarea din Bucuresti pe directorii de la Termoelectrica; Basescu da vina pe guvern pentru restantele bucurestenilor Dupa ultimatumul dat de Termoelectrica regiilor de termoficare cu restante mari la plata apei calde si caldurii, de la inceputul lunii mai, cele mai multe au acceptat sa intocmeasca un plan de achitare a datoriilor. Fiecare director si-a luat angajamentul in scris ca plateste la timp ratele, in caz contrar, declarindu-se de acord ca Termoelectrica sa opreasca apa calda, fara nici un alt avertisment prealabil. In consecinta, la inceputul fiecarei luni, societatea socoteste cine si-a platit datoria, in ce proportie si care sint restantierii, dupa care le inchide robinetul. Deja, la aceasta ora, alte noua orase din tara nu au apa calda de mai mult de doua luni: Bacau, Comanesti, Moinesti, Calafat, Vaslui, Lupeni, Vulcan, Resita si Navodari. Desi tine capul de afis al datornicilor, deoarece nici luna trecuta, nu si-a achitat in intregime restanta, Bucurestiul a trecut milimetric pe linga oprirea apei calde. Dupa ce, vineri, conducerea RADET a reusit sa convinga furnizorul de energie ca saptamina asta va plati mai mult decit datoria pe luna iunie, gratie unui credit de la City Banck, ieri, primarul general al Capitalei i-a amenintat cu expulzarea din Bucuresti pe directorii Termo care-si permit sa sperie populatia. "Cum se gasesc bastoane ale puterii pentru copii si prostituate, nu vad de ce nu am gasi aceleasi metode si pentru directorii platiti cu sute de milioane de lei ca sa faca servicii populatiei, nu sa o ameninte", a spus Basescu. Primarul general a luat apararea bucurestenilor spunind ca acestia refuza pe drept cuvint sa-si plateasca datoriile, pentru ca guvernul Nastase le-a promis ca le sterge datoriile.Traian Basescu a declarat ca datoria municipalitatii la energie termica nu este atit de mare cit sustine Termoelectrica, decit daca luam in considerare si restantele din deceniul trecut. MIHAELA BALEA [39][pl.dll?rid=expresro] 