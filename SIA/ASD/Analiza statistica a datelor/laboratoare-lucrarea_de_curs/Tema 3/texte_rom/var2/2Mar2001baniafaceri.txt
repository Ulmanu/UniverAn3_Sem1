 IMM-urile pot inchiria pentru trei ani programe Microsoft Mai mult de doua treimi (70%) din cifra de afaceri a filialei romanesti a corporatiei Microsoft provin din sectorul intreprinderilor mici si mijlocii (IMM-uri), a declarat ieri Silviu Hotaran, director general al Microsoft Romania. Compania a lansat pe piata romaneasca un program special creat pentru nevoile IMM-urilor care au mai putin de 50 de calculatoare, Small Business Server 2000. Aplicatia software permite o instalare sigura, simpla si un management centralizat asupra aplicatiilor componente pina la nivelul clientilor, a spus Hotaran. Microsoft a lansat insa in acest an o oferta de inchiriere de programe, pe o perioada de trei ani. Practic, orice companie poate sa se aboneze la cele mai noi versiuni ale produselor Microsoft Windows si Microsoft Office, la pretul unei cafele zilnice. Inchirierea produselor reprezinta un cost si nu o investitie pentru companie si pe parcursul celor trei ani clientul are dreptul sa instaleze si sa foloseasca cele mai noi versiuni ale programelor respective fara a plati nimic in plus. De la inceputul anului, sase companii s-au abonat deja la Microsoft pentru diverse programe, prin semnarea unui contract Open Subscription License, ne-a declarat Paula Apreotesei, director de marketing in Microsoft Romania. LIDIA MOISE Desi costa mai mult decit un casetofon auto sau un televizor, Telefoanele celulare n-au parte de asigurare Dezvoltarea retelelor GSM in Romania, frecventa utilizare a mobilelor de foarte multe persoane au dus treptat, la extinderea unei piete paralele a aparaturii telefonice. Mai clar, este vorba de telefoane mobile second-hand, furate si apoi vindute prin piete, talciocuri sau "din om in om". In aceste conditii, posesorii de telefoane mobile ar trebui sa-si puna serios intrebarea daca nu ar fi cazul sa-si asigure acest bun, din ce in ce mai vinat in autobuze sau metrou. In legatura cu acest lucru, va putem spune ca, din pacate, o polita de asigurare specializata pentru acest produs nu exista deocamdata in Romania, situatie cauzata tocmai de riscul foarte crescut pe care il reprezinta un astfel de produs pentru asigurator. In schimb, exista posibilitatea asigurarii mobilului intr-un complex de asigurare a bunurilor electronice, practicata de persoanele juridice. Populatia are posibilitatea de a-si proteja mobilul doar in cadrul asigurarii de bunuri personale. Dar, chiar si asa, nimeni nu-si asigura un mobil care poate fi furat "n orice moment, pe strada "n magazin sau mijloacele de transport. De exemplu, Societatea de Asigurare Astra asigura telefonul mobil doar ca un bonus acordat in cazul incheierii politelor de asigurare pentru echipamentele electronice. Asigurarea pentru furt simplu nu se practica. Raluca Gherghisor de la Departamentul de Comunicare al societatii amintite mi-a explicat ca "pentru furt prin efractie, scaparea aparatului din mina sau deteriorarea lui si in caz de tilharie, Astra suporta 75% din suma asigurata, iar "n caz de incendiu sau alte calamitati, societatea suporta integral paguba." Purtatoarea de cuvint a Omniasig, Alina Nastase, ne-a spus acelasi lucru: "O asigurare exclusiva pentru telefoane mobile implica un risc prea mare pentru asigurator". Intilnim si aici un complex de asigurari pentru bunuri electronice, practicat doar pentru persoane juridice, iar pentru cele fizice doar "mpreuna cu celelalte bunuri personale. Pentru telefoanele mobile ale unei firme exista o cota - agregat cuprinsa in ansamblul politei generale, dar, de obicei, in cazul telefoanelor, calculatoarelor si laptop-urilor, 25% din volumul pierderii este suportat de asigurat. Ne place sau nu, riscul foarte ridicat face ca nici mobilul, nici laptop-ul sa nu faca obiectul unei polite speciale impotriva furtului acestora. Nu ram"ne de spus dec"t ca, paza buna trece primejdia rea sau ca inainte sa te apere asiguratorii - pazeste-ti singur buzunarele! GABRIELA TINTEANU Cele mai scumpe telefoane mobile * Nokia 8850 Dual Band -549 $ * Nokia 9110i Comunicator GSM 479 $ * Nokia 6090 GSM Auto - 459 $ * Sony CMDZ5 GSM - 409 $ * Nokia 8210 GSM - 359 $ * Motorola V3690 - 329 $ * Nokia Premi Cell Tel/Fax GSM - 319 $ * Nokia 6210 GSM - 309 $ * Motorola ML 7089 Flat -249 $ * Nokia 7110 Dual Band - 249 $ * Ericsson T28S - 249 $ Francezii cresc intr-un an cit altii in zece Citroen a vindut 1,4 milioane de vehicule in 2000 Compania Citroen a anuntat ieri ca, pentru al patrulea an consecutiv, in 2000 a depasit cu peste 13,2% propriul record de vinzari din 1999, comercializind 1,4 milioane de vehicule. Oficiali ai constructorului francez de autovehicule au aratat ca din numarul total de masini vindute anul trecut, 70% au fost plasate pe pietele externe si numai 30% s-au vindut in Franta. Conform statisticilor, trei vindute marci au fost XSara (451.000 bucati), Saxo (290.000 bucati) si Berlingo (167.000 bucati). Francezii spun ca desi piata auto de pe batrinul continent a scazut usor anul trecut, Citroen a reusit sa vinda in Europa Centrala si de Vest cu 98.000 de autovehicule mai mult - comparativ cu 1999, si cu 35.000 mai multe in afara Europei de Vest. Insa, per total, la export, Citroen a reusit sa livreze catre clientii sai din lumea intreaga 157.000 de vehicule, cu 29% mai mult comparativ cu 1999. Anul trecut, in tarile Mercosur (n.r. - America Latina) Citroen si-a majorat livrarile cu 28%. In Europa Centrala si de Vest, cea mai infloritoare piata pentru Citroen a fost Turcia, unde vinzarile s-au triplat in 2000. In Asia-Pacific, una dintre cele mai importante piete a fost China. Referitor la extinderea capacitatilor sale de productie, Citroen a comunicat faptul ca de anul trecut a inceput sa ansambleze modelele Berlingo in Rusia si Xantia in Iran. In ceea ce priveste calitatea, Citroen a facut cunoscut faptul ca este prima marca de automobile autorizata conform versiunii 2000 a normei ISO 9001 pentru totalitatea activitatilor sale. OVIDIU ZARA Privatizarea SIDEX se amina cu o luna Autoritatea pentru Privatizarea si Administrarea Participantilor Statului a anuntat, ieri, prelungirea termenului de depunere a ofertelor pentru privatizarea Sidex Galati pina la data de 4 aprilie, deschiderea ofertelor urmind sa aiba loc in ziua de 5 aprilie. Termenul initial de depunere a ofertelor fusese stabilit pentru data de 5 martie, iar deschiderea ofertelor fusese programata pentru 8 martie. In vederea privatizarii Sidex, compania ISPAT a cumparat deja caietul de sarcini, iar alte trei firme sint interesate sa preia managementul combinatului pe o perioada de minimum un an, a aratat, miercuri, premierul Adrian Nastase, adaugind ca "vom vedea daca vor dori sa mai participe si alte firme, dar dorim sa avem o solutie buna din punct de vedere economic si social". Privatizarea Sidex Galati va fi coordonata de o comisie formata din 11 membri ai guvernului, vinzarea combinatului urmind sa fie reglementata printr-o lege speciala. ( N.B. ) In luna februarie, cine a pariat pe leu a cistigat Rezerva valutara se apropie de 2,6 miliarde de dolari Moneda nationala s-a depreciat in februarie 2001 cu 2,06%, evolutie care se incadreaza in previziunile de 2-2,5% lunar. Specialistii prognozeaza totodata ca, asa cum s-a intimplat si in prima luna a anului, cresterea de curs va fi inferioara inflatei si dobinzilor la depozitele in moneda autohtona. Totusi, intre prima si a doua luna a anului 2001 exista o diferenta. In ianuarie, cererea clientilor bancilor a depasit oferta cu 50 milioane dolari, in timp ce, in februarie, vinzarile de devize ale clientelei bancare au depasit cumpararile cu 100 milioane dolari. Si nu doar atit. Excedentul de valuta ca medie zilnica, s-a plasat in februarie la 5 milioane dolari, cel mai ridicat nivel de dupa aprilie 2000. Luind in calcul ca cele 100 de milioane au intrat in vistieria bancii centrale si au reusit sa compenseze in intregime serviciul datoriei externe, dar ca la acestea s-au adaugat 25 milioane dolari din administrarea fondurilor in devize deja existente, rezulta ca rezerva valutara a Bancii Nationale a crescut in februarie cu 25-30 de milioane dolari pina in jurul a 2,6 miliarde dolari. Ce concluzie se poate trage din cele spuse pina acum? Populatia si bancile n-au mai dat crezare zvonurilor ca o crestere ampla a cursului este iminenta, cum s-a intimplat in prima parte a lui ianuarie, si-au renuntat la valuta achizitionata anterior in favoarea plasamentelor in moneda nationala. Ce repere avem ca lucrurile stau asa? Casele de schimb s-au confruntat pe intreg traseul lunii februarie cu o semnificativa criza de lichiditati care le-a determinat sa-si micsoreze cursurile sub nivelul mediu calculat de BNR. Bancile au supralicitat continuu emisiunile de titluri ale statului permitindu-i acestuia, in premiera, sa se imprumute de doua ori intr-o singura luna pe un an Analistii anticipeaza pentru luna martie o dinamica similara cu cea din a doua si a treia luna de iarna care sa conduca la sfirsitul perioadei la un curs de 27.600 - 27.750 lei/dolar. Totusi, situatia actuala care echivaleaza cu un "vot de incredere" financiar nu trebuie sa ramina una singulara, ci sa fie insotita de pasi inainte si la nivelul economiei reale. Care sint premisele? Avind in vedere ca pretul energiei nu mai poate stimula multa vreme solitar cresterea economica si ca statul nu are forta financiara sa-si retehnologizeze intreprinderile, solutia se poate numi doar credite si investitii straine. Ce fel de credite? Cu scadenta la 7 ani, imprumuturi care sa permita crestere economica in conditiile reducerii inflatiei. Asta-i nu-i insa tot. Resursele trebuie alocate eficient pentru ca, daca in intervalul de timp pina la scadenta nu se profita suficient de pe urma finantarii o data cu rambursarea creditelor, inflatia, reportata o perioada, revine, indicatorii se inrautatesc, tara este perceputa cu risc mai mare si o parte a investitiilor directe sau de portofoliul care au insotit imprumuturile se repatriaza. IONUT BALAN [15][pl.dll?rid=expresro] 