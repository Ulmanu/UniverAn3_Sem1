 Cum sa iti cheltui banii Secretele aragazurilor Daca v-ati mutat in casa noua sau daca aragazul pe care il aveti este uzat ori pur si simplu, demodat, nu va pripiti in alegerea dumneavoastra. Nu va lasati pacaliti de stralucirea aragazului, de numarul de butoane sau de dimensiunile sale impresionante. Desi la prima vedere toate aragazurile sint la fel, cu diferente mici, precum pretul sau numarul de ochiuri, in realitate sint anumite secrete pe care ar fi bine sa le cunoasteti in momentul achizitionarii unui asemenea produs de uz casnic. Astfel, nu cumparati din primul magazin un aragaz cu plita sau intreaga fatada din inox doar pentru ca are un aspect mai deosebit. In ciuda acestui fapt, trebuie sa stiti ca un astfel de aragaz se murdareste mai usor si se curata mai greu, in timp ce un aragaz din tabla emailata, desi nu are aceeasi stralucire, este mai usor de intretinut. In al doilea rind, verificati daca obiectul dorit are sistem de autocuratare catalitica, ceea ce inseamna ca la o anumita perioada (una sau doua luni) stratul de unsoare adunat pe peretele interior al cuptorului poate fi indepartat numai printr-o incalzire puternica a cuptorului, fara sa necesite vreo alta interventie. Apoi, nu va lasati impresionati de indicativul "timer", adica de mecanismul prin care puteti programa ora la care sa fiti anuntati ca trebuie sa intrerupeti coacerea, pentru ca exista si aragazuri care beneficiaza, pe linga acest "ceas desteptator", si de un sistem de oprire automata la ora programata - O alta diferenta este legata de aprinderea ochiurilor. Nu ezitati, in ciuda pretului ceva mai ridicat, sa alegeti un aragaz cu aprindere piezoelectrica! Acest lucru nu inseamna ca aragazul este atasat la curent electric, cum ar parea, ci ca la aprinderea unui ochi nu trebuie sa mai folositi chibritul sau aprinzatorul electric. Nu trebuie decit sa folositi butoanele aragazului, aprinderea facindu-se automat, printr-un mecanism care, simultan cu emiterea gazului, face o scinteie la baza ochiului care va produce, la rindul ei, flacara. Desi, in prezent, aproape toate aragazurile de productie recenta au aprindere electrica, unele sint mai performante, in sensul ca aprinderea se face prin simpla rasucire a butonului unui ochi, in timp ce altele necesita utilizarea simultana atit a butonului ochiului respectiv, cit si a unui buton special de aprindere. Este adevarat insa ca aragazurile cu "aprindere la doua miini" sint putin mai ieftine - Un alt aspect pe care trebuie sa-l urmariti atunci cind sinteti in cautarea unui aragaz este existenta unei supape "stop gaze". Aceasta face ca, in momentul in care, din diferite motive, se stinge ochiul, sa se opreasca automat si emanarea gazelor - Pe de alta parte, sa nu uitati de faptul ca unele aragazuri au geamul cuptorului dublu, ceea ce asigura o protectie termica ridicata. Iar daca aragazul ales este dotat si cu un sertar in partea inferioara (sub cuptor), avantajul dumneavoastra, pentru ca puteti aseza aici diferite tavi - Si nu uitati sa alegeti un magazin care sa asigure gratuit transportul aragazului cumparat. In felul acesta mai economisiti niste bani. Pentru a va ajuta sa faceti cea mai buna achizitie, va oferim in continuare citeva exemple de magazine pe care le puteti intilni si in cartierul dumneavoastra. IULIANA ANGHEL Ouale proaspete, la mai putin de 10 grade C Este bine stiut faptul ca produsele alimentare de provenienta animala, cum sint ouale, laptele, smintina, brinzeturile, sint perisabile. Se altereaza rapid, iar daca nu sint depozitate "ca la carte", consumatorul este expus la toxiinfectii alimentare. Vara, riscul unei toxiinfectii alimentare este mult mai mare din cauza caldurii. Daca la lapte, smintina sau brinzeturi este mai simplu de descoperit produsul alterat, nu acelasi lucru se poate spune despre ou, la care nu aflati daca este stricat decit dupa ce-l folositi, sau, si mai grav, dupa ce il consumati. In consecinta, cel putin acum, vara, trebuie evitata cumpararea oualor de la tarabele din piete, de la dughenele metalice, care nu "arata" ca ar avea conditii de depozitare bune, sau, din portbagajele masinilor. Ouale trebuie cumparate doar din magazine, de preferat acolo unde se vind si mezeluri, deoarece exista cu siguranta conditii optime de depozitare. Este adevarat, la taraba, in piata sau direct din masina asa-zis producatorilor, oul este mai ieftin, in medie cu 100 de lei, dar, nu va scumpiti la malai, pentru ca ceea ce vi se pare ca ati economisit in piata poate fi cheltuit inzecit pe medicamente. Ouale sint cu atit mai sensibile cu cit ele "respira" prin coaja, cu alte cuvinte un microb se poate infiltra si dezvolta foarte bine in ou, desi acesta provine dintr-o pasare sanatoasa. Desi conditiile de depozitare a oualor sint foarte stricte - spatiu rece, cu temperatura constanta de pina la 10 grade Celsius, fara pic de lumina, acestea nu sint intotdeauna respectate. Nu este respectata nici reglementarea prin care data ouatului trebuie insemnata, daca nu se poate pe fiecare ou in parte, atunci, pe lot. Comerciantii cunosc deja aceasta regula, dar multi nu se sfiesc sa o incalce, cu justificarea: "Astazi le-am primit". In piete este foarte greu de determinat vinzatorul sa urmeze aceste reguli. De aceea, cel mai bun filtru de protectie ramine insusi cumparatorul. MIHAELA BALEA Util pentru hipertensivi Sezonul cald este insotit de cele mai multe ori si de cresterea numarului de cazuri de hipertensiune arteriala. Pentru a veni in ajutorul celor care au nevoie, in aceasta perioada, de un tratament antihipertensiv, va prezentam o lista cu preturile medicamentelor mai des utilizate in astfel de afectiuni si farmaciile unde gasiti aceste medicamente. Nifedipin , capsule 10 mg, flacon cu 50 de capsule Farmacia 70 - Sos. Alexandriei, nr. 88, bl. PC 10, sector 5, 18.000 de lei. Farmacia 14 - Sos. Iancului, nr. 57, sector 2, 18.000 de lei. Farmacia Bucurestii Noi, Bd. Bucurestii Noi, nr. 70, sector 1, 11.900 de lei. Punctul Farmaceutic Gara de Nord, 18.000 de lei. Captopril, comprimate 25 mg, flacon cu 30 de capsule Farmacia 70 - 31.800 de lei. Farmacia 14 - 31.300 de lei. Farmacia Bucurestii Noi - 22.800 de lei. Punctul Farmaceutic Gara de Nord - 22.800 de lei. Enalapril , comprimate de 20 de mg, flacon cu 30 capsule Farmacia 70 - 218.400 de lei Farmacia 14 - 215.200 de lei Farmacia Bucurestii Noi - 216.400 de lei Punctul Farmaceutic Gara de Nord - 213.100 de lei. (N.L.) Costume de plaja dama Pret Magazin Adresa 100.600 lei Expo-Market Basarab Splaiul Independentei 125.000 lei Expo-Market Herastrau Piata Presei Libere 179.900 lei Carrefour Autostrada Buc.-Pitesti 180.000 lei Cocorul Bd. C-tin Ion Bratianu 282.000 lei Unirea Shopping Center Bd. Unirii nr. 1 695.000 lei World Trade Plaza Piata Presei Libere 1.165.000 lei Stefanel Calea Victoriei nr. 31 Costume de baie barbatesti Pret Magazin Adresa 35.000 lei Expo-Market Herastrau Piata Presei Libere 59.900 lei Carrefour Autostrada Buc.-Pitesti 60.000 lei Cocorul Bd. C-tin Ion Bratianu 65.000 lei Unirea Shopping Center Bd. Unirii nr. 1 La Resita, APAPS hotaraste soarta combinatului in lipsa patronilor Statul se razboieste cu proprietatea privata Un episod important in scandalul "fara sfirsit" de la Combinatul Siderurgic de la Resita (CSR) s-a consumat la sfirsit de saptamina. Americanii de la Noble Ventures, proprietarul combinatului, au iesit la contraatac dupa ce ministrul Ovidiu Musetescu a anuntat ca va cere in justitie rezilierea contractului de privatizare. In acelasi timp APAPS vine cu o noua idee care se doreste a fi lansata simultan cu cererea de reziliere: reorganizarea judiciara combinatului, adica primul pas catre o posibila lichidare. Tot la sfirsitul saptaminii, Ovidiu Musetescu bate palma cu sindicalistii si semneaza un protocol. Conform acestuia angajatii combinatului vor primi, din 6 iulie, un ajutor social de 2,5 milioane de lei din partea guvernului, in colaborare cu autoritatile locale. Musetescu vrea ca americanii sa nu mai aiba putere de decizie Reorganizarea judiciara inseamna ca americanii nu se vor mai putea ocupa de gestionarea afacerilor curente ale combinatului, desi vor ramine proprietari. Cu alte cuvinte, combinatul va avea ca proprietar oficial firma Noble Ventures, dar aceasta nu va mai putea administra societatea, daca justitia va accepta cererea de reorganizare judiciara. Americanii vor putea ramine patroni, dar nu si directori. Musetescu a precizat ca CSR va fi administrat de o persoana desemnata de judecatorul sindic, pe baza unui proiect de reorganizare financiara. Combinatul isi va schimba proprietarul doar in situatia in care APAPS va obtine rezilierea contractului de privatizare, intr-un alt proces, care nu are nici o legatura cu procedura demarata la Resita. "Nu se poate face nici o legatura intre cele doua actiuni si nationalizare", a sustinut Musetescu, care a afirmat ca se asteapta la o campanie in presa internationala pe tema nationalizarii CSR. El a apreciat ca aceasta campanie nu va fi platita de Noble Ventures, care nu a dispus de sumele necesare pentru a-i plati pe muncitorii de la Combinatul Siderurgic, ci de alte "grupuri de interese", nemultumite de noua politica din domeniul privatizarii. El a mai aratat ca, din cele 8.500 de contracte de privatizare, exista 400 de situatii in care APAPS a declansat procedurile de reziliere. Cei de la APAPS considera ca Noble Ventures nu a respectat patru clauze din contractul de privatizare al Combinatului Siderurgic Resita. Noble Venture crede ca statul roman nu actioneaza in acord cu legea Reprezentantii companiei Noble Ventures considera ca situatia de la Combinatul Siderurgic Resita mai poate fi rezolvata inca pe cale amiabila spre consilierul directorului general al CSR, John Michael McNutt. "Articolul 13 din contract spune ca, in cazul unor divergente intre Noble Ventures si APAPS, trebuie cautata o solutie pe cale amiabila. Noi am fost de buna credinta si incercam sa rezolvam situatia pe cale amiabila", a aratat McNutt. El a adaugat ca masurile intreprinse de ministrul Autoritatii pentru Privatizare, Ovidiu Musetescu, nu sunt in acord cu legea romana. In opinia acestuia, situatia angajatilor se datoreaza nerespectarii de catre partea romana a unor clauze. "Acceptam nemultumirile angajatilor nostri, nu le-am cerut sa nu protesteze, dar sa o faca in acord cu legea, or, ei au trecut peste limita legii", considera consilierul directorului general al combinatului. McNutt a spus ca Noble Ventures a vrut sa semneze protocolul de repornire a productiei, dar acesta nu acoperea, din punctul de vedere al patronatului de la Resita, toate obligatiile asumate de statul roman prin contractul de privatizare. "Noi am pregatit actele pentru protocol, dar in loc sa fie prezentata in guvern o nota prin care sa se rezolve situatia, a fost prezentata o nota prin care se cerea rezolutionarea contractului", a mai spus consilierul directorului general al CSR. McNutt nu a exclus ipoteza ca angajatii combinatului sa fie manipulati de liderii de sindicat. "Suntem inca proprietari si putem rezolva situatia de la Resita in 30 de zile, dar suntem sabotati de sindicatul Vatra", a spus McNutt, precizind ca nu are dovezi ale manipularii politice a sindicatelor. "Sabotati de furtisaguri si nemunca" Consilierul directorului general al CSR sustine ca Noble Ventures a investit peste 20 de milioane de dolari in CSR, din care 13,2 milioane pentru fabrica de oxigen si 10 milioane pentru pregatirea si prelucrarea fierului vechi si a haldei de zgura. "Din ianuarie am fost sabotati direct in fabrica, chiar si in ziua in care a venit Musetescu pentru prima data la Resita. Am fost batut de doua ori, au incercat sa-mi rastoarne masina. Cind produsele si materialele dispar din combinat e greu sa faci treaba, iar cind, tehnic, sabotezi productia, nu poti astepta sa-ti fie platit salariul", a mai spus el. McNutt afirma ca nu va pleca din Romania si nu crede ca e in interesul muncitorilor ca Noble Ventures sa plece de la Resita. "As putea sa semnez protocolul de reesalonare a datoriilor luni, salariile restante totalizeaza 16 miliarde lei, iar daca regiile locale si-ar plati datoriile catre CSR, in valoare de 8 miliarde lei, s-ar putea plati 50% din salarii si guvernul nu ar trebui sa recurga la ajutoare sociale returnabile", a spus McNutt. Fiecare salariat va primi cite 2,5 milioane de lei de la buget Siderurgistii de la Combinatul din Resita vor beneficia de ajutoare sociale, in valoare de cite 2,5 milioane de lei, acordate din fonduri ale Ministerului Muncii si Solidaritatii Sociale si ale Consiliului Local, potrivit protocolului incheiat intre ministrul privatizarii, Ovidiu Musetescu, liderul sindicatului Vatra, Iancu Muhu, si primarul municipiului Resita, Mircea Popa. Ajutoarele sociale urmeaza sa fie acordate incepind din 6 iulie. Protocolul a fost prezentat celor aproximativ 2.000 de sindicalisti care s-au adunat, inca de vineri dimineata, in fata sediului Prefecturii Caras-Severin, asteptind aproape noua ore rezultatul negocierilor dintre delegatia guvernamentala condusa de ministrul privatizarii, Ovidiu Musetescu, si reprezentantii siderurgistilor. Protestatarii au asteptat nerabdatori si chiar tensionati rezultatul negocierilor, scandind, din cind in cind, obisnuitele lozinci, de genul "Murim de foame!" sau: "Nu cedam". Prin urmare, liderii de sindicat au putut rasufla usurati. Pe de o parte, si-au multumit oamenii care au iesit in strada si carora au reusit sa le obtina ajutoare banesti. Pe de alta parte, perspectiva ca americanii sa plece de la Resita, unul din visurile "frumoase" ale sefilor de sindicat, pare din ce in ce mai plauzibila. VLAD MACOVEI GABRIELA TINTEANU Clauzele nerespectate de Noble Ventures, in opinia APAPS: - contractul colectiv de munca - nivelul exporturilor - investitiile in combinat - plata unui credit catre un consortiu de banci spaniole. Flamingo Computers vinde cu succes calculatoare in tarile din jur Unguri, bulgari si olandezi lucreaza la patron roman Afacerea Flamingo Computers a fost pusa pe picioare de doi fosti colegi de facultate, care au pornit de la zero. In numai sapte ani, Flamingo a devenit una dintre cele mai importante firme de distributie de computere si alte echipamente IT din tara. Anul trecut, veniturile companiei au atins 30 de milioane de dolari. Flamingo are o retea de distributie care nu s-a limitat doar la teritoriul Romaniei. Firma are reprezentante in Republica Moldova, Bulgaria, Ungaria, Macedonia, Ungaria, Iugoslavia, Croatia si chiar in Olanda. Marius Ghenea si Dragos Cinca sint principalii actionari ai firmei. "Sintem fosti colegi de facultate. Amindoi am studiat la Facultatea de Electronica si Telecomunicatii. Povestea Flamingo incepe in 1994. Am inceput cu o echipa restrinsa. Ne cunosteam intre noi si aveam foarte mare incredere unul in celalalt. Acesta a fost unul dintre avantajele noastre", povesteste Marius Ghenea, care detine functia de director executiv al companiei. Incetul cu incetul, afacerea a inceput sa se dezvolte. In 1995 se deschide primul magazin. Doi ani mai tirziu, reteaua de distributie se extinde la nivelul intregii tari. La acel moment, firma avea deja 45 de angajati. Dupa acest moment, care a marcat si punctul de cotitura in ceea ce priveste rentabilitatea, lucrurile au evoluat cu si mai mare repeziciune. "Am ales sa devenim o companie regionala. Ne-am extins rapid in tarile din jur. Am preferat ca, in fiecare tara, sa infiintam o societate comerciala de sine statatoare, bineinteles, detinuta de Flamingo", a precizat Marius Ghenea. Pentru ca activau intr-o tara straina, sefii de la Flamingo au preferat sa trimita un om de incredere din Romania, care sa puna afacerea pe picioare, dupa care s-a trecut la angajarea de personal apartinind tarii respective. Printr-o politica agresiva de marketing s-a reusit ca in termen scurt sa se impuna pe pietele respective. "Avem in plan ca, pina la sfirsitul anului, sa mai deschidem o sucursala in Bosnia-Hertegovina", a completat directorul executiv al firmei Flamingo. Profesionisti buni si loiali - cheia succesului Dupa toate aparentele, anul acesta va fi unul bun pentru cei de la Flamingo. Estimarile indica un nivel al veniturilor de 52 de milioane de dolari pentru 2001. Firma si-a consolidat cele doua activitati de baza: asamblarea de computere si distributia de echipament informatic (computere si componente pentru computere, imprimante, scanere etc.). Desi "felia" distributiei in ponderea veniturilor este de 60a, activitatea de productie cistiga teren putin cite putin. Flamingo are sase tipuri de configuratii pentru computere, fiecare fiind marca inregistrata. Aceste tipuri de computere sint asamblate de angajatii firmei, fiind practic o activitate de productie. Marius Ghenea crede ca una dintre conditiile care au asigurat reusita in afaceri a fost politica de resurse umane. "De la bun inceput am angajat oameni valorosi si foarte bine pregatiti. Rezultatele acestei strategii s-au vazut in timp", a concluzionat Marius Ghenea. VLAD MACOVEI [11][pl.dll?rid=expresro] 