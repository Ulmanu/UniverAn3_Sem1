 Prietenul la nevoie se cunoaste Ilie Dumitrescu l-a dat afara fara remuscari pe Sandu Andrasi Alexandru Andrasi, unul dintre cei cinci fotbalisti ai echipei FC Brasov pusi pe liber de noul antrenor Ilie Dumitrescu, a avut ieri, la prinz, o intrevedere cu Ioan Niculae, patronul gruparii de sub Timpa. Andrasi, care a suferit un soc atunci cind a fost anuntat ca nu va mai face parte din lotul "stegarilor", a dorit sa ceara explicatii de la omul "numarul 1" al clubului brasovean. Niculae a recunoscut faptul ca Alexandru Andrasi, la cei 37 de ani ai sai, este modelul coechipierilor mai tineri si ca inca poate fi unul dintre oamenii de baza ai formatiei. Niculae nu i-a putut promite mare lucru jucatorului, cerindu-i insa un ragaz de 24 de ore, patronul brasovean purtind aseara tirziu o discutie cu antrenorul Ilie Dumitrescu. "Nu pot spune decit ca este o decizie injusta", marturisea, suparat, Sandu Andrasi, cel care, in primavara, a batut de unul singur FCM Bacau, in timp ce coechipierii sai faceau figuratie. "Il respect pe antrenorul Ilie Dumitrescu, dar nu cred ca decizia de a renunta la serviciile mele a fost cea mai isteata. Il cunosc pe Ilie de foarte multa vreme. Am jucat impreuna la Steaua, unde am fost chiar colegi de camera, dar n-am batut o secunda moneda pe acest amanunt. Nu doresc decit sa ma retrag din fotbal dupa acest ultim an de contract cu FC Brasov. Tocmai de aceea doresc sa plec cu fruntea sus, asa cum am aparut in fotbal". ADI DOBRE Rapidistii, bagati in boala de Trinity Intrucit "hotia ordinara exista si in fotbal, Rapidul si-a vazut furat unul dintre cei mai valorosi jucatori", a cuvintat marti seara amfitrionul Florian Pittis. Gruparea din Giulesti a tinut sa-l prezinte, alaturi de ceilalti fotbalisti "visinii", si pe mijlocasul Tiberiu Ghioane, chiar daca acesta a fost transferat intre timp de divizionara secunda Tractorul Brasov la formatia Dinamo Kiev, dupa ce a cunoscut consacrarea la formatia de sub Podul Grant! In locul tinarului international, care se afla momentan in capitala Ucrainei, in fata rapidistilor a aparut un copil tinind in mina un tricou pe spatele caruia era imprimat numele fotbalistului, iar pe diagonala - cuvintul "FURAT" scris cu rosu. Gaz pe foc si para Cu ocazia acestei manifestari, pe scena improvizata in fata iesirii de la vestiare s-au produs trupele Trinity, Sistem, Gaz pe Foc si Holograf, care au interpretat fiecare cite patru melodii. Daca fetele de la Trinity, in frunte cu senzuala Ileana Lazariuc, au cules aplauze furtunoase, baietii de la Gaz pe Foc au fost fluierati mai rau decit daca in locul lor s-ar fi aflat jucatorii de la Steaua sau cei de la Dinamo. Stiut fiind ca Lucian Viziru, liderul trupei, este un fan inrait al "ciinilor rosii" (spre deosebire de focoasele de la Trinity, care s-au declarat sustinatoare ale Rapidului), suporterii giulesteni i-au fluierat copios pe cei trei muzicanti cu priza la adolescente. De la manifestare a lipsit patronul George Copos, insa Dumitru Dumitriu, antrenor care a retrogradat Rocarul in Divizia B si e in prezent sfatuitor al Rapidului, nu a ratat prilejul de a da iarasi ochii cu suporterii din Giulesti. "Nea Titi, te-ai "lipit" si matale la Rapid? Un consilier, ceva, un antrenor principal, ai?", l-a abordat, rautacios, un fan al echipei de sub Podul Grant, inainte ca tehnicianul sa-si ia in primire locul la "oficiala". Prezentatorul Florian Pittis, care era incadrat de doua ecrane uriase pe care se derulau imagini din timpul petrecerii, i-a chemat pe scena pe jucatori, carora le-a facut, totodata, si cite o scurta caracterizare. Inainte sa salute suporterii, fotbalistii au sarutat, pe rind, steagul Rapidului, un gest de fidelitate solicitat de Copos, care a transmis ca nu mai doreste "mercenari" la echipa. Pancu "1+9" In momentul cind a aparut pe gazon Marius Ninel Sumudica, idolul regasit al Giulestiului, peluza din dreptul tabelei de marcaj a luat foc instantaneu, tortele aprinzindu-se ca la un semn. Atacantul Daniel Pancu va avea pe spate "1+9", dupa modelul lansat de chilianul Ivan Zamorano, care nu putea avea numarul 9 la Inter Milano din pricina brazilianului Ronaldo, asa ca si-a imprimat pe tricou "8+1". Totodata, a fost prezentata si noua mascota a echipei FC Rapid, un vultur plesuv, care va purta numele "Tamango". "E cioara toata ziua!", a ingaimat un hitru din tribuna, desi Pittis insista ca respectiva pasare este vultur. DANIEL CONTESCU Mai nervos ca niciodata, Copos impune legea tacerii Tensiunile din cadrul echipei de fotbal Rapid Bucuresti au reaparut ieri, cind George Copos, patronul gruparii, a convocat o sedinta de urgenta, la numai 12 ore dupa spectacolul de prezentare. Presedintele Consiliului de Administratie al clubului giulestean le-a impus colaboratorilor sai sa intre in "silenzio stampa", constatind ca "au inceput sa apara in ziare numeroase articole batjocoritoare". Apoi, le-a comunicat ca orice discutie cu presa ii va costa pe contravenienti o suma record: 2.750 de dolari. "Opt salarii", a calculat unul dintre conducatorii giulesteni. Paul Cazan, Roberto Verdes, Ilie Florea, Ionut Chirila si Viorel Hizo au fost cei bagati in sedinta de Copos. Intre pauze, la "vorbitor" a fost si Dinu Gheorghe, seful Directiei Generale a Vamilor si presedinte de onoare al "feroviarilor". Suparat si mai agitat ca niciodata, magnatul le-a transmis principalilor sai colaboratori ca este foarte nemultumit de felul cum joaca echipa. Copos a afirmat, intr-un cerc de prieteni, ca nu este exclus ca "Dulaul" sa plece chiar dupa primele doua etape, daca Rapid nu va obtine cel putin patru puncte. Ca inlocuitor al tehnicianului sibian, in "pole position" se afla Dumitru Dumitriu. Ca sa scape, "Dulaul" i-a cerut lui Copos sa-i ierte pe jucatorii din "lotul Baneasa". In urma unei discutii tensionate, singurul acceptat a fost fundasul Dorel Mutica. Ionut Voicu, plimbat intre Bacau si Giulesti, a semnat ieri un contract pe un an cu Rapid. Portarii Florentin Radulescu si Ciprian Stancu au fost eliminati din lot, in locul lor fiind achizitionat Eugen Anghel, de la Gloria Bistrita. Tot pe lista de transferari au ramas Petre Marin si Cornel Frasineanu, componenti ai "lotului Baneasa". "Sint foarte trist si dezamagit de toata aceasta lume a fotbalului romanesc", si-a motivat Copos absenta de la prezentarea lotului. Surse din anturajul patronului ne-au dezvaluit ca George este pe cale de a se retrage definitiv din fotbal, locul sau urmind sa fie luat de Viorel Catarama, ajutat de Nicu Gheara. LAURENTIU CIORNEI Flick-flack "Cap de zmeu", inaltat cu Nancy Catalin Munteanu a debutat sub tricoul formatiei Espanyol Barcelona in amicalul disputat marti seara, in localitatea franceza Vittel, in compania echipei AS Nancy, grupare antrenata pina nu cu mult timp in urma de Ladislau Bölöni. Catalanii s-au impus cu scorul de 4-2 (2-1), la capatul unei partide echilibrate. Catalin Munteanu a fost titular, fiind schimbat in minutul 60 cu Ivan Diaz. "Cap de Zmeu" a avut o prestatie buna, apreciata de presa spaniola. Intr-o alta partida de verificare, Valencia a invins cu 3-2 (1-1) formatia belgiana Genk. Ultimul gol al "liliecilor" a fost marcat de Adrian Ilie, jucatorul roman intrind pe gazon abia dupa pauza.(D.N.) "U" Cluj, dupa Ritli Zoltan Ritli, fostul portar al echipei de fotbal Steaua, se afla, de mai bine de jumatate de an, in vacanta, dupa ce a fost pus pe liber de conducerea clubului Rocar. La 33 de ani, virsta implinita in urma cu doua zile, Ritli ar putea apara in curind poarta divizionarei secunde "U" Cluj, de unde a primit o oferta. Singura problema o constituie actul de dezlegare a jucatorului si care este, se pare, in valoare de 40.000 de dolari. Zoli semnase in aceasta iarna un act potrivit caruia renunta la pretentiile financiare fata de Rocar, de care mai era legat un an si jumatate, in speranta ca va putea pleca gratis in cazul in care isi va gasi echipa. (A.D.) Sportul - in Regie Liga Profesionista de Fotbal a hotarit ieri ca Sportul Studentesc isi poate disputa jocurile de pe teren propriu din proxima editie a Diviziei A pe stadionul din Regie. Dupa ce gruparea "studentilor" fusese anuntata, in momentul promovarii, ca "Regia" nu poate fi omologata, Vasile Siman, patronul clubului, a cautat un stadion unde echipa sa-si dispute jocurile de pe teren propriu. Tratativele cu FC National, care isi daduse acordul, au esuat. A urmat o alta varianta, "Lia Manoliu", dar si aceasta a cazut. "Cred ca LPF a luat o decizie inteleapta lasindu-ne sa evoluam pe terenul nostru, cel din Regie", comenta ieri Tom Cristea, directorul sportiv al studentilor. La auzul vestii, fotbalistii lui Ioan Andone au sarit in sus de bucurie, dar au fost temperati de un oficial al clubului, care a fost de parere "sa mai asteptam pina la ora jocului, ca nu se stie ce se poate intimpla". Sportul si-a luat angajamentul sa monteze 3.000 de scaune din plastic si sa aduca stadionul la standardele Diviziei A. (A.D.) Borussia iese in calea lui Aliuta Mijlocasul roman Marian Aliuta a jucat toate cele 90 de minute in formatia oaspetilor, la partida FC Lugano - Sahtior Donetk, scor 2-1 (0-1), partida care a avut loc marti seara si a contat pentru turul doi preliminar al Ligii Campionilor. Cum in tur gruparea ucraineana se impusese cu scorul de 3-0, Sahtior s-a calificat in faza urmatoare a competitiei, unde va intilni echipa germana Borussia Dortmund. (D.N.) Bania incearca salvarea Universitatii Netoiu: "Recunosc ca sint tigan" Condusa de Dumitru Dragomir, cetatean care a respirat in doua rinduri aerul rece al arestului, Liga Profesionista de Fotbal a aprobat cererea dementa a lui Gigi Netoiu ca Universitatea Craiova sa dispute meciurile "de acasa" la Bucuresti. La rindul sau, investitorul din Poiana Mare n-a putut explica mai nimic in conferinta de presa pe care a convocat-o, jurnalistii crucindu-se de mai multe ori in fata unui individ asimilat doar de fotbalul canceros al lui Mircea Sandu sau Mitica Dragomir. Ieri dimineata, sediul prefecturii doljene semana cu o Mecca a fotbalului craiovean. Au fost convocati mai multi oameni de afaceri din oras, fostii actionari ai clubului si citiva dintre componentii Craiovei Maxima, in incercarea gasirii unei solutii prin care Universitatea Craiova sa fie smulsa din ghearele celui care a dus echipa la dezastru. Adus de acasa, George Ilinca, pe care toata Craiova il considera marele vinovat, a explicat ca echipa se afla in administrarea unei societati cu sediul in Bucuresti si in care el are 5 la suta din actiuni, Netoiu detinind celelalte 95 de procente. La conferinta de presa, "Comandantul" a spus ca a investit in societate 1,7 milioane de dolari, ca in dreptul lui Nicu Gheara figureaza suma de 487.000 de dolari, iar aportul lui Ilinca si al lui Doru Stanescu se ridica la aproximativ 380.000 de dolari. O delegatie condusa de prefectul Cornel Mondea si de primarul Vasile Bulucea urma sa se intilneasca aseara cu Netoiu pentru a negocia preluarea Craiovei. Omul de afaceri Dinel Staicu ar fi propus ca 55 la suta din actiunile clubului sa fie cumparate de SIF Oltenia, iar 45 la suta de Consiliul Local. Pina la rezolvarea definitiva a acestei situatii explozive, circula varianta ca Universitatea sa fie administrata de un grup format din autoritati locale, importanti oameni de afaceri si fosti fotbalisti ai Craiovei Maxima. Dragomir: "Regulamentar,e in regula" Intrunit ieri dimineata, Consiliul Ligii Profesioniste de Fotbal a aprobat cererea lui Gigi Netoiu ca Universitatea Craiova sa dispute meciurile considerate acasa pe stadionul "Lia Manoliu" din Bucuresti. Congestionat la fata, vorbind mult si zgomotos, in stilul sau caracteristic, Mitica Dragomir a precizat ca, "regulamentar, e in regula. Dar, dom'le, sint si eu oltean si, tinind cont ca Universitatea e echipa oltenilor, eu cred, dom'le, ca ar fi bine ca echipa sa joace totusi la Craiova. Din acest motiv, Liga m-a desemnat sa mediez o intilnire intre Gigi Netoiu, pe de o parte, si autoritatile din Craiova pe de alta, ma refer la prefect, la primar... Ca omul asta, dom'le, Gigi Netoiu, a bagat bani si trebuie sa-si recupereze investitia. Ne intilnim in aceasta seara (n.r. - aseara) si vom cauta o solutie", a explicat Mitica, in bine cunoscutul sau stil de agitator. A fost masluita adresa? Seful Ligii a dovedit ca Gigi Netoiu a depus la LPF o adresa prin care solicita ca Universitatea sa joace la Bucuresti, adresa inregistrata pe 18 iulie, dar n-a putut sa explice de ce luni, 30 iulie, cind au fost intrebati despre acest lucru, Dragomir si Vali Alexandru au dat-o pe "sa vedem" si "nu stim nimic". De unde reiese ori ca sefii LPF habar n-au despre ce se intimpla in propria ograda, ori ca adresa lui Netoiu a fost depusa abia luni, 30 iulie, dar datata cu 12 zile mai devreme. Inregistrata pe 18 iulie, cererea "Comandantului" ar respecta astfel prevederea potrivit careia solicitarea schimbarii locului sau a terenului de disputare a unui meci trebuie facuta cu cel putin 10 zile inainte. Restante peste restante Spre finalul dialogului dintre Dragomir si ziaristi, in sediul LPF si-a facut aparitia "omul negru". Adica Netoiu. A stat un pic in fata camerelor de luat vederi, apoi a disparut. Chemase, oricum, ziaristii la o conferinta de presa la sediul uneia dintre firmele sale. La ora 13.00, "Comandantul" a reaparut in fata jurnalistilor, spunind ca "o sa va pun la dispozitie toate documentele. Asta fiindca imaginea Craiovei e afectata si trebuie sa rezolvam aceste lucruri". Netoiu a reluat: "Cei 50 de tigani care intretin situatia", "fratii Mihailescu destabilizeaza Universitatea, si asta de cinci ani incoace, de cind au intrat in fotbal", "factorii locali nu mi-au acordat sprijinul", "am venit cu sufletul deschis sa facem performanta". Netoiu a precizat ca, in campionatul trecut, cheltuielile cu stadionul, cantonamentul si salariile angajatilor clubului s-au ridicat la 5,6 miliarde de lei. Asta insemnind aproximativ 600 de milioane lunar. De mentionat ca Netoiu are mari restante si la acest capitol. Echipa se va muta cu totul Cind i s-a demonstrat ca mutarea echipei la Bucuresti nu va aduce cheltuieli mult diminuate, "Comandantul" a ridicat din umeri, a dat din cap si a spus: "Treaba mea". El a anuntat insa, in premiera, ca echipa nu va veni la Bucuresti doar pentru meciuri si cantonamentele dinaintea jocurilor. Nu, el vrea sa mute echipa cu totul, precizind ca va inchiria locuinte pentru jucatori, iar la antrenamente va folosi stadionul "Faur". Netoiu a continuat sa-i jigneasca pe suporterii olteni, numindu-i "tigani". Cind "Evenimentul zilei" i-a amintit ca la meciul amical de simbata, cu Rapid, a avut o atitudine asemanatoare cu a suporterilor, pe care i-a injurat la rindul sau, "Comandantul", om nu doar cu imaginea la pamint, ci si cu nervii, a spus: "Da, recunosc ca sint tigan!". Una peste alta, conferinta de presa a "olteanului nemernic" a aratat jurnalistilor un individ pe care ratiunea l-a parasit si care, aidoma lui Ceausescu, a pierdut orice contact cu realitatea. Grupaj realizat de DANIEL NANU Florea l-a "intepat" pe Netoiu cu 735.000 de dolari Pe linga necazurile cu care se confrunta la Universitatea Craiova, Gigi Netoiu este pe cale sa piarda zilele acestea o suma uriasa, in fapt o "teapa" facuta cadou de partenerul sau de afaceri, Gheorghe Florea. Patronul de la Rocar ii datora actionarului de la Craiova 785.000 de dolari, bani reprezentind o parte din pretul platit atunci cind a cumparat de la Netoiu gruparea din Berceni. Pentru a garanta ca se va achita de datorie, Florea a pus gaj chiar echipa Rocar, pe care "Comandantul" urma sa o preia in cazul nerespectarii contractului. Numai ca, de la semnarea intelegerii, Rocar a retrogradat din Divizia A, a pierdut toti jucatorii de valoare, iar acum este pe cale de a cobori in cel de-al treilea esalon valoric, dupa ce Florea a decis sa vinda Gloriei Buzau locul din Divizia B. "Berarul" n-a platit, din cei 785.000 de dolari datorati, decit aproximativ 50.000, o parte din ceea ce a incasat de la Dinamo pentru Romica Buia. Netoiu se alege, astfel, cu o "teapa" de 735.000 de dolari, pentru ca "garantia" oferita de Florea, adica Rocar, nu o sa mai valoreze in scurt timp nici cit o ceapa degerata. Comandantul va prelua o echipa-fantoma de Divizia C, fara jucatori, fara antrenori si fara baza proprie. MATEI UDREA "Comandantul" a fost tradat de Paunescu In razboiul dus pentru Universitatea Craiova, Gigi Netoiu s-a trezit tradat de oameni pe care se baza, considerindu-i de mare incredere. Parlamentarul Adrian Paunescu era unul dintre "aliatii" grei atit la propriu, cit si la figurat. Dupa ce s-a bucurat din plin de gratiile "Comandantului", "Bardul" a parasit tabara acestuia, "mitraliindu-l" acum din toate pozitiile, fara crutare. Netoiu l-a ajutat cu bani pe Paunescu intr-un moment dificil, atunci cind acesta din urma avea mare nevoie de sponsorizari zdravene pentru a edita "Cartea cartilor", un volum gros cit "Omagiile" lui Ceausescu, in care erau strinse toate creatiile sale. Acest "detaliu" nu l-a impiedicat insa pe poet sa-i sugereze "Comandantului" ca ar fi mai bine "sa bata cu curul cepurile butoaielor de la Vincon" decit sa decida pentru Universitatea Craiova. MATEI UDREA Baciul se intoarce "Regele" si-a alcatuit "alaiul" Gica Hagi a convocat 13 "stranieri" la partida amicala din 15 august, cu Slovenia, pe care "tricolorii" o vor disputa la Ljubljana. La debutul sau pe banca tehnica a Romaniei, in calitate de selectioner, "Regele" a apelat la prietenul si cumnatul sau, Gica Popescu, care va reveni astfel la nationala dupa 14 luni de la ultimul meci, 0-2 cu Italia in sferturile de finala ale Campionatului European. Jucatorii convocati de Hagi sint Stelea si Lobont - portari; Contra, Gica Popescu, Filipescu si Chivu - fundasi; Dorinel Munteanu, Tararache si Laurentiu Rosu - mijlocasi; Adi Ilie, Mutu, Marius Niculae si Viorel Moldovan - atacanti. Acestora li se vor adauga alti opt fotbalisti din campionatul intern, care vor fi anuntati in cursul saptaminii viitoare. Reunirea lotului este programata duminica, 12 august, la ora 12.00, la noul loc de cantonament al "tricolorilor", hotelul de linga stadionul "Cotroceni". Marius Niculae se va alatura lotului abia luni dupa-amiaza, deoarece duminica va disputa cu Sporting derby-ul campionatului portughez impotriva eternilor rivali de la FC Porto. Dan Petrescu, in "stand-by" Singura noutate propusa de Hagi este Mihai Tararache, ex-dinamovistul care acum joaca pentru echipa elvetiana Grasshoppers Zürich. "Regele" a renuntat la ideea de a-l mai vizita pe "Tara" in Elvetia, pentru a-l urmari "pe viu" in campionat, preferind sa-l testeze direct la lot. Desi la un moment dat nu a exclus posibilitatea de a-l rechema si pe prietenul sau, Dan Petrescu, selectionerul n-a mai recurs la serviciile acestuia, si nici la un alt atacant cu probleme, Ionel Ganea. De pe lista lui Hagi mai absenteaza citeva nume sonore, cum ar fi Costel Gilca (despre care antrenorul spunea ca spera sa-l convinga sa revina la lot), Catalin Munteanu, Ciobotariu si Alin Stoica. MATEI UDREA Ghioane - convocat la tineret Patru fotbalisti romani care activeaza in strainatate, Catalin Munteanu (Espanyol Barcelona), Florin Cernat, Tiberiu Ghioane (ambii de la Dinamo Kiev) si Bogdan Patrascu (Litex Loveci), au fost convocati pentru partida din 15 august, dintre selectionatele de tineret ale Sloveniei si Romaniei. Reunirea lotului va avea loc pe data de 12 august, la ora 12.00, la hotelul "Sport" din cadrul Complexului Sportiv National "Lia Manoliu". ( D.N .) Clubul din Ghencea n-a invatat nimic din patania cu Alin Stoica Anderlecht cumpara un junior stelist cu 6.000 de dolari! Andrei "Noni" Grigorescu are, la 15 ani, 1.80 metri si 70 de kilograme; Antrenorul Radu Troi il socoteste un al doilea Belodedici Cu cinci ani in urma, Alin Stoica isi urma familia si dadea Romania pe Occident, fara ca Steaua, echipa de atunci a viitorului star, sa se aleaga cu mare lucru: 5.000 de dolari pentru un fotbalist a carui cota avea sa urce la 10 milioane de dolari. Pagubita in 96, gruparea "militara" pare sa nu fi retinut invatamintele trecutului pentru ca povestea se va repeta, trasa la indigo, in vara acestui an. Drumul deschis cindva de Alin este urmat intocmai de un alt talent de exceptie. Andrei "Noni" Grigorescu, lider si capitan al echipei de juniori grupa 86 de la Steaua, cu care a devenit vicecampion al lumii la echipe de club in 99, titular al nationalei "tricolore" si campion national, pleaca peste o luna la Bruxelles, unde va semna un angajament cu echipa de tineret a celor de la Anderlecht. Similitudinea cu cazul lui Alin persista si in alte privinte. Steaua va incasa in schimbul lui Andrei modica suma de 6.000 de dolari, atit cit reprezinta "grila". Juniorul merge impreuna cu familia, care va locui in capitala belgiana urmatorii trei ani, dar viseaza sa ramina apoi acolo. Tudorel Stoica il asteapta "Tin cu Steaua dintotdeauna, regret ca plec, dar Anderlecht este intr-adevar un club mare, care inseamna ceva in Europa", marturiseste Noni inca de la inceput. Culorile ros-albastre au fost pina acum viata pustiului. "Provin dintr-o familie de stelisti. Tata, cel putin, este rau de tot! Cind implinisem doar citiva ani mi-a povestit cum am cistigat Cupa Campionilor in 86. Imi pare tare rau ca n-am apucat sa vad echipa aceea de vis, din perioada 86-'89. Poate ca nici acum n-as fi plecat, dar mi s-a oferit o sansa unica. Mi-ar fi fost oricum imposibil sa ramin singur aici, fara familie", se justifica Andrei, incercind parca sa se convinga singur ca n-a avut incotro, iar "tradarea" i-a fost impusa de imprejurari. Liderul campionilor este asteptat cu bratele deschise de belgieni, a caror politica este orientata catre recrutarea de juniori talentati din Est. Fostul jucator al Stelei are si avantajul de a merge "la sigur" pentru ca tatal sau este deja la Bruxelles de citva timp. "Tudorel Stoica stie despre ce este vorba si a vorbit deja la club. Engleza o stiu foarte bine, iar cu franceza ma descurc binisor. O sa locuim intr-un cartier unde este o comunitate de romani destul de puternica, asa ca sper sa n-am probleme de adaptare". Desi are doar 15 ani, Noni isi masoara pasii. Stie ca in Occident va trebui sa munceasca mult. "Nu mi-e frica de concurenta. Am jucat zeci de meciuri internationale, cu adversari de pe toate continentele. O sa-mi fac loc in echipa de tineret, iar apoi va trebui sa muncesc inzecit ca sa prind lotul mare, peste citiva ani. Vreau sa ramin acolo, sa joc la Anderlecht, ca Alin Stoica". Teoretic, pentru ca n-a disputat inca nici un meci oficial pentru Romania, Noni ar putea fi naturalizat belgian si convocat la nationala tarii de adoptie. Dar stelistul nici nu-si pune problema sa renunte la "tricolor": "Indiferent cit de sus o sa ajung, n-am sa uit de unde am plecat. Tot pentru Romania voi juca daca va fi nevoie de mine". Idolul Nesta Cu Andrei in postura de capitan, Steaua a cistigat locul doi la Campionatul Mondial al cluburilor pentru echipe de juniori in 99, cind a pierdut, la penalty-uri, finala cu Nantes. Anul acesta, performanta a fost reeditata la Göteborg, unde Steaua a luat "argintul" intr-o competitie la care au participat 134 de echipe din intreaga lume. "Am pierdut cu 1-0 in finala, cu Hekkem, campioana Suediei, pe care in grupe o batuseram cu 5-0. In zece meciuri, am avut noua victorii si o singura infringere, cel mai bun atac, 36 de goluri inscrise si cea mai buna aparare, cu doar 4 primite. Nu ma laud, dar eu si prietenul meu din centrul apararii, Adrian Mirsanu, am avut o contributie importanta la acest bilant". Pe rabojul lui Noni sint trecute si cele mai importante scoli de fotbal sirbesti: Partizan si Steaua Rosie Belgrad, ambele invinse in 99. "Idolii mei ramin Belodedici, in tara, si Nesta, in fotbalul international. Cred ca nationala cu linia de aparare Contra-Radoi-Gica Popescu-Chivu n-are cum sa piarda la Budapesta, in toamna". Radu Troi vorbeste de Belo doi Antrenorul Radu Troi, cel care l-a format pe Noni, spune ca astfel de talente apar foarte rar. "Este un copil excelent dotat, in primul rind din punct de vedere intelectual. Ca fotbalist, are un talent urias, dublat de un fizic solid. Se aseamana mult la stil cu Belodedici. Este inteligent in teren, are o buna lovitura de cap, urca bine in atac, ceea ce-i permite sa joace si ca "inchizator". In mod sigur, o sa ajunga sus de tot", il caracterizeaza Troi. "Invata bine la scoala, a avut parte de o educatie deosebita. Imi pare nespus de rau ca pleaca, dar este o chestiune de familie si n-am ce face. Greu o sa mai gasesc - daca o sa mai gasesc! - un inlocuitor la fel de bun", adauga fosta glorie a "militarilor". "Noi n-avem conditiile din Occident. Si antrenorii de aici lucreaza destul de bine cu juniorii, dar nu ne comparam la dotari. Acolo, cu conditiile pe care le are, Noni o sa salte repede si o sa paseasca pe urmele lui Alin Stoica. Veti vedea!". MATEI UDREA Capitan la 12 ani Andrei Grigorescu, Noni pentru prieteni, s-a nascut la Bucuresti, pe 4 martie 1986, cu doar citeva saptamini inainte ca Steaua sa cucereasca Everestul fotbalului european, Cupa Campionilor. Desi n-a implinit inca 16 ani, are deja 1.80 metri inaltime si 70 de kilograme, specialistii de la Centrul de Medicina Sportiva estimind ca pina la 18 ani va mai cistiga zece centimetri in "altitudine". Joaca pe postul de fundas central, dar abilitatile tehnice, viteza si avantajul conferit de faptul ca loveste balonul cu ambele picioare la fel de bine ii permit sa acopere, la nevoie, si cele doua benzi laterale. Este capitanul echipei de juniori la Steaua de la 12 ani. [23][pl.dll?rid=expresro] 