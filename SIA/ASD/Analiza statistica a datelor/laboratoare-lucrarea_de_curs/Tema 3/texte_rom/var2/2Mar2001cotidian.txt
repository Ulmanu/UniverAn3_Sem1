 Victor Mateescu, poreclit "Scaraoschi", sculpteaza Unghii in forma de fantome, draci sau scorpioni O noua moda face furori printre femei. "Ultima strigare" in materie de manichiura este, dupa cum ne spune Victor Mateescu, un manichiurist din Bucuresti, sculptura in unghii, o manichiura trasnita, pe care o face de aproape un an femeilor excentrice. Noua manichiura "se poarta" mai ales in discoteci, la carnavaluri ori la petreceri. Victor, cunoscut sub numele de "Scaraoschi", lucreaza la un salon de frumusete din Bucuresti, cu acelasi nume, iar in ultima vreme se ocupa intens de decorarea speciala a unghiilor. Pentru ca multe femei nu vor sa-si strice unghiile cu pila si cutitasul, Victor lucreaza mai ales cu unghii false din acril, pe care le aplica peste cele adevarate. Astfel, obisnuitele unghii se transforma in dracusori, fantome, scorpioni, fluturi, braduti, flori, carti de joc si chiar literele alfabetului. "Cel mai greu se fac triunghiurile, capurile si gaurile perfect rotunde. In Romania nu exista ustensile pentru o astfel de manichiura", spune Victor. Cele mai multe cliente cer sa le fie scrise pe unghii numele lor sau al iubitului, ori diverse urari. Dupa ce sint sculptate, unghiile sint pictate cu oja pentru ca imaginile sa para cit mai reale. SILVIA VRINCEANU Pall Ladislau a cistigat 125.000.000 de lei la megaconcurs Pall Ladislau, 60 de ani, din Tirgu Mures, a cistigat 125 milioane de lei la concursul "Evenimentul zilei iti aduce miliardul!". El ne-a declarat ieri ca, in momentul in care a aflat ca a cistigat, a fost nevoit sa inghita citeva pilule pentru ca nu cumva sa sufere un atac de cord. Din pacate, nu a trebuit sa stea prea mult pe ginduri pentru a planifica cum sa cheltuiasca premiul pentru ca este inglodat in datorii. "Acesti bani au venit la fix pentru ca saptamina aceasta riscam sa fiu debransat de la retelele de energie termica si electricitate", spune Ladislau. El este pensionat pe caz de boala inca din 1993, fiind cardiac, si traieste dintr-o pensie de mizerie impreuna cu sotia si cu fiul sau, care este student. Ladislau spune ca pina a demarat concursul "Evenimentul zilei iti aduce miliardul!" nu a mai participat la nici un joc de noroc si ca acesta este primul cistig "nemuncit" din viata lui. DRAGOS BARDOSI Cu sinii goi, in "plai cu boi" Iulia Fratila, un triunghi fara bermude In ultimul numar al revistei lu' Dinescu, "Plai cu Boi", cititorul are in ce-si poticni privirile. De cum deschizi "Plaiu'", incerci "intense trairi artistice" privind-o pe seducatoarea realizatoare de la Prima TV, Iulia Fratila, goala-pusca. Celalalt centru si nud de greutate al revistei ni-l ofera Lady B., "de la Brianna sau de la bici". Sau de la Bermudele lipsa. Rasfatat vizual pe "plai cu boi", cititorul se poate apoi delecta cu obisnuitele de-acum rubrici semnate Andrei Plesu ("Inauntrul trebilor din afara), Horia-Roman Patapievici ("Legaturi juvenile"), Rica Raducanu sau cine-o fi el, autorul ("Rica Raducanu va recomanda"), Alexandru Paleologu ("Paleologusuri"), Marcel Tolcea ("Manual de agatat - si nu numai - femei in orice conditii") si multe altele. RADU MEIROSU Andreea Marin, Beatrice Bleont si Stefan Iordache au salvat show-ul de la Hilton Vestea ca Zina Dumitrescu isi lanseaza o colectie cum n-a mai vazut Bucurestiul a adunat, joi seara, la Hotel Hilton, sute de curiosi din lumea mondena. Ca lumea se inghesuie sa-ti vada "opera" nu este deloc rau. De prost gust este insa faptul ca VIP-urile de tot soiul s-au calcat in picioare ca sa prinda un loc liber. Si asta inca nu-i nimic n Dupa ce s-au ocupat toate scaunele, organizatorii le-au inchis efectiv usile in nas invitatilor care-si asteptau rindul sa intre in sala. N-a contat ca era vorba despre Mihai Mitoseru (Antena 1), Marius Radmanastean (Prima TV), Cristi Brancu (redactor-sef revista "VIP") sau alte figuri celebre. Organizatorii au zis "pas" si, gata, oamenii de paza s-au conformat "Pe aici nu se mai trece!". Si asa a inceput scandalul n "Dom'ne, am invitatie", a incercat o doamna bine sa-l convinga pe unul dintre paznici. "Imi pare rau. N-am ce sa va fac. Astea sint dispozitiile", a venit un raspuns atit de politicos, dar categoric, incit doamnei cu pricina i-a sarit si mai rau tandara n Intre timp, cei care n-au mai suportat aceasta bataie de joc au plecat bodoganind spre case. Altii, mai norocosi, cu "pile", au reusit, intr-un final, sa patrunda in sala. Sifonati si transpirati, de parca facusera dus imbracati. "Domnu' Nelu, bine ca v-am intilnit. Bagati-ma si pe mine, va rog!" n O data ajunsi in sala, dupa insistente si milogiri de toata jena, musafirii Zinei Dumitrescu au avut parte de o noua senzatie "tare". Ei au fost nevoiti sa faca fata unui val de caldura care-ti taia si ultima farima de chef sa urmaresti prezentarea. Te simteai ca intr-o sauna. Una selecta, este adevarat. Laolalta cu multe VIP-uri, cochet imbracate, dar mai putin zimbitoare ca de obicei. Deh, caldura, bat-o vina! n Dincolo de "amabilitatea" pe care au aratat-o gazdele atunci cind si-au intimpinat invitatii, show-ul de moda "Bonjour, pastel!", inspirat dupa "Marele Gatsby", a fost o reusita. Dar nu e lucru de mirare. Regia a fost semnata de Beatrice Bleont. In plus, spectacolul s-a bucurat si de participarea actorului Stefan Iordache, iar rochia de mireasa a fost prezentata de Andreea Marin. Iata, dintr-un foc, doua atuuri pentru un show de exceptie. Dar ce folos daca-ti lasi invitatii pe la usa?! CLAUDIA VOICU Propunere a la Brigitte Bardot 1 Martie, ziua maidanezilor Actrita Brigitte Bardot a fost ieri, de la ora 14.30, "musafira" primarului general al Capitalei. Prezenta vedetei franceze, venite in Romania pentru a convinge autoritatile sa renunte la programul de eradicare a ciinilor fara stapin, a creat o adevarata isterie la Primaria Capitalei. Zeci de fotoreporteri si cameramani straini, majoritatea francezi, au asediat cabinetul primarului Traian Basescu, retras la sueta cu Bardot, in spatele usilor pazite strasnic de gardieni. Dupa imbrinceli si injuraturi, ziaristii s-au asezat in fata usilor de la biroul in care starul francez si primarul urmau sa sustina o conferinta de presa. Intrevederea a inceput cu un buchet de trandafiri galbeni si un martisor oferite lui Bardot de Traian Basescu, care a primit un sarut din partea vedetei si a exclamat: "De treizeci de ani astept momentul asta!" Actrita i-a facut si ea un cadou lui Basescu: un bust din ceramica, reprezentind-o pe ea. Brigitte Bardot a donat 50 de monede din aur pentru copiii orfani "Sper ca 1 martie sa devina, intr-o zi, ziua ciinilor fara stapin. Fac un apel catre inima bucurestenilor sa iubeasca animalele cum isi iubesc copiii si sa impiedice euthanasierea lor, prin luarea ciinilor in grija. Stiu ca este multa tristete si mizerie, ca sint multi copii orfani si batrini saraci, si ca este foarte greu sa-ti asumi viata unui animal, dar fundatia mea este gata sa intretina ciinii care vor fi adoptati", a fost mesajul transmis de Brigitte Bardot, care a precizat ca fundatia sa se va implica financiar pentru sustinerea programului de castrare initiat de primarie. Actrita franceza a facut apel catre investitorii straini din Romania sa ajute categoriile defavorizate, precum si sa se implice financiar in acest program si sa ia in ingrijire ciini fara stapin. Pentru a da un exemplu, Brigitte Bardot i-a inminat lui Traian Basescu 50 de banuti din aur, valoarea unuia fiind de 20.000 de franci francezi, rugindu-l sa ii doneze copiilor orfani. Ea a precizat ca este un gest personal si ca banii ii are mostenire de la bunici. In replica, primarul general i-a multumit actritei pentru implicarea sa in aceasta actiune, adaugind ca moartea ciinilor este ultimul obiectiv al programului demarat de primarie. La IMGB s-a facut ordine Cea mai mare campanie de prindere a celor aproximativ 200.000 de maidanezi care bintuie pe strazile Capitalei a inceput tot ieri, dar fara prea mult elan. Asa-zisa "cruciada" impotriva ciinilor a inceput, in jurul 10.00, in curtea IMGB, unde Administratia pentru Supravegherea Animalelor (ASA) anuntase ca va prinde cei aproximativ 100 de ciini din curtea institutiei. Numai ca, la ora 11.00, au descins la fata locului vreo zece reprezentanti ai fundatiei "Vier Photen", hotariti sa prinda si sa castreze toti ciinii din curtea uzinei. Goana dupa ciini n-a avut prea mult succes. In cele din urma, muncitorii s-au incumetat sa prinda ciinii, care, dupa ce erau anesteziati, erau castrati intr-o masina - laborator, in care era amenajata sala de operatii. Dupa castrare, ciinii erau dusi intr-o magazie, in asa-zisul postoperator. Si in zona Aurel Vlaicu a fost o incercare timida a hingherilor de la Administratia pentru Supravegherea Animalelor, de prindere a maidanezilor. In prima zi de aplicare a programului, au fost prinsi si castrati circa 40 de ciini, in conditiile in care municipalitatea si-a propus sa castrareze, sa sterilizeze si sa euthanasieze 200.000 de maidanezi pe an. MONA STOICA IULIANA ANGHEL Dupa ce a vaduvit echipa nationala de gimnastica de o medalie de aur, Doctorul Oana, numit director al Spitalului Judetean Hunedoara Fostul medic al Lotului Olimpic de Gimnastca al Romaniei, Ioachim Oana, a fost numit ieri in functia de director medical al Spitalului Judetean Hunedoara din Deva. Ioachim Oana este cel care i-a administrat Andreei Raducan un Nurofen inaintea finalei de la individual compus, la J.O. Sydney. Tratamentul respectiv a dus la retragerea medaliei de aur cucerita de Andreea, ca urmare a acuzatiei de dopaj. Dupa sosirea in tara, Ioachim Oana a fost pus mai intii in discutia Colegiului Medicilor Hunedoara, care l-a absolvit de orice vina medicala. Apoi, Colegiul Medicilor din Romania i-a ridicat dreptul de practica medicala pentru sase luni. Hotarirea a fost contestata in instanta de Ioachim Oana, care in cele din urma, din cauza unui viciu de procedura, a cistigat procesul pe care l-a intentat Colegiului Medicilor din Romania (CMR) si, in consecinta, acesta a fost suspendata. "Numirea lui la conducerea Spitalului Judetean Hunedoara este contrara vointei CMR. Noi vom discuta aceasta numire, dar din punctul de vedere al CMR, Ioachim Oana ramine suspendat", a declarat prof. dr. Mircea Cinteza, presedintele CMR. Numirea lui Oana in functia de director medical al Spitalului Judetean Hunedoara vine dupa ce acesta a pierdut presedintia Casei de Asigurari de Sanatate Hunedoara, pe care a detinut-o de la infiintarea acesteia. Oana a fost numit in noul post de conducere de Lucia Bulucian, noua directoare instalata de PDSR la Directia de Sanatate Publica Hunedoara. Oana a fost numit pe baza algoritmului Polului Social Democrat, el fiind membru si consilier judetean PSDR. Director general al Spitalului Judetean este dr. Ioan Demeter, numit de PDSR, care a semnat adeziunea la acest partid in vinerea de dinaintea alegerilor parlamentare. Contactat telefonic, dr. Oana a declarat ca postul de director medical nu implica nici un fel de putere de decizie. In legatura cu decizia de suspendare, Oana este de parere ca "documentele prezentate la proces atesta ca nu este vorba de culpa medicala, ci de culpa sportiva pentru care am fost pedepsit de catre forurile sportive. Nu spun ca nu am gresit, insa sint singurul medic din Romania care si-a recunoscut vina". GETA ROMAN LUCIAN STANCIU Alexandru Athanasiu: "Nu am intervenit in favoarea acestui om" Dr. Oana este intr-adevar membru PSDR. Pentru presedintele partidului, Alexandru Athanasiu, vestea numirii sale in fruntea unei institutii din Hunedoara a fost o surpriza: "Nu tin legatura cu doctorul Oana. Ultima data cind ne-am vazut a fost dupa «incidentul» de la Olimpiada, cind am discutat despre lucrurile acelea, despre decizia Colegiului Medicilor si i-am spus ca imi pare rau dar asta-i situatia. Nu stiu de numirea sa, o aflu de la dumneavoastra si va spun ca nu am intervenit in nici un fel in favoarea acestui om, chiar daca este membru al partidului nostru." Pe Andreea Raducan a lasat-o indiferenta faptul ca doctorul Oana a fost numit director al Spitalului Judetean Hunedoara. "Nu l-am mai vazut pe domnul oana de luni de zile. Nu ma intereseaza cariera dumnealui. Nici nu mai doresc sa ma gindesc la ceea ce s-a intimplat la Sydney. Cea fost, a fost!" ( D.V. ) Centrul Cultural Romanesc promoveaza susele la export Nae Lazarescu si Vasile Murariu dau spectacol la Londra Cunoscutii actori Nae Lazarescu si Vasile Murariu au de zece ani, o colaborare care i-a consacrat, atit pe scena de la Tanase, cit si in emisiuni tv dar, mai ales in spectacolele-ghiveci botezate "suse". Faptul ca cei doi au publicul lor este cert, insa un comunicat al Centrului Cultural Romanesc din Londra depaseste cu mult realitatea. Apreciati drept "cel mai bun cuplu de comici din Romania", cei doi ar avea "nonsalanta, inventivitate, si originalitate" deosebite. Astfel "Cine ride cu noi de Martisor, ride mai cu pofta", este un spectacol unic (cu semn de exclamare!), intilnirea cu Nae si Vasile reprezentind intilnirea cu umorul romanesc ( cu puncte, puncte...). Este de mentionat ca biletele la spectacolul amintit costa enorm (13 si 15 lire sterline) desi va avea loc - de 8 martie - la International Students House, un fel de "Preoteasa" londonez. Evident, show-ul este in limba lui Eminescu si se adreseaza - exclusiv - romanilor din Marea Britanie. ALEX REVENCO CONNEX WAP ofera acum acces la piata de capital CONNEX si Vanguard, societate de valori mobiliare, ofera acum primul serviciu de tranzactionare si informare in timp real pe piata de capital in varianta WAP. La acest moment, aplicatia dezvoltata in format WAP, in colaborare cu Vanguard, este unica pe pietele de telecomunicatii si capital din Romania. StarTrade, serviciul de tranzactionare pe piata de capital, dezvoltat de Vanguard pe Internet din 1999, este acum disponibil prin CONNEX WAP. Colaborarea cu Vanguard si includerea aplicatiei in paginile CONNEX WAP este rezultatul dorintei CONNEX de a oferi clientilor sai cele mai utile servicii WAP dezvoltate in Romania. Ansamblul de pagini WAP cuprinde mai multe sectiuni si ofera in timp real cotatii ale actiunilor tranzactionate la Bursa de Valori Bucuresti si pe Rasdaq, cotatii pentru contractele futures tranzactionate la BMFMS Sibiu, precum si cotatiile interbancare ale cursului valutar leu - dolar. Aceste informatii sint disponibile in mod gratuit si pot fi accesate de catre toti utilizatorii CONNEX WAP. Prin aplicatia StarTrade dezvoltata pe CONNEX WAP, actualii clienti ai firmei Vanguard isi pot accesa contul de investitii de pe telefonul mobil pe site-ul CONNEX WAP/Financiare/Vanguard (la adresa wap.connes.ro/connex.asp sau wap.vanguard.ro). Pe scurt Serbarile zapezii la Vatra Dornei . La sfirsitul acestei saptamini, Statiunea Vatra Dornei va gazdui o noua editie a Serbarilor Zapezii, manifestare reluata in 1998, dupa o pauza de mai bine de zece ani. Vineri vor avea loc concursuri de schi si sanie pentru toate virstele si categoriile. Simbata si duminica, pe principala pirtie, Dealu Negru, vor avea loc spectacole de muzica populara, usoara si folk, printre invitati aflindu-se Laura Lavric, Mioara Velicu, Sava Negrean Budascu Vasile Seicaru, Ducu Bertzi, Florin Sasarman, Leo Iorga, Talisman, Valeria Peter Predescu, Uz de fals etc. ( Tiberiu Avram ) Seful IPJ Arad a fost destituit . General de brigada Florin Sandu, seful IGP, a anuntat ieri eliberarea din functie a sefului IPJ Arad, col. Viorel Hahaianu. Acestuia i s-au reprosat disfunctionalitatile in actul de comanda, planificarea necorespunzatoare si lipsa de control asupra subordonatilor, manifestate in cresterea alarmanta a cazurilor de infractiuni de mare violenta cu autor necunoscut, nestapinirea noilor amenintari cu care se confrunta politia, cum ar fi crima organizata, gastile, traficul cu droguri sau prostitutia si numarul mic de infractiuni economice cu daune de peste 500 de milioane de lei de la 124 la doar sase anul trecut. Noul sef al IPJ Arad este col. Ioan Ulica, fost sef al Brigazii Ordine Publica si adjunct al sefului IPJ. ( Sorin Trocan ) Hot de muraturi . Politistii galateni au legitimat, cu doua nopti in urma, un barbat care era incarcat cu o gramada de sacose. Patrula de politie l-a identificat pe Gabriel Bucur, in virsta de 24 de ani. Acesta furase din boxa blocului F3 toate borcanele cu muraturi pe care locatarii le depozitasera acolo. Hotul a declarat ca ii plac foarte mult muraturile si ca acesta a fost singurul motiv pentru care si le-a insusit. In urma cercetarilor, politistii au scos la iveala faptul ca Bucur este si autorul unui furt de bicicleta, marca "Mountain Bike". Muraturile au fost recuperate si inapoiate gospodinelor. ( Alina Comsa-Durbaca ) Prostituata inecati in Mures . Din riul Mures, in zona localitatii aradene Birzava, a fost pescuit miercuri dupa-amiaza, un cadavru. Din primele cercetari s-a stabilit ca persoana inecata se numea Monica Salagean, 22 de ani, din Arad, care practica prostitutia in parcarile de TIR-uri din zona Vaii Muresului. Ea a disparut de aproximativ doua saptamini. Politia cerceteaza cazul pentru a stabili daca decesul a fost cauzat de inec sau la mijloc este vorba despre un omor. ( Sorin Trocan ) Cazut din tren . Un student la Teologie a murit, miercuri seara, in urma unui grav accident petrecut in apropierea Statiei CFR Ploiesti Sud. Constantin Serban, 31 de ani, din Ploiesti, se intorcea acasa, marti seara, cu trenul de la Bucuresti. Din cauza caldurii din compartiment, a adormit inainte de a cobori in Statia CFR Ploiesti Sud. Se presupune ca studentul si-a dat seama ca trenul a plecat din gara si a sarit in zapada, linga semnalele de iesire din statie spre Buzau. Din nefericire, el s-a lovit, in cadere, la cap. A fost descoperit, tirziu, in jurul orei 0.05, de catre seful de tura revizie Ion Pirvan. Ceferistul l-a gasit intre liniile de cale ferata, acoperit de zapada, cu un traumatism cranian deschis si hemoragie interna. Studentul a fost transportat in stare de coma la Spitalul Judetean Ploiesti, Sectia Neurochirurgie, unde a decedat la scurt timp. ( Violeta Stoica ) Jaf si omor la CAR-ul comunal . Casierul Casei de Ajutor Reciproc Blagesti - judetul Bacau, Aurel Pletosu, in virsta de 62 de ani, a fost gasit, miercuri, mort acasa, intr-o balta de singe. El tinea in locuinta sa casa de bani a CAR Blagesti si documentele filialei. Potrivit primelor cercetari ale politiei, el a fost ucis in jurul orei 10.00, fiind lovit cu un corp dur in cap si strangulat cu o perdea. Criminalii au ravasit actele filialei CAR, au deschis seiful si se pare ca au furat citeva milioane, plus alte trei milioane de lei care apartineau lui Pletosu. Motivul crimei ar putea fi si razbunarea, nu numai jaful. Pentru ca, in urma cu trei saptamini, la CAR Buhusi, de care apartine CAR Blagesti, a fost depusa o plingere "semnata de o singura persoana in numele a 20 de cetateni," dupa cum spune vicepresedintele institutiei, Paul Stoica, in care se cerea inlocuirea lui Pletosu. "Cred ca l-au omorit unii care aveau datorii la CAR sau altii care imprumutasera bani direct de la Aurel Pletosu", afirma Stoica. In Blagesti nu s-a mai petrecut nici un omor de mai bine de 30 de ani, ne-a declarat primarul Ioan Bigu. ( Claudiu Tarziu ) Puteti salva viata Alinei . O tinara de 21 de ani este la un pas de moarte in ciuda eforturilor depuse de medici. Alina Paun sufera de cancer, iar specialistii sint de parere ca are putine sanse sa supravietuiasca. Prin intermediul ziarului nostru, familia tinerei roaga pe oricine poate oferi un tratament, de orice natura, sa ii contacteze. Diagnosticul tinerei este: "Tumora ovariana bilaterala, carcinomatoza peritonala. Ascita./ Limfom malign nonhotchinian cu celula mare B si cu celule mici./ Uretroludronefroza bilaterala gradul 2 si tumora mediastinala". Cei care o pot ajuta pe Alina sint rugati sa contacteze familia la numerele de telefon (01) 687.65.16, familia Paun, sau (01) 240.93.37. [23][pl.dll?rid=expresro] 