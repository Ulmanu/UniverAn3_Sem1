 UE isi trece documentele la secret Uniunea Europeana va recurge la clasificarea documentelor din domeniul apararii prin formulele "strict secret", "secret" si "confidential", cu scopul de a linisti statele membre ale NATO si nemembre ale UE care trebuie sa transmita informatii confidentiale celor 15 state ale Uniunii Europene, relateaza AFP. Decizia de principiu de a crea asemenea clasificari de documente a fost luata saptamina trecuta de catre Comitetul reprezentantilor permanenti ai celor 15 tari membre ale UE. "Aceasta decizie va permite protejarea informatiilor furnizate de terti, in principal de statele NATO si cele candidate la aderarea la UE. Nu se pot aduce la cunostinta opiniei publice documente care provin din exterior", a declarat o sursa europeana. "Este o problema de credibilitate a apararii europene si a NATO", a adaugat un diplomat european. (C.M.) Strapuns de sabia lu' peste! Un gigantic peste-spada prins in undita unui pescar aflat in largul coastelor mexicane a sarit in barca omului si l-a injunghiat in abdomen cu cornul sau ascutit, relateaza Reuters, citind un purtator de cuvint al spitalului municipal din Acapulco, unde a fost internata victima. Potrivit medicului David Mendoza Millan, pescarul Jose Rojas Mayarita, in virsta de 39 de ani, tocmai actiona mulineta unditei in momentul in care uriasul peste, cu o lungime de trei metri, a sarit practic din valuri direct asupra pescarului. Zbatindu-se, pestele-spada a strapuns abdomenul barbatului si au reusit sa plonjeze in apa. Pescarul a zacut grav ranit timp de doua zile in barca sa, incapabil sa visleasca spre mal, pina cind a fost descoperit si salvat de echipajul unei ambarcatiuni. (L.C.) Jefuiti post-mortem Un grup de hoti au "vizitat" casa din Postdam a doi soti decedati in accidentul din 25 iulie, de la Paris, in care a fost implicat un avion Concorde, dupa ce presa locala a dezvaluit numele acestora si a dat informatii referitoare la averea si situatia lor materiala deosebita, transmite AFP, citind surse ale politiei germane. In noaptea de joi spre vineri, indivizii au intrat prin efractie in casa celor doi soti, prezentati drept milionari de catre presa locala dupa producerea catastrofei. Hotii au rupt sigiliile plasate de politie la usa de la intrare si au scotocit prin toate dulapurile. Rudele si apropiatii mai multor victime ale accidentului de la Paris au protestat la sfirsitul saptaminii trecute, printr-o scrisoare trimisa Ambasadei Germaniei la Paris, fata de publicarea listei complete cu numele persoanelor decedate in accident, uneori asociate cu fotografii si biografii ale acestora. (L.C.) Un atentat cu bomba si un cutremur au zguduit Djakarta Doua persoane au murit si alte 20 au fost ranite in urma unui atentat cu bomba care a avut loc ieri dimineata in plin centrul capitalei indoneziene, Djakarta, in fata resedintei ambasadorului filipinez, relateaza AFP. Ambasadorul filipinez, Leonides Caday, a fost si el ranit la gambe in urma exploziei, el aflindu-se in momentul deflagratiei in masina sa oficiala, care intra in resedinta. Explozia, extrem de puternica, s-a produs la ora 12.22 (ora locala 5.22 GMT), chiar la intrarea in resedinta, situata pe una dintre arterele principale ale cartierului diplomatic Menteng. Se presupune ca atentatul ar putea fi legat de situatia tensionata din Indonezia, dar, mai plauzibil, ar putea fi rezultatul conflictului dintre autoritatile filipineze si rebelii islamisti. Ziaristii prezenti la locul atentatului au putut vedea trupurile sfirtecate ale celor doua victime, distrugerile intinzindu-se pe o arie de 60 de metri. O femeie care isi facea cumparaturile de la un chiosc din apropierea locului exploziei a murit pe loc. A doua victima este una dintre garzile ambasadei, care a murit la spital din cauza ranilor grave. Geamurile cladirilor invecinate s-au spart, iar gardul ambasadei a fost darimat. Un automobil aflat in fata ambasadei a fost distrus, existind presupunerea ca teroristii l-au folosit ca masina-capcana. Potrivit specialistilor, explozia a fost cauzata de un explozibil folosit de armata. Luna trecuta, o incarcatura exploziva a fost plasata in biroul procurorului general, care ancheteaza activitatea fostului presedinte Suharto. Cu numai doua ore inainte, in capitala indoneziana s-a produs un cutremur cu o magnitudine de 5,5 pe scara Richter, al treilea in ultima luna, fara a produce insa victime sau pagube materiale. "Pentru moment, nu avem nici o informatie in privinta unor eventuale pagube sau victime", a declarat Ariska Rudyantol, un responsabil al agentiei nationale de meteorologie si geofizica. El a precizat ca epicentul seismului a fost localizat la 250 de kilometri de Djakarta, in Oceanul Indian.(C.M.) Banca Centrala a Australiei, asaltata de pitici de gradina Citiva studenti pusi pe sotii au lipit luni seara cu un adeziv foarte puternic aproximativ 150 de pitici de gradina pe scarile de la intrarea in Banca Centrala a Australiei din Sydney, cu citeva ore inainte de intrunirea lunara a conducerii bancii, relateaza Reuters. Piticii, de toate formele, marimile si culorile, au fost descoperiti spre dimineata de maturatorii stradali, care au chemat politia. In cursul diminetii, trecatorii urmareau amuzati eforturile de dezlipire a piticilor, care nu au putut fi urniti din loc decit prin utilizarea unor echipamente speciale. Desi intilnirile lunare ale conducerii bancii sint urmarite cu mult interes de populatie pentru aflarea unor eventuale oportunitati de depunere a banilor, de aceasta data toti locuitorii orasului Sydney au urmarit cu sufletul la gura actiunile politiei de identificare a infractorilor. Presa locala a publicat deja informatii referitoare la mai multe actiuni de "rapire" a unor pitici din gradini. Pina la returnarea lor, piticii au intrat in custodia primariei orasului, fiind transportati intr-un depozit. Politistii asteapta ca stapinii piticilor sa trimita semnalmentele sau fotografii ale simpaticelor jucarii pentru a si le putea recupera. (L.C.) Occidentul intra in jocul lui Milosevici Secretarul american de stat, Madeleine Albright, a lansat ieri un apel opozitiei sirbe sa se "uneasca pentru a participa la alegerile" din 24 septembrie din Iugoslavia, in cursul unei conferinte de presa sustinute la Roma alaturi de omologul sau italian, Lamberto Dini, transmite AFP. "Este foarte important pentru opozitia democratica sa prezinte un front unit si un candidat unic la alegeri", a declarat Madeleine Albright, apreciind ca viitorul scrutin prezinta o maxima importanta, fiind o etapa decisiva pentru aceasta tara. In cursul unei intilniri avute la Roma cu presedintele Muntenegrului, Milo Djukanovici, seful diplomatiei americane i-a cerut liderului de la Podgorica sa se gindeasca bine inainte sa ia decizia de a boicota alegerile din Iugoslavia, deoarece exista riscul ca rezultatul sa fie unul negativ, potrivit relatarii unui oficial american. Acesta a apreciat ca Muntenegru ar putea juca un rol decisiv ajutind opozitia din Serbia sa se uneasca pentru a-l invinge pe Slobodan Milosevici. "Chiar daca Milosevici va incerca sa manipuleze intregul proces electoral, exista ocazia pentru oameni sa arate ce gindesc", a declarat diplomatul american. Partidele pro-occidentale aflate la putere in Muntenegru au anuntat deja ca nu vor lua parte la alegeri si au cerut sustinatorilor lor sa nu se prezinte la votul din 24 septembrie. (L.C.) Altul la rind Pamela Anderson se marita Dupa ce a renuntat la silicoane, Pamela Anderson "cistiga" unul dintre cele mai atragatoare, mai bine platite si mai cunoscute modele masculine ale lumii. Actrita Pamela Anderson (33 de ani) si top-modelul Marcus Schenkenberg (32 de ani) s-au intilnit din intimplare la Monaco, la un eveniment caritabil organizat pentru protectia animalelor. Intentiile celor doi sint mai mult decit serioase, Schenkenberg declarind ca intentioneaza sa se casatoreasca cu Pamela cit mai curind posibil. Pentru cei care nu-l cunosc pe noul partener de viata al Pamelei, aflati ca este cel mai in voga model masculin, este suedez, pe 4 august implineste 32 de ani, are un venit anual de un milion de dolari si un apartament in New York City. CORNELIA POPESCU 