 Inca o saritura peste cal ______________________________________________________________________ Nu stiu cum s-a privatizat Combinatul Siderurgic de la Resita. Or fi chestiuni dubioase la mijloc. Se poate ca investitorul american sa nu fi respectat contractul si sa o fi luat pe aratura. O fi avind si el o explicatie ce tine de economia romaneasca. Nu cred ca a investit niste bani, doar asa, pentru a nenoroci o comunitate si pentru a distruge un mecanism economic! Nu stiu exact nici cum s-a purtat americanul cu muncitorii de la Resita. Sint gata sa accept ca managerul care il reprezenta pe american a scapat haturile si l-au lasat nervii. Adica a fost mitocan si n-a reusit sa comunice cu multimea iritata. Dar alungarea acestuia din incinta combinatului mi se pare un gest extrem de periculos, cu efecte nu doar asupra muncitorilor resiteni, ci mult mai largi. Ne aflam in fata celui de-al doilea caz in care investitorul strain e pus pe fuga de multimea infuriata. Probabil ca si la Iasi, si la Resita s-au facut greseli in redactarea documentelor de privatizare. Poate au fost si aranjamente. Dar inlaturarea lor nu se face cu manivela si nici cu parul. Singura solutie de indreptare este apelul la justitie. Or, nici la Iasi, nici la Resita, muncitorii n-au mai avut rabdare. Au dat in clocot si au incercat sa-si faca singuri dreptate. S-au racorit. Dar sint inca departe de a intelege ce rau si-au facut lor si, in acelasi timp, colegilor lor din alte fabrici care asteapta un investitor strain. De ce sa investesc in Romania? Ca sa ma fugareasca muncitorii?!, ar putea spune unii. Si ce va face acum firma americana, principalul actionar de la Resita, dupa ce reprezentantul sau a fost alungat? Va mai avea curaj sa aduca bani de acasa pentru a plati gazul si curentul electric, plus salariile restante? S-ar putea ca alungarea conducerii sa le fi taiat orice chef de a mai investi. S-ar putea sa incerce sa vinda combinatul. Cine are curaj sa cumpere? Sa pateasca acelasi lucru? Nu cumva prin gestul agresiv al muncitorilor s-a creat o premisa pentru inchiderea intreprinderii? Americanul pierde banii investiti, iar muncitorii se duc acasa cu buza umflata. Ce curaj mai au atunci cei de la Sidex Galati si cei de la Tractorul Brasov sa accepte un investitor privat? Si cine mai vine? Conflictele de munca fac parte din economia de piata. Orice societate poate avea probleme. Exista mijloace legale de reactie. Din acest punct de vedere, greva muncitorilor din Resita putea fi declansata legal, si toata lumea i-ar fi inteles. Dar alungarea conducerii mi se pare o saritura peste cal, menita a prejudicia nu doar situatia angajatilor de acolo, ci si pe a altora. Cu asemenea gesturi, clasa muncitoare nu ajunge in paradis! De la asta pina la ideea ca nu merita sa investesti in Romania nu mai e decit un pas. Si toata incercarea guvernului si a APAPS (fostul FPS) de a aduce capital strain se face pulbere. Ani si ani vom avea de muncit pentru a convinge ca reprezentam o piata sigura, un climat economic serios. Sigur, la Resita, buba e mai mare si mai adinca. Sentimentul acesta ma face sa cred ca autoritatile ar fi trebuit sa se implice in medierea unui conflict complicat si periculos. Singuri, muncitorii nu se descurca decit cu mijloace simpliste. Nu inteleg de ce nu li s-a dat o mina de ajutor pentru descilcirea situatiei! Alungarea unui investitor strain, detinator al pachetului majoritar, e de natura sa-i afecteze si pe resiteni, dar si Romania! [5][pl.dll?rid=expresro] _________________________________________________________________ 