 Greva foamei cu cagula pe fata Un patron iesean a intrat ieri in greva foamei, in fata prefecturii, purtind pe cap o cagula confectionata dintr-un tricou de culoare neagra. Barbatul a spus ca nu vrea sa-si dezvaluie identitatea si ca a recurs la o greva "fara chip" pentru ca ii este rusine de situatia in care se gaseste. El a mai spus ca cere prefecturii sa-i rezolve problemele cu care se confrunta, fara a preciza care sint acestea. ( D.B.T. ) Litoral 2001 Atractii fatale cu valuri si fete goale Marea se infoaie cu valuri puternice, spre entuziasmul fetelor ai caror sini obraznici spinteca semet crestele de spuma. Nici fetele mai putin deprinse cu inotul n-au vrut sa piarda ocazia de a da piept cu valurile, astfel ca au atacat problema cit se poate de curajos, dar cu ajutorul unui colac. Mirajul jocului printre talazuri si al baii alaturi de tinerele bronzate ii face pe multi imprudenti sa se avinte in larg pentru a-si etala calitatile de inotatori. Salvamarii sint in alerta maxima de doua zile, iar agitatia continua in care se afla de dimineata pina seara da rezultate pentru ca este axata mai ales pe latura preventiva. La Neptun, intre digul vilei prezidentiale si digul de "La steaguri", jumatate de plaja a fost inchisa cu un cordon, alaturi de care se afla panouri de avertizare. In dreptul acelei portiuni din centrul plajei, curentii sapa puternic atunci cind marea e agitata, formind o "groapa" care a facut multe victime in anii trecuti. Acum, salvamarii au inchis zona si au grija ca nici un inotator sa nu se avinte in valuri in acel loc, lucru care a dat rezultate, interventia lor directa fiind necesara doar de doua ori in doua zile cu valuri puternice, ambii imprudenti fiind salvati. ( Baywatch ) Cocktail-uri sexy pe plaja din Jupiter Diana, campioana la supt "Banana" Unul dintre punctele cu adevarat fierbinti de pe harta vietii de noapte a litoralului este Clubul Angelli, poreclit de obisnuitii locului "discoteca cu jgheab" din cauza ca localul este amenajat in jurul unui tobogan cu apa si a mini-piscinei de la baza acestuia. Dar nu numai insolitul constructiei, aflata pe plaja El Puerto din Jupiter, face deliciul clientilor, ci si seria de cocktail-uri al caror nume contine aluzii erotice. Clasicului "Sex on the Beach" (facut din votca, peach schnaps, suc de portocale, suc de coacaze) i s-a alaturat originalul "Cocktail 69" (cu un pret la fel de "simetric" 96.000 de lei) sau foarte apreciatul "Blowjob" (termen care, in engleza, in argou, desemneaza sexul oral), fabricat din crema de whisky Bailey's, Kahlua, votca si frisca. Dintre bauturile "sexy" se detaseaza insa cocktail-ul "Banana", dupa care fetele se dau in vint atit din cauza gustului, cit si a aspectului, de-a dreptul obscen. Paiul prin care se soarbe bautura este trecut prin interiorul unui miez de banana intreg, al carui virf e ornat tendentios cu frisca si a carui radacina iese din lichid printre doua caiseÉ Restul este chestie de imaginatie. Cocktail-ul "Banana" face, in fiecare seara, la miezul noptii, obiectul unui concurs la care participa cele mai dezghetate fete, cea mai talentata "consumatoare" de "banana" fiind premiata cu o sticla cu sampanie. Noaptea trecuta, sampania a fost adjudecata detasat de Diana Vaida, 18 ani, eleva in clasa a XIII-a la Liceul Pedagogic din Oradea. Intrebata daca are de gind sa imparta premiul cu prietenul ei, Diana a declarat reporterilor "Ev.z" ca a venit "fara remorca" pentru ca "vrea sa se distreze". ( ALF ) Reclamatiile turistilor straini au pus surdina discotecilor si teraselor de pe litoral, riscind sa transforme Marea Neagra in Marea Moarta Dati muzica mai tare! Cu toata fermitatea ministrului Agathon, care a limitat programul discotecilor in aer liber pina la ora 1.00 si a permis un nivel acustic maxim de 50 de decibeli ziua si 40 de decibeli dupa ora 22.00, patronii de discoteci de pe litoral nu par prea impresionati, semn ca, deocamdata, de la teorie pina la practica mai e drum lung. Curiosi sa vedem cum se aplica ordinul ministrului, am facut un tur, exact dupa ora 1.00, al discotecilor din zona Neptun-Olimp-Jupiter, cunoscuta pentru furnicarul zgomotos si petrecerile monstruoase care se tin pina-n zorii zilei. "Exstasy" si "Olymit", doua terase medii ca marime si cota, s-au conformat ordinului. In schimb, marile discoteci au ignorat cu desavirsire ordinul ministrului. La "Paradis Latino", muzica urla de speria pina si pescarusii, iar imprejur manelele zbirleau parul indragostitilor veniti sa se sarute pe malul marii. Ba, mai mult, unul dintre patroni s-a aratat nu indignat, ci de-a dreptul scirbit: "Eu am cumparat locul, cu mesele acoperite, deci nu sint in aer liber. Cine e Agathon asta?". Ca de obicei, de suferit vor avea altii, restaurantele si terasele urmind sa se transforme in cantine fiindca, dupa unii, lumea vine la mare sa se odihneasca, nu sa se distreze. ANDREI LUCIAN FLORIAN Marcel Iures - 50 Cel mai cunoscut actor al Romaniei contemporane a implinit, astazi, 50 de ani. Marcel Iures a fost distins cu premiul UNITER pentru rolul titular din "Richard al II-lea", a interpretat o multime de roluri in spectacole si filme romanesti (de la "Hamlet" la "Balanta" si "Faimosul paparazzo") , iar dupa 1995 i s-au deschis chiar si portile Hollywood-ului. A jucat in "Misiune imposibila", alaturi de Tom Cruise, si in "Pacificatorul", cu Nicole Kidman si George Clooney. Marcel Iures ne-a declarat ca nu e incercat nici de sentimente de tristete, nici de bucurie. Trateaza aniversarea firesc, ca pe un fapt cotidian. Nu are inca planuri pentru anii care vor urma. "O sa-mi fac si planuri, daca am timp. N-am avut timp sa-mi fac planuri pina acum". (M. I . ) Ministerul Culturii a decis: Romania va avea muzeu de arta contemporana Dupa multe discutii si tergiversari, Razvan Theodorescu a anuntat infiintarea Muzeului National de Arta Contemporana. Directorul muzeului va fi Mihai Oroveanu, actualul sef al Oficiului National pentru Documentare si Expozitii de Arta, director ARTEXPO si organizator, an de an, al tirgului de carte BOOKAREST. Muzeul va fi amenajat pe trei etaje din corpul E4 al Palatului Parlamentului, intrarea dinspre 13 Septembrie. (M.I.) Razvan Antonescu, din Giglio: "Andreea imi tine acum loc de tata" Trupa Giglio apare vara asta pe aceeasi scena cu Andre, asa cum si-a dorit din tot sufletul regretatul Gigi Antonescu, tatal fratilor Antonescu: Razvan, de la Giglio, si Andreea, de la Andre. Giglio s-a infiintat pe 1 iulie 2000, avindu-i in componenta pe Razvan Antonescu (15 ani) si Crina Balan (14 ani). Coincidenta: Andreea, sora lui Razvan, cinta in duet tot cu o Balan, dar cu prenumele Andreea si fara nici o legatura cu micuta Crina. Cum merg, Razvane, concertele voastre la mare? Excelent, avem mare succes. Ma bucura si faptul ca multi tineri ma opresc pe strada zilnic si-mi spun: "Bravo, pustiule, imi place cum le zici!". Iti petreci timpul liber cu Crina? Nu, ea locuieste in Mangalia. Ne intilnim numai la spectacole, la inregistrari. Imi petrec parte din timp cu un bun prieten, Eugen, coregraful nostru. Merg uneori cu el si cu grupul nostru de prieteni la un suc, pe-o terasa, unde stam de vorba vrute si nevrute. Citeodata merg sa joc fotbal, dar singur, caci Eugen nu-i pasionat de sportul asta. De altfel, eu am facut fotbal doi ani. Imi mai place sa citesc. Lecturile mele preferate sint semnate Daniel Defoe si William Shakespeare. Ultima carte scrisa de Shakespeare am primit-o de la tata. N-am apucat insa s-o citesc. Ce pasiuni are Crina? Sporturile extreme si patinajul. Esti nedespartit de sora ta mai mare, Andreea? Nu chiar, dar ea imi tine acum loc de tata. Se comporta cu mine la fel de autoritar si sever ca tata. Iesim uneori seara, la cite o terasa, la vorba. S-a petrecut vreo intimplare neprevazuta in perioada asta estivala? Mi s-au furat papuci, la piscina, la "Paparazzi". Ii cumparasem impreuna cu tata. Mi-a parut tare rau dupa ei. Singurul vostru album, "In amintirea ta", a aparut acum mai bine de doua luni. Pe cind urmatorul? Cred ca la toamna. Am facut un nou videoclip pentru piesa "Visez" care se va difuza in curind. Era gata mai de mult, dar ni s-a spus ca facem reclama mascata la ness si a trebuit sa refacem unele cadre. Tot in toamna vom pleca, se pare, intr-un turneu prin tara. ANCA NICOLEANU Auto Foliile autoadezive, aerul conditionat al saracului Canicula din aceste zile i-a determinat pe conducatorii auto sa bage adinc mina in buzunar pentru a-si dota masinile cu instalatii de aer conditionat. Putini stiu insa ca exista insa si o alta optiune, mult mai facila si mai ieftina, foliile autoadezive. "Foliile reprezinta o alegere pentru multi dintre proprietarii de masini din Occident. Ele sint ieftine, elimina neplacerile provocate de aerul conditionat si nu sint folosite doar la protectia impotriva caldurii, ci si a ultravioletelor. In plus, sint utile nu doar vara, ci in toate sezoanele", spune Andrei Craciun, director la C&C Tuning. Foliile au drept finalitate nu doar o noua imagine a masinii, ci si protectia si confortul soferului si pasagerilor. Comparativ cu geamurile traditionale, temperatura in interior este cu pina la 10 grade mai mica decit aceea de afara. Spre exemplu, produsele Folia Tec ofera o protectie la caldura, in functie de model, intre 63% si 85%, respectiv de 99% impotriva radiatiilor ultraviolete. Mai mult, foliile sint garantate pentru 5 ani, ceea ce reprezinta in momentul de fata durata tip de viata pentru un model. Exista variante si pentru diminetile cu ceata sau zilele ploioase, mai cu seama ca vara nu va tine o vesnicie. Spre exemplu, Hydrovision, un film transparent autoadeziv destinat oglinzilor laterale, cu o durata de folosinta de 6 luni. Acesta are un efect higroscopic (absoarbe apa) si permite obtinerea unei vizibilitati optime. Mai mult, in cazul in care ziua este insorita, nu exista pericolul ca lumina reflectata de oglinda sa orbeasca, radiatiile ultraviolete fiind absorbite de film, care se reincarca precum o baterie! Folia Tec face limuzina din orice masina Foliile autoadezive pot fi folosite insa si pentru a schimba aspectul interiorului. Ele se pot aplica pe diverse suprafete din interior si pot oferi impresia ca in realizarea lor a fost utilizat lemnul, fibra de carbon sau metalul. Succesul obtinut cu acest tip de produse a facut din Folia Tec un nume important in domeniul designului interior, compania germana oferind sprayuri speciale cu care se pot obtine nuantele dorite (culori sau imitatii) anumitor elemente, seturi de pedaliere, schimbatoare de viteza, frina de mina care pot da masinii fie un aer de limuzina, fie unul sport sau "gadge"-turi luminoase, care pot creste luminozitatea in interiorul masinii. Nu lipsesc din preocuparile firmei nici activitatile de design al motorului (sau imbunatatirea performantelor acestuia) si accesoriile pentru roti. Folia Tec s-a implicat si-n lumea conceptelor. Pe lista masinilor transformate se afla un VW Polo, VW Beetle, Millenium Roadster FTR, PT Cruiser, VW Lupo, dar si unul dintre conceptele care au facut furori la Salonul de la Geneva, Rinspeed Advantige R One. Benzina Euro 3 la Mol Apropierea momentului in care Romania va aplica normele de poluare Euro 3 a determinat producatorii si distribuitorii de benzina sa se preocupe de comercializarea de combustibili corespunzatori. In acest sens, Mol Romania a inceput sa distribuie, de ieri, noul carburant importat Mol Euro Super Plus, destinat motoarelor Euro 3, la 12 din cele 41 de benzinarii din intreaga tara. Noul combustibil, care se remarca prin continutul considerabil mai scazut de sulf si hidrocarburi aromatice, satisface anticipat prevederile normelor UE pentru anul 2005 si va fi comercializat la pretul de 19.500 de lei litrul. Mercedes SL, la a cincea generatie Hamburg a gazduit, marti, lansarea celei de a cincea generatii de modele decapotabile SL. Stilul acestui nou model, care va costa in jur de 94.000 de euro, este mult mai interesant decit al prototipului SLR, cu care se aseamana din anumite puncte de vedere. Noua SL este o masina mai mare (4,53 metri lungime) si mai grea (1.845 kg) decit varianta anterioara. Mercedes a introdus in caroserie si sasiu elemente din aluminiu. Cu toate acestea, este mai greu decit cel care se vrea concurentul direct, BMW Z8. Pentru moment, este disponibila cu un motor V8 de cinci litri ce dezvolta 306 CP, acelasi care dota si generatia anterioara de SL. Mercedes a profitat de lansarea acestui nou model pentru a prezenta si citeva noutati tehnice. Cel mai important este sistemul de frinare SBC, ceea ce, la prima vedere, insemna ca presiunea de frinare nu va fi generata de puterea cu care soferul apasa pedala. Din viteza Pierderi in grafic la Dacia Cel mai important constructor intern de automobile Dacia a anuntat pierderi nete de peste 1.000 de miliarde de lei (37,74 milioane de dolari) pentru perioada ianuarie-iunie a acestui an. Conform conducerii de la Dacia, pierderile se inscriu in cifrele preconizate anterior si ele sint cauzate de trendul actual al pietei romanesti, al carei control il detine, cu 59,7 procente, si investitiilor pentru modernizarea uzinei de la Mioveni. In prima jumatate a acestui an, Dacia a vindut 25.663 de unitati, din care 852 au mers la export. Cel mai bine vindut produs a fost Super Nova, care reuseste sa detroneze pentru prima data berlina. James Bond revine la prima dragoste Dupa o "escapada BMW", James Bond se reintoarce la prima dragoste. In urmatoarea productie din seria James Bond, ale carei filmari vor incepe anul viitor, protagonistul va evolua la bordul unui Aston Martin. Este vorba despre modelul Vanquish, prezentat in premiera anul acesta la Salonul Auto de la Geneva. Gurile rele spun ca acest lucru s-ar datora faptului ca englezii ar fi platit o suma mai mare decit cea pe care era dispus constructorul bavarez sa o investeasca in noua pelicula. Start pe macadam Raliul Sibiului marcheaza intrarea in cea de-a doua jumatate a sezonului romanesc. Prevazut a se disputa la sfirsitul acestei saptamini, raliul sibian da startul etapelor pe macadam. Cursa se anunta extrem de disputata, cu atit mai mult cu cit conditiile de rulare s-au schimbat. In plus, pilotii vin cu o ambitie mai mare dupa ce etapa trecuta, la Pitesti, cursa a fost intrerupta dupa trei speciale, in urma conditiilor meteo nefavorabile. Constantin Aur abordeaza a doua jumatate a sezonului competitional din pozitia de lider al clasamentului general si poate fi destul de linistit, intrucit este specialist pe macadam. Rubrica realizata de IULIAN ICHIM Bila alba/Bila neagra Sindicatul "Virsta a treia" Comitet de initiativa, acte de inregistrare in toata regula, negocieri cu administratia, organizarea unor momente festive si stringerea unor cotizatii, e drept, simbolice - cu asta se ocupa sindicatul pensionarilor din Caminul-spital de pe strada Domneasca din Galati. Liderii si simplii membri de sindicat nu au de gind sa organizeze greve sau marsuri de protest. Administratia caminului nu numai ca nu respinge ideea organizarii sindicatului, ci se declara multumita pentru ca are partener pentru un dialog organizat si poate cunoaste mai usor problemele pensionarilor. Prin formula lor de organizare, "sindicalistii" isi doresc sa arate ca pensionarul nu trebuie privit ca pe o epava, ca el are drepturile sale si - probabil lucrul cel mai important - ca viata lui conteaza. Cooperativa Aceasta creatura ciudata a fotbalului romanesc, a carei prezenta o simtim, dar ale carei adevarate dimensiuni cu greu le putem deslusi, pune la cale inca o actiune murdara. Universitatea Craiova nu mai joaca la Craiova. Boss-ul Netoiu isi muta echipa la Bucuresti, dupa ce, prin diverse malversatii, golgheterul Universitatii, Claudiu Niculescu, fusese si el dus in capitala, la Dinamo. Adica la adevarata echipa de suflet a fostului militian Netoiu. Un alt militian, zis Corleone, spune ca, in calitatea sa de sef al LPF, a trebuit sa respecte regulamentele. Aceleasi regulamente in virtutea carora un jucator depistat dopat joaca bine mersi, un loc in Divizia A a putut fi scos la mezat, iar sistemul cu 18 echipe, atit de drag Cooperativei, va fi reintrodus. Pensionarii dintr-un azil de batrini si-au facut sindicat La Galati, citiva pensionari asistati, de la Caminul-spital de batrini de pe strada Domneasca, au infiintat un sindicat numit "Virsta a treia". Sindicatul, care intra in legalitate chiar de astazi, are deja peste 60 de membri, iar constituirea sa i-a scos pe batrinii azilului din lentoarea cotidiana, facindu-i, brusc, mai energici si mai plini de viata. Sindicat pentru zile de nastere si casatorii Eremia Titu si Constantin Angheluta sint ceea ce se numeste "comitetul de initiativa". Eremia Titu are 60 de ani si este asistat la Caminul pensionarilor de citiva ani. El a fost timp de 38 de ani tipograf, iar multi ani a avut functia de lider al sindicatului tipografilor. Barbatul ne-a declarat ca s-a saturat de lincezeala in care traiesc pensionarii de la camin si s-a gindit ca un sindicat ar mai anima putin atmosfera. Sigur, in amintirea anilor in care a fost lider de sindicat, Eremia Titu a hotarit sa puna la bataie toata experienta sa. "Sindicatul nostru isi propune nu sa picheteze usa administratiei, ci sa faca viata pensionarilor de la camin mai buna si mai frumoasa. Pensionarii vor avea ocazia sa isi spuna nemultumirile in cadrul sedintelor de sindicat. Liderii sindicatului vor media conflictele dintre asistati si administratia caminului. Ne-am propus sa aducem putina bucurie. Adica sa organizam zile de nastere, cu mici petreceri si mici cadouri pentru sarbatoriti, un fel de petreceri-surpriza. Si, pentru ca si la Caminul pensionarilor au loc casatorii - chiar anul trecut au fost doua -, sindicatul va fi alaturi de cei care vor fi miri. Pentru ca si la Caminul pensionarilor exista idile, si oamenii se casatoresc, sindicatul va incerca, prin negocieri, sa obtina conditii mai bune pentru asistatii caminului", a declarat Eremia Titu, liderul sindicatului "Virsta a treia". 1.000 de lei de membru Cotizatia pe cap de membru de sindicat este simbolica: 1.000 de lei pe luna. Cotizatia va creste daca intr-o anumita luna se prevad mai multe zile de nastere sau casatorii, pentru ca banii de cadouri sa fie mai multi. Batrinii din Caminul pensionarilor sint plini de entuziasm. Ei deja dezbat temele viitoarelor sedinte. Cei care au acceptat sa fie membri in acest sindicat inedit ne-au declarat ca sint convinsi ca viata lor se va imbunatati. Adrian Subasu, directorul Caminului-Spital de pe strada Domneasca, nu este deloc suparat ca in incinta institutiei pe care o conduce a luat fiinta un sindicat cum nu s-a mai vazut: "Trebuie spus ca nu este un sindicat-fantoma. El s-a infiintat in baza unui cadru legal, a Legii nr. 16/2 000 si a Ordonantei nr. 26/2000 care se refera la dreptul pensionarilor la asociere. Nu mi-e teama ca imi vor picheta usa biroului, ca oricum dimineata asistatii vin la mine cu diferite probleme. Sindicatul va media anumite chestiuni intre asistati si conducere. Am citit statutul si am vazut ca si-au propus lucruri bune. Asa ca, prin acest sindicat, conducerea caminului s-a ales cu un partener de dialog". Sindicatul "Virsta a treia" de la Caminul pensionarilor functioneaza pe linga Uniunea Judeteana a Pensionarilor. Este un sindicat unic in Romania. Chiar daca acum, la inceput, membrii sindicatului spun ca au ginduri pasnice, care vizeaza diferite sarbatori personale, ei nu exclud posibilitatea ca pe viitor sa fie nevoiti sa recurga la o serie de forme de protest pentru a-si apara drepturile. "Pensionarul a devenit un fel de epava, ceva ce nu mai intereseaza pe nimeni in tara asta", ne-a declarat Eremia Titu, hotarit sa fie un adevarat lider pentru membrii sindicatului constituit la initiativa lui si a lui Constantin Angheluta. ALINA COMSA-DURBACA Trei frati infometati si sechestrati pentru alocatie Trei copii, doua fetite si un baiat, au fost batuti, chinuiti si infometati de parintii lor timp de aproape de doi ani, pentru ca acestia sa le incaseze alocatia, transmite Mediafax. Dupa doi ani de chin, vecinilor li s-a facut mila de micuti si au anuntat ieri Directia pentru protectia copilului din sector, care i-a preluat pe copii si i-a plasat in regim de urgenta la Institutul pentru ocrotirea mamei si copilului, in ciuda protestelor parintilor. Copii nedoriti nici de parintii naturali, nici de tatal vitreg Alis Fuiu are dintr-o casatorie anterioara patru copii, doi baieti si doua fete. Unul dintre baieti este crescut de fostul sot. Ceilalti trei, doua fetite, in virsta de 6 si 7 ani si un baiat Ionut, de 9 ani, au ramas la mama. Alis si-a gasit un alt barbat cu care sta de citiva ani si in a carui casa locuieste la aceasta ora, pe strada Gheorghe Folescu, nr. 27, in doua camere mici si murdare, una pentru copii si alta pentru adulti. La scurta vreme, a inceput sa-i bata si sa-i infometeze. Ieri, cind asistentii sociali au ajuns acasa, cei doi parinti mincau singuri sarmale in timp ce copiii erau tinuti afara. Ionut, care, se pare ca are un handicap mintal minor le-a povestit ca parintii ii tineau toata ziua incuiati in casa, fara nimic de mincare. Copiii mincau doar cel mult o data pe zi. De multe ori, cei doi ii agresau pe micuti. Ionut fusese batut de curind, avea un cucui si vinatai pe corp. In timpul anului, el invata la o scoala speciala din sectorul 5 al Capitalei unde este si premiant. Desi sustin ca nu triaesc din alocatia celor mici, cei doi concubini nu erau nici unul la lucru. Alis care lucreaza ca muncitoare necalificata nu s-a mai dus de o saptamina la munca, in timp ce concubinul ei incepe munca de astazi, in piata la carat lazi. Daca specialistii DPC sector 2 vor ajunge la concluzia ca cei trei copii au fost intr-adevar sechestrati si maltratati, Directia va face demersurile necesare in instanta pentru decaderea din drepturi a celor doi. ( M.B. ) Editia de Transilvania Calculatorul prefecturii, plin de virusi Virusul I-Worm.Sircam.A face pagube si la Prefectura Timis. Calculatorul infestat era folosit de angajatii Directiei de Integrare Europena si a fost preluat marti de un specialist al unei companii de computere care doreste sa elimine virusul inainte ca acesta sa faca pagube. Virusul de tip vierme este caracterizat de faptul ca trimite tuturor cunoscutilor, prin e-mail, un document luat la intimplare de pe computerul infestat. Desi nu distruge informatii, Sircam provoaca daune considerabile, facind publice documente importante. Chiar FBI a recunoscut, in cursul saptaminii trecute, ca mai multi agenti si-au infestat propriile computere cu virusul denumit vierme. AMIRA DAMIAN Nisip cu bum-bum la Lugoj Drumarii din Lugoj au gasit, cu o zi in urma, un proiectil din cel de-al doilea razboi mondial. Lucratorii de la Drumuri Nationale SA, sector Lugoj, pregateau marti, 31 iulie, stocul de nisip care va fi folosit ca antiderapant la iarna, insa au avut surpriza sa gaseasca o grenada tip "avion" ascunsa in transportul de nisip adus in municipiu din comuna timiseana Sag. Imediat a fost anuntat Inspectoratul de Protectie Civila, ai carui reprezentanti s-au deplasat imediat in zona si au preluat proiectilul. GEORGETA PETROVICI La munca in strainatate Serviciul de Evidenta Informatizata a Persoanei Brasov, care are in subordine si Biroul Pasapoarte, a fost luat cu asalt de cei care doresc sa plece la munca in strainatate. In mai putin de patru luni, au fost eliberate 9.521 de pasapoarte. "Este un volum de munca foarte mare, facem tot ce ne sta in putinta sa raspundem cererilor brasovenilor", ne-a declarat lt.-col. Dumitru Paval, seful Serviciului de Evidenta Informatizata a Persoanei Brasov. In aceeasi perioada, angajatii respectivului serviciu au mai eliberat 9.032 carti de identitate, 6.627 permise de conducere, au efectuat 5.000 de inmatriculari de autoturisme si 3.971 de radieri ale cartilor de identitate a masinilor. CAMELIA CSIKI Electrocutat in pivnita Cadavrul lui Arman Ervin Oliver, 42 de ani, din Bistrita, a fost descoperit marti seara in beciul blocului in care acesta locuia. In urma necropsiei a reiesit faptul ca barbatul s-a electrocutat in timp ce executa o reparatie la instalatia electrica. FLORICA DURA "Seriful" Nichita, nr. 2 in IPJ Covasna Candidatul sustinut de organizatia judeteana a Partidului Social Democrat pentru functia de sef al IPJ Covasna, colonelul Teodor Nichita, a fost instalat miercuri in functia de prim-loctiitor al sefului IPJ. Fost sef al Serviciului Cercetari Penale pina in aprilie 2000, Nichita a fost schimbat din functie si trecut pe postul similar de la Politia Municipala Sfintu Gheorghe pentru comiterea unor "abateri grave". In anii 70, cind a fost repartizat cu gradul de locotenent in orasul Tirgu-Secuiesc, Nichita umbla cu palarie de cowboy si scurta cu guler imblanit deoarece ii placea serialul TV din acea vreme, "Un serif la New York", al carui erou principal era seriful mustacios McCloud. Nichita este un apropiat al deputatului Adrian Casunean Vlad, presedintele PSD Covasna. PETER DOMOKOS Cruci de marmura furate din Cimitirul Noua Cimitirul din cartierul Noua a fost din nou calcat de hoti, in urma cu doua zile. Administratorul cimitirului a observat ca trei cruci din marmura au disparut, pur si simplu, de la morminte. Politistii au inceput ieri sa cerceteze cazul, dar faptasii nu au fost prinsi. Cei care au profanat mormintele din Noua au intrat in cimitir dupa ce au taiat gardul de sirma. Politistii Sectiei IV spun ca nu e prima oara cind acest cimitir e calcat de hoti. In ultimii doi ani au fost furate de aici mai multe minere de la cavouri, confectionate din bronz, dar hotii n-au fost prinsi. Citeva minere au fost recuperate, dupa ce hotii le-au dus la diferite centre de colectare a fierului vechi. ( C.C. ) Copii in coma dupa ce au inghitit medicamente Doi copii in virsta de patru si, respectiv, cinci ani, din satul Trimpoiele, au fost internati in coma de gradul II la Spitalul Judetean, dupa ce au inghitit mai multe medicamente, transmite Mediafax. Florina si Florin Gabor ramasesera singuri acasa pentru ca mama si ceilalti frati au plecat la cumparaturi in orasul Zlatna. Mama copiilor, Ioana Gabor, spune ca a ascuns, la streasina casei, un borcan plin cu Carbamazepine, Ederen si Calciu efervescent. Parerea ei este ca cei doi copii s-au urcat pe o scara, au luat medicamentele si le-au inghitit. Atit baietelul, cit si fetita au fost gasiti in stare de inconstienta. Copiii au fost transportati la Spitalul Judetean Alba in coma de gradul al doilea. Medicii au reusit sa le salveze viata, iar miercuri dimineata starea lor se ameliorase. ( DBT ) Muzeul Apei Leonida Truta a terminat Sectia de alimentari cu apa a Facultatii de Constructii din Timisoara in 1955 si a lucrat toata viata la o singura firma, intreprinderea care gestiona aprovizionarea Clujului cu apa. Atunci cind s-a pensionat, in 1992, a inaugurat singurul muzeu al apei din Romania. El a expus aici toate piesele din reteaua de alimentare cu apa pe care le-a putut salva de la distrugere. Fiecare capac de canal are o poveste a lui Prima piesa "salvata" de Truta a fost o pompa cu piston dintr-un motor diesel fabricat in Austria la inceputul secolului. Era in 1974. De atunci, de cite ori a avut ocazia, el a retinut piese, mici sau mari, care proveneau de la furnicaraia de conducte din pamint. Truta a reusit astfel sa reconstituie istoria alimentarii cu apa in regiunea Clujului, pornind de la un rezervor construit in Transilvania, in urma cu vreo doua mii de ani. In spatiul amenajat la intrarea in comuna Floresti a rinduit toate tipurile de conducte de apa si canalizare din ceramica, fonta, otel, plumb si beton armat, existente in sistemul de alimentare a orasului. Se poate vedea aici si un tronson din prima conducta de fonta fotografiata in 1887, in timpul imperiului austro-ungar. Muzeul Apei detine o interesanta colectie de capace de canalizare din fonta. S-au primit asemenea piese din Cluj, Bucuresti, Iasi, Satu-Mare, Constanta, Cusset si Pont a Mousson (Franta) si Klagenfurt (Austria). "Fiecare capac constituie o frintura din istoria alimentarii cu apa a orasului respectiv", afirma inginerul Truta. Cu sprijinul Regiei de apa, Truta a scris recent doua carti in care prezinta, pe linga istoria exponatelor de la muzeu si a alimentarii cu apa in Cluj, mai multe patanii din activitatea sa in cadrul intreprinderii. Potrivit cartii, cea mai proasta zi din activitatea sa a fost in timpul inundatiilor din mai 1970, cind o echipa de doi muncitori, impreuna cu un cetatean de pe strada, care a sarit sa-i ajute, s-au intoxicat cu gaze intr-un camin, cind incercau sa scoata din functiune un tronson al unei conducte legate de un pod din lemn in pericol de rupere. Desi, din punctul lui de vedere, acestia au murit la datorie si ar fi trebuit declarati eroi, despre cei trei nu s-a scris nici macar o "amarita notita de ziar". Amenda pentru spalarea birjei Printre capace si pistoane se afla si un document deosebit: un mandat de pedeapsa prin care Politia de Stat din Cluj l-a amendat cu 50 de lei, pe 1 noiembrie 1921, pe birjarul Iuliu Mezei din str. Marasesti nr. 13 pentru ca "a spalat chiar linga robinetul apaductului birja, desi statutul nu permite acest lucru decit la o distanta mai mare de 5 metri". Piesa la care Truta tine cel mai mult este "ziarul de santier" al conductei Vianini, executata in perioada 1929-1932, care este si astazi in functiune. Toate evenimentele care au avut loc pe santier in acea perioada sint consemnate in jurnal cu o rigurozitate nemaipomenita. MIHAI BACALU Trenul mortii Pe raza comunei Cicirlau a avut loc marti, 31 iulie a.c., un grav accident de circulatie. Vasile Bledea, 22 de ani, din Cicirlau, conducea autovehiculul marca Aro 10, inmatriculat SJ-01-JHF. Ajuns la trecerea la nivel cu calea ferata din localitatea Birgau, Vasile nu s-a asigurat, angajindu-se in traversarea caii ferate. Masina a fost lovita in plin de trenul accelerat 1744, Baia-Mare - Timisoara. In urma impactului, unul dintre pasagerii Aro-ului a murit pe loc, trei au fost raniti foarte grav, iar unul a scapat ca prin minune doar cu c"teva rani usoare. Autovehiculul a fost facut zob, iar pentru indepartarea avariilor de la locomotiva, trenul accelerat a pornit din nou la drum dupa 45 de minute intirziere. ADI RUSU Prefectul de Covasna isi face concediul in Turcia Prefectul de Covasna, Horia Grama, a intrat ieri in concediu legal de odihna, pe o perioada de 15 zile. Din cauza ofertei de preturi care dezavantaja net litoralul romnesc, reprezentantul guvernului in teritoriu a preferat sa isi petreaca concediul in Turcia, in statiunea turistica Antalya. In acest fel, prefectul Grama a sustinut in mod indirect sloganul promotional initial al operatorului de telefonie mobila Connex, care incuraja concediile in alta parte decit Marea Neagra, si care, acum citeva saptamini, i-a facut singe rau ministrului turismului si sportului, Dan Matei Agathon. PETER DOMOKOS Directorul de campanie al lui George Bush da lectii Politicienii timisoreni vor invata saptamina viitoare cum sa faca lobby de la un maestru. Edward Priola, specialistul care a realizat campania electorala lui George Bush, se va afla marti la Timisoara pentru a sustine un seminar interactiv pe teme juridice, in domeniul propagarii ideilor. Seminarul este dedicat oamenilor de afaceri, politicienilor si ziaristilor. Specialistul american va prezenta participantilor modalitatile de realizare a unei campanii de comunicare, implicind lobby la nivel superior. Seminarul este organizat de Campania Usilor Deschise, cu sprijinul Camerei de Comert, Industrie si Agricultura Timisoara si a Agentiei Statelor Unite pentru Dezvoltare Internationala. AMIRA DAMIAN Politistii bihoreni tin mortis sa moara si capra vecinului Trei comisii de control au fost trimise de ministrul de interne Ioan Rus la Bihor. Bogati sau saraci, proprietari de vile ori apartamente prapadite, toti purtatorii de uniforma de la Ministerul de Interne care au, cit de cit, o functie de conducere, au dat din nou declaratii de avere. O armata de inspectori ai Corpului de Control al MI verifica in aceste zile la Bihor autenticitatea declaratiilor de avere date luna trecuta si zecile de reclamatii trimise pe adresa ministerului. Un membru al comisiei de control, care se afla de patru zile la Bihor, ne-a spus ca nici una din reclamatiile trimise din Bihor la Ministerul de Interne nu a avut un semnatar real. "Ele prezentau semnaturi fictive sau au fost intocmite in numele unor pensionari sau ofiteri nemultumiti. Piriciosii s-au ascuns sub diverse nume", ne-a spus inspectorul, tinind si el la anonimat. "Ieri am fost pus sa scriu din nou tot ceea ce am mai declarat o data si, in plus, a trebuit sa scriu si raspunsul la reclamatia anonima, cum ca nu am casa in locul unde se spunea acolo ca am, ca nu am Mercedes, ci o Dacia din 1988, etc.", ne-a declarat un ofiter reclamat si el la minister. Prim-adjunctul IPJ Bihor, col Dumitru Strava, invoca de fiecare data dreptul la imagine a fiecarui politist atunci cind refuza sa declare pina si numarul ofiterilor a caror avere a fost deja verificata. Oricum, la Inspectoratul Politiei de Frontiera din Bihor n-a fost formata nici o comisie. In schimb, politistii de aici se pirasc unii pe alti. "Credeti-ma ca inca nu am reusit sa inteleg ce se intimpla aici la Bihor. De doua luni, de cind am venit aici, am tot incercat sa gasesc sursa nemultumirilor lor si sa o elimin, dar n-am reusit. Toate numirile in functiile de conducere le-am facut numai dupa ce m-am consultat cu toti cei din subordine si i-am invitat, pe fiecare, sa spuna cine ar vrea sa-i fie sef. L-am numit apoi pe acela care a intrunit cele mai multe optiuni. Cu toate astea, in loc sa-si vada de treaba, ei sint preocupati sa se reclame unul pe altul", ne-a declarat col. Vasile Ciocan, seful Directiei Politiei de Frontiera Oradea. MIRUNA IONESCU Timisoara isi serbeaza ziua Toti timisorenii isi vor sarbatori miine orasul dupa cum au decis. Data de 3 august 1919, ziua orasului, este data la care s-a instaurat aici administratia romaneasca. Ziua Timisoarei va debuta cu sedinta solemna a Consiliului Local si se va incheia, pe la miezul noptii, cu focuri de artificii. Intre timp, Parcul Rozelor va gazdui spectacole de muzica populara, pop si dance. Printre vedetele care vor sosi aici, potrivit primariei, se afla Ovidiu Lipan Tandarica si Ducu Bertzi. Doar ca Ducu Bertzi a declarat deja ca, pe data de 3 august, va cinta la Köln, in Germania. GEORGETA PETROVICI Copii amenintati cu turbarea Cel putin 12 copii din judetul Sibiu sint suspectati de contaminare cu rabie. In urma cu citeva zile, in localitatea Laslea, o vulpe a fost atacata intr-o gospodarie de citiva ciini care au omorit-o. Copiii care au vazut scena au legat vulpea si au tras-o pe drum. Echipa Directiei de Sanatate Publica Sibiu a depistat ca 12 copii au intrat in contact cu vulpea care s-a dovedit, in cele din urma, a fi turbata. Cu toate ca a fost trimisa o ambulanta de la Medias pentru transportarea copiilor la Sibiu, sase dintre ei evita sa se prezinte pentru a fi vaccinati si, dupa cum spun cei de la DSP, ei neaga ca ar fi atins vulpea. Anul acesta, in judetul Sibiu, au fost depistate doua focare de rabie, si in ambele cazuri a fost vorba despre vulpi turbate. FELIX DAMIAN Consilier cercetat pentru abuz in serviciu Consilierul municipal aradean Ovidiu Marian este cercetat de politie pentru abuz in serviciu. Ovidiu Marian a fost contracandidatul actualului primar al Aradului, Dorel Popa, la alegerile trecute, din partea PNTCD. El este cercetat pentru ca, in calitate de director al gospodariei comunale, care administreaza si strandul Neptun, ar fi autorizat efectuarea unor plati care ar fi revenit, conform contractelor, firmei Siesta SRL, pentru organizarea unor spectacole in sezonul estival trecut, precum si la deschiderea actualului sezon estival. Concret, politia spune ca SC Gospodarie Comunala Arad ar fi platit 7.143.570 lei pentru energia electrica consumata anul trecut la spectacolele organizate la strand, plus alte peste 47 milioane pentru jocurile de artificii de la deschiderea sezonului estival 2001. Ovidiu Marian s-a aparat sustinind ca in consiliul de administratie al Gospodariei Comunale s-a decis suportarea cheltuielilor cu focurile de artificii pentru ca actiunea a vizat lansarea sezonului estival pe strand. SORIN TROCAN Ciorbe stricate pentru turisti Politia Sanitar-Veterinara a efectuat un control la noua puncte turistice din Maramures. Ca urmare, cinci au fost sanctionate cu cite 10 milioane de lei, patru sefi de unitate platind amenzile pe loc. "Am confiscat produse de origine animala si pasta de mici. Din pacate, am descoperit ciorbe stricate sau servite a doua zi de la gatire, ceea ce nu este admis", ne-a declarat dr. Livia Pop, sefa Serviciului. "Am gasit, in unele cazuri, si ciorba pusa la congelat", a adaugat dr. Livia Pop. ADRIAN RUSU CET Resita, fara plata la Consiliul Local Consiliul Local Resita este noul proprietar al Centralei Electrice de Termoficare (CET) a orasului, dupa ce aceasta a fost transferata fara plata din patrimoniul societatii Termoelectrica, potrivit unei hotariri de guvern, informeaza Mediafax. Valoarea de patrimoniu a centralei este de aproximativ 180 miliarde de lei, aceasta dispunind de un singur grup energetic, cu o putere de 12 MW, care functioneaza pe baza de gaze si pacura. Potrivit hotaririi, personalul existent in centrala este considerat transferat in interes de serviciu si isi mentine drepturile negociate prin contractul colectiv de munca incheiat cu Termoelectrica. De asemenea, Termoelectrica va asigura aprovizionarea cu combustibili a centralei pina la data de 30 aprilie 2002. ( DBT ) C.V. Tudor a promis bani pentru Mihai Viteazul, da' nu i-a mai dat Prefectul judetului Covasna, Horia Grama (PSD), si primarul Almos Albert (UDMR) sustin ideea organizarii unei chete publice in vederea colectarii sumei necesare repararii principalei piete publice din municipiul Sfintu Gheorghe, dominata de grupul statuar care il are in centru pe voievodul Mihai Viteazul. Dezvelit in septembrie 1982 de catre Nicolae Ceausescu, monumentul realizat din bronz il reprezinta pe voievod calare, inconjurat de cinci osteni proveniti din Moldova, Muntenia si Transilvania. Desi mai multe personalitati publice si-au anuntat intentia de a dona anumite sume pentru repararea pietei, pina acum nimeni nu a virat vreun leu in contul Primariei Sfintu Gheorghe. Printre cei care au promis bani se afla si senatorul PRM Corneliu Vadim Tudor cu 50 milioane lei in mai 2000. PETER DOMOKOS Seful vamilor din Vest este bolnav psihic cu acte in regula Nicolae Stoican, director adjunct si actual coordonator al Directiei Regionale Vamale Timis in lipsa unui director general, a fost internat in mai multe rinduri la Sectia de psihiatrie a Spitalului Judetean din Resita, ca urmare a depresiilor endoreactive de care sufera. El s-a aflat sub tratamentul medical prescris de doctorul psihiatru Nicolae Crisan, avind, la prima internare, 25 de zile de spitalizare si doua saptamini de concediu medical pentru refacere. La vremea respectiva, Stoican indeplinise functia de sef al Vamii Naidas. Dupa ce "Evenimentul zilei" a facut publice afectiunile psihice ale adjunctului de la DRV Timis, acesta a declarat ca "a fost vorba de o simpla astenie de primavara si nimic altceva". Reporterii "Ev. zilei" au intrat in posesia unei foi de observatie medicala emisa pe numele lui Nicolae Stoican, care desfiinteaza, fara dubiu, varianta "asteniei de primavara". Stoican - pacient la psihiatrie Nicolae Stoican s-a internat in spital pe 19 iulie 1993 cu diagnosticul episod depresiv endo-reactiv, asa cum rezulta foaia de observatie medicala inregistrata la Spitalul Judetean din Resita cu numarul 3.920. Pacientul Stoican a fost supus unui intens tratament medicamentos, dublat de un repaus total. La istoricul bolii, medicul Crisan a completat in fisa ca pacientul desfasoara o activitate profesionala stresanta, decesul, in acelasi an, al unui coleg vames cu care era prieten din copilarie, precum si o predispozitie spre o astfel de suferinta psihica. La externare, bolnavului i se recomanda in scris sa revina pentru reinternare. Nicolae Stoican a ascuns superiorilor sai faptul ca sufera de o boala psihica, desi pe foaia de observatie medicala este aplicata o stampila din care rezulta ca actul clinic trebuie pastrat in arhiva medicala a pacientului timp de pina la 15 ani. "Este treaba doctorului cit pastreaza foile lui de observatie. Eu am permis de portarma de 20 de ani si permis de conducere. In rest, am atita treaba de facut incit nu am timp de discutii cu presa. Se pot vedea rezultatele mele la orice control", ne-a declarat Stoican, cel care "pastoreste" acum vamesii din judetele Timis si Caras-Severin. SERGIU MIAT Omul padurii din Baile Felix a fost prins Un barbat care a terorizat timp de trei luni femeile din localitatile bihorene Sanmartin, Haieu, Baile Felix si Rontau a fost prins ieri de politistii din statiunea Baile Felix. Ioan Baciu, 33 de ani, din Sanmartin, un fel de Jack Spintecatorul local, urmarea femei singure care treceau prin padurea din Baile Felix si le tilharea amenintindu-le cu un cutit. Prima victima a lui Baciu a fost Ioana-Iuliana Rus, 24 de ani, din Sanmartin. Pe 11 mai, in timp ce se intorcea de la serviciu spre casa, prin padure, femeia a fost deposedata, prin amenintare cu un cutit, de bunuri in valoare de doua milioane lei. Dupa doua saptamini, Baciu a atacat din nou. De aceasta data, victima a fost Marcela Heredea, 39 de ani, din localitatea Haieu de la care a luat 500.000 lei. In dimineata de 4 iulie, Ioan Baciu si-a urmarit victima pina la liziera padurii. Angela Bala, 33 de ani, din Haieu, lucra la un restaurant din Baile Felix. Ea spune ca agresorul i-a atras atentia sa nu mai umble singura prin padure, apoi a lovit-o cu toporul in cap si i-a furat banii si actele. "In urma expertizei medico-legale, solicitata de politisti, s-a constatat ca viata femeii a fost pusa in pericol, ceea ce transforma infractiunea de tilharie in tentativa de omor", ne-a spus col. Dumitru Strava, adjunct al Comandantului IPJ Bihor. Pe 9 iulie, Ioan Baciu a fost dat in urmarire generala, iar marti seara el a fost retinut. Ieri dimineata, Baciu a fost prezentat procurorului care a emis, pe numele lui, un mandat de arestare preventiva pe 30 zile. MIRUNA IONESCU Muscati de vaca turbata Trei persoane din judetul Alba au fost internate, marti, la Clinica de Boli Infectioase din Cluj, dupa ce au fost muscate de o vaca turbata. Seful Clinicii de Boli Infectioase din Cluj, profesorul Dumitru Carstina, a declarat ca, in cursul zilei de marti, au fost internate doua persoane din satul Ocolis-Alba. Se pare ca este vorba despre doi barbati si o femeie care, spune Carstina, au luat contact cu vaca. Ioana, Simion si Valer Cocean au fost vaccinati antirabic, iar acum starea lor este monitorizata pentru a se descoperi daca sint sau nu afectati de rabie. In zona Ocolis, au inceput demersurile pentru identificarea focarului de rabie si a fost instituita carantina. Tot de la DSV Alba am mai aflat ca in comuna Salistea a fost depistat un cal turbat, in prezent 23 de localitati din judet fiind in continuare in carantina. Potrivit medicilor, primele simptome ale rabiei se manifesta la om printr-o stare crescuta de agitatie si printr-o senzatie de "nod in git". ( D.B.T. ) Violata sau intepata in piuneza? O brasoveanca in virsta de 19 ani a ajuns ieri dimineata, in stare de soc, la Spitalul Judetean, dupa ce a cazut de la etajul I al unui bloc situat pe Calea Bucuresti. Claudia G. si-a revenit repede la spital, iar dupa ce a fost examinata, medicii au constatat ca a suferit doar o contuzie la soldul sting. Fata a povestit celor care au luat-o in ingrijire ca este ospatar in discoteca Hacienda din Brasov si ca, ieri dimineata, la iesirea din tura, a fost luata cu forta de doi clienti care au dus-o intr-un apartament situat la etajul trei al unui bloc de pe Calea Bucuresti, unde au vrut sa o violeze. Claudia sustine ca, speriata, s-ar fi aruncat de la etaj. Vazind cita agitatie s-a creat in jurul ei si ca imediat politistii de la Sectia V, anuntati de medici, au venit sa-i ia declaratii pentru a-i prinde pe presupusii violatori, Claudia nu a mai pastrat prima varianta a povestii. Ea a spus ca, de fapt, nu mai lucreaza in discoteca Hacienda si ca s-a dus de bunavoie cu cei doi baieti, care nu i-au facut nici un rau. Fata sustinea ca, in apartamentul respectiv, s-a asezat pe fotoliul din balcon, unde s-a intepat intr-o piuneza si ca, de durere, a inceput sa sara, dezechilibrindu-se si cazind de la etaj. Nici inaltimea de la care a cazut nu mai era atit de mare cum a declarat initial, etajul trei devenind etajul unu. Politistii nu stiu ce sa creada pentru ca fata s-a contrazis tot timpul. Ei au inceput cercetarile pentru a stabili cu exactitate daca tinara a fost violata sau doar s-a intepat in piuneza. ( C.T. ) Pe scurt Cutremur in Vrancea Un cutremur de pamint cu magnitudinea de 4,3 grade pe scara Richter s-a produs miercuri, la ora 7.49, in zona Vrancea, informeaza Institutul National de Cercetare-Dezvoltare pentru Fizica Pamintului. Seismul s-a produs la o adincime de 150 km, iar in epicentru a avut o intensitate de 3 grade pe scara Mercalli. Cutremurul nu a fost simtit la Bucuresti. ( D.B.T ) Medicamente gratuite si compensate, o saptamina Incepind de ieri au intrat in vigoare plafoanele impuse farmaciilor de catre Casa de Asigurari de Sanatate la eliberarea de medicamente compensate si gratuite. Farmacistii estimeaza ca banii alocati in aceasta luna pentru eliberarea acestor medicamente vor ajunge doar sapte-opt zile. Cei mai afectati de aceasta decizie aberanta a Casei de Asigurari de Sanatate sint pacientii care sint in pericol sa nu-si mai poata urma tratamentele. Din estimarile Colegiului Farmacistilor, din zece retete eliberate de medic doar doua vor putea fi onorate de farmacii. CNAS ii linisteste insa pe contribuabili si ii asigura ca retetele compensate si gratuite vor fi acoperite. Singura conditie care ar trebui indeplinita ar fi ca guvernul sa aprobe rectificarea bugetara ceruta de CNAS. ( G.R. ) Un tichet de masa = 41.000 de lei De luna viitoare, valoarea unui tichet de masa creste cu aproximativ 7.000 de lei, de la 34.000 lei cit este in prezent la 41.000. Ministrul muncii si solidaritatii sociale a emis recent un ordin prin care decide majorarea valorii nominale a tichetului de masa, in concordanta cu indicele preturilor de consum inregistrat la marfurile alimentare in semestrul intii al acestui an fata de anul precedent. In acest an, aproape un sfert din forta de munca ocupata beneficiaza de tichete de masa. ( M.B. ) Trei cazuri de leptospiroza in Suceava Trei tineri cu virsta de 25 de ani, din localitatile Straja, Tibeni si Radauti, au fost internati in Sectia de boli contagioase a Spitalului Municipal Radauti, cu leptospiroza, dupa ce s-au scaldat in apa riului Suceava. Leptospiroza este o boala contagioasa caracterizata prin febra, icter si hemoragii, leziuni hepatice, astenie, cefalee, anxietate, delir si are, uneori, o evolutie grava. ( T.A. ) 155.000 de lei pentru un pasaport Din 6 august, romanii vor plati mai mult cu zece la suta pentru un pasaport, permis de conducere sau certificat de inmatriculare auto. Directia Generala de Evidenta Informatizata a Persoanei (DGEIP) a obtinut avizul Oficiului Concurentei pentru majorarea tarifelor pentru eliberarea documentelor mentionate. Astfel, pentru eliberarea unui pasaport, solicitantii vor achita o taxa de 155.000 de lei, pentru eliberarea permiselor auto - 282.000 lei, iar pentru obtinerea unui certificat auto cei interesati vor achita o taxa de 179.000 lei. ( A.G. ) Fetita violata de medic, reaudiata Conducerea Parchetului de pe linga Tribunalul Iasi a decis ieri schimbarea intregii echipe de procurori si politisti care au instrumentat cazul fetitei de 13 ani violata de tatal vitreg si de medicul dispensarului din comuna. Procurorul Iulia Diaconu, magistratul care a preluat cazul "Violata de medic", a declarat : "Miine vor fi reaudiati toti martorii, inclusiv victima. Abia dupa ce vom finaliza cercetarile vor fi luate masurile legale". ( C.D. ) Primele cazuri de meningita in Moldova Primarul Constantin Simirad i-a sfatuit pe ieseni sa pulverizeze din gura DTT pentru a scapa de tintarii aducatori de meningoencefalita La Pascani au aparut primele doua cazuri de meningita virala inregistrate in acest an in Moldova, dupa care a mai fost anuntat si unul la Spitalul de Boli Infectioase Iasi. Cei doi pacienti din Pascani au fost internati ieri la spitalul din localitate si, spun medicii, nu sint singurii infectati cu meningita din zona Pascaniului. Potrivit medicilor, nu este exclusa declansarea unei epidemii de meningita asemanatoare celei din 1999, care a facut ravagii in toata Moldova. "Epidemia ar putea fi stimulata si de scaldatul in riuri, soarele puternic, dar si de lipsa de igiena", a declarat dr. Catalina Ifrim, seful Sectiei Boli Infectioase de la Spitalul Pascani. De remarcat ca epidemia din 1999 a fost declansata tot la Pascani. La Spitalul de Boli Infectioase din Iasi a fost internat, tot ieri, un adolescent de 11 ani, din comuna Prisecani, care prezenta simptomele meningitei virale. Aflata sub spectrul meningoencefalitei, municipalitatea ieseana a pornit "razboiul tintarilor". Echipe speciale ale Serviciului de Salubritate Citadin au trecut la stropirea cu insecticid a subsolurilor blocurilor din oras, a parcurilor si a malurilor riului Bahlui. Primarul Constantin Simirad a declarat insa ca pina la aceasta data, din cauza apicultorilor, actiunea nu s-a bucurat de efectul scontat. "Nu putem sa ne luptam cu tintarii atita timp cit nu avem voie sa folosim elicopterul pentru a stropi padurile de la marginea orasului. Apicultorii au protestat ca le omorim albinele si de aceea nu avem permisiunea de a stropi de la mare inaltime", a precizat Constantin Simirad. Ca urmare a interdictiei de zbor, echipele Citadin vor omori doar tintarii care zboara la mica inaltime si pe cei din subsoluri. Primarul din Iasi a dat si o alta solutie extrem de "originala" in razboiul dintre ieseni si tintari. "Cred ca iesenii ar trebui sa ia in gura DTT, sa gidile tintarii si apoi sa le arunce in fata otrava", a declarat in gluma primarul. CATALIN DUMITRESCU [29][pl.dll?rid=expresro] 