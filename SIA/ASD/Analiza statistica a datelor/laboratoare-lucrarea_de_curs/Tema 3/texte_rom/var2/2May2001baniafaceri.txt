 Se deschide competitia pe piata masinilor agricole Tractorul Brasov infrunta primul concurent privat O societate privata din Botosani, SC Forma, a anuntat ca, luna aceasta, va lansa primele tractoare produse in unitate. Sint modele noi, echipate cu motoare Diesel de 15 CP din import, iar preturile vor oscila intre 3.272 si 3.900 de dolari, aproximativ 90-110 milioane de lei. De aproape o luna este in vigoare un ordin al Ministerului Agriculturii (97/2001) prin care statul suporta 55a din pretul unui tractor, produs in Romania, daca solicitantii pot asigura din surse proprii restul de bani. Tractorul Brasov, cel mai mare producator, a primit peste 500 de cereri, din care a livrat aproape 120 de tractoare, a declarat Dorin Zaharescu, seful directiei de mecanizare din Ministerul Agriculturii si Alimentatiei. "Producatorii agricoli pot folosi cum cred ei de cuviinta cele doua acte normative care ii ajuta sa cumpere tractoare", a precizat Zaharescu. Daca pina la aparitia Ordinului 97, numai cei care au cultivat peste 200 de hectare puteau obtine un tractor pe baza milionului la hectar acordat ca ajutor de la stat, acum au aceasta sansa si cei care au cultivat o suprafata ceva mai mica de teren. Ei pot folosi sprijinul primit de la stat ca avans pentru cumpararea utilajului agricol. Pina in prezent, din 5.000 de miliarde de lei prevazuti in bugetul Ministerului Agriculturii pentru "milionul agricol" au ajuns efectiv la producatori aproape 3.000 de miliarde de lei. Pina acum, brasovenii care lucreaza pamintul au depus 79 de cereri pentru tractoare pe baza Ordinului 97/2000. Toate dosarele depuse la Directia Generala de Agricultura si Alimentatie Brasov au fost aprobate deoarece producatorii au aratat ca pot plati din propriul buzunar restul de 45a din pretul unui tractor. Cei mai multi solicitanti sint persoane fizice. Zilnic, brasovenii depun circa 10-15 cereri de tractoare subventionate, sustin oficialii DGAA Brasov. DGAA Brasov a avizat cereri de cumparare a utilajelor agricole in valoare de 9,6 miliarde de lei, din care Ministerul Agriculturii are de platit furnizorului 5,3 miliarde de lei. Cel mai cautat model fabricat la Brasov, tractorul Universal de 65 de cai putere, costa circa 260 de milioane de lei, din care cumparatorul suporta aproximativ 110 milioane de lei. NICOLETA BURTAN CAMELIA CSIKI In incercarea de a stopa lichidarea bancii, Investitorii de la BDF ridica miza Liviu Mandler, reprezentantul Grupului Robinson, care incearca sa obtina reorganizarea Bancii Dacia Felix, a declarat ca oferta investitorilor israelieni pentru salvarea bancii a crescut la aproximativ 30 de milioane de dolari. Investitorii israelieni promit principalilor creditori ai BDF (BNR si CEC) 15 milioane de dolari imediat dupa aparitia ordonantei in Monitorul Oficial, alte 7,5 milioane in urmatorii cinci ani, renuntarea la datorii de 2 milioane de dolari, pe care BDF ar trebui sa le recupereze de la societati de stat (printre care se afla si IAR Ghimbav, Roman SA, Tractorul SA) si 25 la suta din recuperarea creditelor externe. Daca guvernatorul BNR, Mugur Isarescu, ar accepta oferta, actiunea de lichidare a BDF, ajunsa la Tribunalul Cluj, in faza recursului, ar putea fi stopata. Liviu Mandler si Matei Bratianu, liderul BNS (sindicat care detine 4 la suta din actiunile Bancii Dacia Felix), pretind ca Mugur Isarescu si-ar fi exprimat cu mult timp in urma acordul de principiu pentru o varianta care ar fi adus creditorilor chiar mai putini bani. De aceea, aminarea BNR este inexplicabila, in opinia lor. Cei doi pretind ca judecatorul sindic Ioan Georgiu ar fi spus ca este de acord cu incetarea procesului daca primeste o hirtie oficiala. Secretariatul general al guvernului a trimis o adresa catre judecatorul clujean, in care cere aminarea deciziei de lichidare pina la aparitia ordonantei care ar urma sa consfinteasca intelegerea dintre BNR si investitorii care vor sa preia BDF. Matei Bratianu sustine ca adresa secretariatului general nu inseamna o imixtiune a executivului in justitie, ci chiar "pozitia guvernului fata de procesul de lichidare". Declaratia nu face altceva decit sa confirme.BNR nu a spus inca, oficial, daca oferta investitorilor israelieni este sau nu convenabila. (M.B.) Ministerul Agriculturii - de partea lui Adrian Porumboiu Ministerul Agriculturii, Alimentatiei si Padurilor a intervenit ieri in disputa pe care fostul arbitru international Adrian Porumboiu o poarta de citeva zile cu omul de afaceri Gheorghe Boeru pe tema privatizarii Agrocomplex Birlad, dindu-i cistig de cauza lui Adrian Porumboiu. Purtatorul de cuvint al ministerului a dat publicitatii un comunicat in care a prezentat toate etapele privatizarii contestate de Gheorghe Boeru, aratind ca aceasta a facut si obiectul unei anchete a Corpului de Control al ministrului, concluziile fiind acelea ca "privatizarea s-a finalizat in conditii de legalitate, prin vinzarea pachetului majoritar de actiuni si concesionarea terenului agricol catre Asociatia Agricola Munteni, judetul Vaslui". Ministerul Agriculturii a confirmat in acelasi comunicat ca omul de afaceri bucurestean Gheorghe Boeru s-a prezentat la licitatie cu o scrisoare de bonitate bancara care acoperea sub unu la suta din totalul pretului oferit. (D.V.) Valorile in vama ale bunurilor importate se vor calcula in euro Valoarea, in vama a produselor importate se va modifica incepind cu 9 mai, iar lista produselor pentru care vama accepta importul doar pe baza unei valori minime acceptate a fost extinsa. Ministrul Finantelor a emis un ordin, intrat in vigoare o data cu publicarea in Monitorul Oficial din 24 aprilie, prin care valoarea bunurilor in vama e stabilita in euro, si nu in dolari cum era pina acum, iar pe lista au fost incluse produsele electrice si electrocasnice. In cazul autovehiculelor si vehiculelor folosite, valoarea minima e stabilita in functie de vechime si de capacitatea cilindrica. Capacitate Valoarea Vechime cilindrica in vama sub 1.000 cm3 1.739 - 6.958 euro pina la un an 535 - 2.096 euo cinci ani 1.001 - 2.000 cm3 8.028 - 17.394 euro pina la un an 2.408 - 5.218 euro cinci ani 2.001 - 3.000 cm3 18.420 - 27.786 euro pina la un an 5.530 - 8.340 euro cinci ani peste 3.000 cm3 28.856 euro pina la un an 8.697 cinci ani Pentru autovehiculele de transport al marfurilor, valoarea in vama difera in functie de capacitate si de vechime. Capacitate de transport Valoarea in vama pina la 3.5 t 5.709 - 19.000 euro 3.5 t - 12 t 9.634 - 39.605 euro In grupa alimentelor, valoarea in vama pentru un kilogram de cafea boabe prajite este de 8 euro, pentru un kilogram de sare alimentara - 0,5 euro, iar pentru un kilogram de cereale, la fel ca si pentru 500 grame de margarina, valoarea in vama este de 1 euro, iar pentru un litru de ulei - 2 euro. Preparatele din carne, conservele din carne, peste, conserve de peste, crustacee si creveti au o valoare in vama de 4 euro, un kilogram de zahar sau un kilogram de fructe proaspete au o valoare in vama de 1 euro, iar un kilogram de legume proaspete valoreaza 1 euro.Valoarea in vama pentru 100 de grame de tigarete de calitate superioara, medie si inferioara este de 1,1 euro, 1euro si respectiv 0,5 euro. Bauturile alcoolice au valori in vama cuprinse intre 16 euro (0,7 litri de whisky) la 0,5 euro (0,5 litri bere la cutie sau la sticla). La categoria bunuri electrocasnice, valoarea in vama a frigiderelor difera in functie de capacitate si de dotarea cu congelator, de la 180 euro la 584 euro, iar cea a masinilor de spalat difera de la 104 euro la 480 euro. Pentru aspiratoare valoarea in vama variaza in functie de puterea de la 10 euro la 225 euro, iar pentru masinile de gatit variaza in functie de numarul de ochiuri de dotarea cu cuptor de la 43 euro la 605 euro. Valoarea in vama a televizoarelor difera in functie de diagonala, de la 156 euro la 432 euro, in timp ce la radiocasetofoane valoarea este stabilita in functie de dotari de la 9 euro la 181 euro. GABRIELA TINTEANU Oferta de primavara a Finantelor: Fiecare milion imprumutat statului aduce 102.500 lei peste trei luni Incepind de astazi, filialele judetene ale Trezoreriei statului vor oferi populatiei titluri de stat, dintr-o noua emisiune lansata de Ministerul Finantelor. Certificatele de trezorerie din noua emisiune au scadenta la trei luni, dobinda anuala de 41a si vor putea fi cumparate in perioada 2-11 mai, a informat Ministerul Finantelor. Certificatele de trezorerie au valori de 1.000.000 de lei, 5.000.000 de lei, 10.000.000 lei, 20.000.000 lei, 50.000.000 lei si 100.000.000 lei. Fiecare milion plasat de cetateni in titlurile emise in acest interval va aduce, la scadenta, un cistig de 102.500 de lei, suma pe care statul nu o impoziteaza. Pentru a tenta populatia, Ministerul Finantelor ofera o dobinda lunara de 3,41%, superioara mediei lunare a inflatiei, de -2.08% pe care si-a facut socotelile in Legea bugetului.(L.M.) De miine, benzina Premium - 13.900 de lei/litru "Benzina si motorina vindute prin benzinariile SNP Petrom SA se scumpesc, incepind de miine, cu cel mult trei sute de lei pe litru. Din cauza devalorizarii leului, SNP a decis sa majoreze pretul carburantilor din depozitele proprii cu 100 de lei/litru la motorina si 200-300 de lei/litru la benzina", a declarat purtatorul de cuvint al Societatii Nationale a Petrolului. "Benzinariile din sistemul privat asteapta ca Petrom sa afiseze noile preturi pentru a putea decide. In principiu insa, preturile la pompele private vor creste cu o valoare apropiata de cea a Petrom", ne-a declarat ieri Paul Gheorghiu, presedintele Asociatiei benzinarilor particulari. Scumpirile se vor produce, treptat, in cursul acestei saptamini, pe masura ce benzinariile isi epuizeaza stocurile. In urma modificarii preturilor, un litru de benzina Premium sau Premium fara plumb, la pompele Petrom, va costa 13.900 de lei, un litru de benzina Super Plus sau Super Plus fara plumb, 14.300 de lei. Motorina se va scumpi cu 100 de lei/litru, ajungind la 12.600 de lei. Este pentru prima oara pe anul in curs cind SNP Petrom creste pretul carburantilor produsi in cele doua rafinarii proprii, Arpechim si Petrobrazi. In pretul carburantilor auto, taxele, impozitele si accizele reprezinta intre 60 si 70%. Cele mai importante, in ce priveste influenta pe care o au asupra pretului de vinzare, sint taxa de drum si acciza, stabilita in euro pe tona. Acciza este recalculata la inceputul fiecarei luni si pretul benzinei variaza in functie de devalorizarea leului. In categoria viitoarelor scumpiri ar putea fi incluse, pe linga transportul in comun, calatoria cu trenul si anumite categorii de servicii sau produse, ai caror producatori si distribuitori vor argumenta cu cresterea cheltuielilor de transport. MIHAELA BALEA [17][pl.dll?rid=expresro] 