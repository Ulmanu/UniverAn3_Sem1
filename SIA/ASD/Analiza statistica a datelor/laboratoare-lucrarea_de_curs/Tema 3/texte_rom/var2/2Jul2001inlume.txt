 Scandalul izbucnit la Belgrad ia amploare Prabusirea lui Milosevici zdruncina din temelii Iugoslavia Transferul lui Slobodan Milosevici catre Tribunalul Penal International de la Haga a produs o fisura in cadrul coalitiei politice la putere de la Belgrad, DOS, provocind o criza politica ce ameninta chiar supravietuirea Federatiei Iugoslave. Pentru prima data de cind se afla la putere, din octombrie 2000, existenta coalitiei reformiste sirbe, regrupata in jurul presedintelui Vojislav Kostunica, este pusa sub semnul intrebarii. Partidul Democratic din Serbia (DSS) al presedintelui Kostunica critica vehement decizia guvernului sirb de a-l preda TPI pe Milosevici, calificind-o drept "iresponsabila". Kostunica si DSS, ignorati de guvern in luarea deciziei de colaborare cu instanta internationala, ar putea discuta in urmatoarele zile posibilitatea retragerii din coalitie. Presedintele ar putea avea in vedere formarea unui nou guvern federal dupa ce seful acestui executiv, Zoran Djindjici, furios din cauza predarii lui Milosevici, si-a dat demisia. El si-a anuntat decizia de a parasi postul de premier intr-o conferinta de presa in care a precizat ca este profund nemultumit si de maniera in care fostul presedinte a fost transferat la Haga. Zizic este unui dintre liderii Partidului Socialist Popular (SNP) din Muntenegru, care participa la guvernare de la ascensiunea lui Kostunica la conducerea Iugoslaviei. SNP, fost aliat al lui Milosevici, s-a opus intotdeauna cooperarii cu TPI, inclusiv extradarii cetatenilor iugoslavi. Kostunica se gaseste in acest moment in fata unei dileme. O data cu retragerea SNP, controlul parlamentului federal, in care DOS nu are decit o majoritate relativa, ii scapa, puterea federala riscind sa fie paralizata. "Paradoxul, sublinia simbata un analist politic, Zoran Lutovac, este ca transferul la Haga al lui Milosevici intareste credibilitatea Iugoslaviei in plan extern, dar o destabilizeaza in interior". Premierul sirb Zoran Djindjici intoarce, pentru moment, spatele criticilor virulente ale DSS ale celor citorva mii de manifestanti pro-Milosevici sau anti-TPI, care, vineri seara, la Belgrad, au promis sa-i "pedepseasca pe tradatori". El este cel care face jocurile politice. Djindjic este acela care, la sfirsitul lunii martie, a dat ordin politiei sa pazeasca locuinta lui Milosevici, pentru a obtine la 1 aprilie arestarea fostului presedinte. Si aceasta chestiune, dar si in cea a luarii deciziei de transferare a fostului lider de la Belgrad la Haga au fost luate fara ca presedintele federal sa fie informat. Razboiul acuzatiilor continua Presedintele iugoslav Vojislav Kostunica a reiterat simbata faptul ca nu a fost informat la timp in legatura cu decizia guvernului sirb de a-l transfera pe Milosevici la Haga. "Adevarul e ca nu am fost informat despre extradarea fostului presedinte iugoslav", a afirmat liderul de la Belgrad, adaugind ca a primit informatia abia dupa plecarea lui Milosevici. El a tinut sa asigure ca "nu s-ar fi pronuntat niciodata in favoarea transferului fostului presedinte sau al oricarui alt cetatean iugoslav catre TPI, ci a crearii unei baze legale pentru aceasta cooperare dureroasa, pentru a proteja drepturile si demnitatea statului si a cetatenilor sai". In schimb, premierul sirb Zoran Djindjici a afirmat, la rindul sau, intr-un interviu acordat cotidianului "Vecernje Novosti", ca presedintele Kostunica si partidul sau au fost informati inainte despre decizia ca Slobodan Milosevici sa fie trimis la Haga. "Am avut mai multe intilniri si de fiecare data am decis in unanimitate: nu izolarii, nu revenirii la trecut. Privita din acest punct de vedere, decizia guvernului nu a surprins pe nimeni din cadrul DOS", a afirmat Djindjici. El a respins afirmatiile Partidului Democratic Sirb (DSS) si ale lui Kostunica, potrivit carora nu ar fi fost informati despre extradare." Din 18 membri ai DOS, unul singur afirma ca nu a auzit ceea ce s-a spus. Cum e posibil?", s-a intrebat Djindjici. "Afirm ca ei nu au vrut sa accepte informatiile care nu se pliau viziunii lor asupra unor lucruri. Am facut ceea ce anuntasem de multa vreme", a adaugat premierul. Milosevici si-a facut-o cu mina lui Un articol din Constitutia sirba, introdus de Slobodan Milosevici pentru a-si consolida puterea, a folosit drept baza legala predarii sale Tribunalului Penal International, a declarat vineri presei Vojvin Dimitrijevici, un expert juridic, citat de France Presse. Acest articol, introdus de Milosevici in 1990 pe vremea cind era presedinte al Serbiei, membra la vremea respectiva a fostei Federatii Iugoslave, prevede ca Serbia sa poata respinge deciziile federale, daca va considera ca acestea ii ameninta interesele. Potrivit lui Dimitrijevic, aceasta prevedere a permis lui Zoran Djindjici si reformistilor din DOS, coalitia la putere in Serbia, sa treaca peste hotarirea Curtii Constitutionale care anula aplicarea decretului guvernamental de transferare a lui Slobodan Milosevici la Haga. Fostul dictator vrea bani, haine si carti Slobodan Milosevici a fost tinut sub supraveghere neintrerupa de-a lungul ultimelor trei zile petrecute intr-o celula izolata din centrul de detentie al TPI, oficialii tribunalului dorind sa se asigure ca acesta nu se va sinucide, asa cum au facut parintii sai. Procurorul sef Carla del Ponte a cerut ca Milosevici sa fie izolat de ceilalti 38 de detinuti ai centrului timp de 30 de zile. Avocatul lui Milosevici, Branimir Gugl, a anuntat ca fostul lider iugoslav a primit ieri permisiunea de a da telefon familiei. "Milosevici a cerut bani, haine si ceva carti. Prima persoana care-l va vizita, ii va aduce toate acestea", a spus Gugl. Mira Markovici, sotia lui Slobodan Milosevici, ar avea de intimpinat nenumarate dificultati pentru a putea face o vizita sotului ei. Ea si restul membrilor familiei sint inscrisi pe lista persoanelor care au interdictie de a calatori pe teritoriul Uniunii Europene. Potrivit unui diplomat occidental aflat la Belgrad, situatia Mirei Markovici nu este deocamdata clara, deoarece "TPI permite partenerilor de viata sa viziteze detinutii". La bara, pentru prima oara Procesul fostului presedinte iugoslav, Slobodan Milosevici, nu va incepe mai devreme de opt sau 12 luni, a declarat presedintele Tribunalului Penal International, Claude Jorda, adaugind ca acesta va dura 12-15 luni. Milosevici a fost inculpat de TPI pentru crime impotriva umanitatii si crime de razboi comise de fortele sirbe in Kosovo in 1999. Tribunalul de la Haga a anuntat ca va mai fi formulata o acuzatie pentru crime comise in timpul razboiului din Croatia si Bosnia-Hertegovina. Carla del Ponte, procurorul TPI, ii va prezenta miine actul de acuzare fostului presedinte iugoslav, dupa o prima infatisare in fata tribunalului. In timpul acesteia, Milosevici va anunta daca va pleda vinovat sau nevinovat. CAMELIA MUNTEAN LIVIA CIMPOERU Cel mai cea mai Borsul de trei tone Un grup de pescari din localitatea Srbac, din Republica Srpska, a intrat in Cartea Re-cordurilor cu cea mai mare oala de bors de peste preparat vreodata. Pescarii au gatit 3017 litri de bors, invirtind in oala cu doua linguroaie din lemn. Generoasa ciorba a fost pregatita simbata, in cadrul traditionalului festival pescaresc intitulat "Oala Riului Sava", care a avut loc in zona mlastinoasa Bardaca, situata la 80 de kilometri de Banja Luka. Predica-maraton Un preot de 46 de ani din nord-vestul Angliei a intrat simbata in Cartea Recordurilor, dupa ce a rostit cea mai lunga predica din lume, intinsa pe parcursul a 28 de ore si 45 de minute, relateaza AFP. Reverendul Chris Sterry, de la biserica din localitatea Whalley, si-a inceput predica vineri, la ora locala 6.30, si a incheiat-o a doua zi, la 11.15, ceea ce i-a permis sa bata cu o ora si 15 minute precedentul record mondial la categoria "cea mai lunga predica fara consultarea notitelor". Desi intervalul predicii reprezinta in sine un record, cele mai spectaculoase au fost conditiile impuse. Avind dreptul la o pauza de 15 minute la fiecare opt ore, preotului i s-a interzis sa se repete, sa consulte notite, sa vorbeasca incoerent sau sa faca pauze mai mari de zece secunde. Reverendul Chris Sterry intentiona sa vorbeasca timp de 36 de ore, bazindu-se pe faptul ca stie pe dinafara primele patru carti ale Vechiului Testament, insa a incheiat textul cu mult inainte de ora prevazuta. Inainte de inceperea probei, reverendul le-a cerut enoriasilor veniti la biserica sa-l sustina, intorcind privirile in momentul in care, presat de necesitati fiziologice, ar fi folosit plosca ascunsa in spatele amvonului. Geanta gigant Un pielar indian din orasul Pondicherry, sudul tarii, a prezentat ieri cea mai mare geanta din piele, care are 113 metri patrati si o inaltime de 2,77 metri. Dilip Kapur a muncit 198 de zile pentru a realiza opera vietii sale, inregistrata deja in Cartea Recordurilor drept cea mai mare geanta de piele din lume. Desi e mai greu sa gasesti clienti pentru un astfel de produs, Dilip Kapur a scos la vinzare imensa geanta la pretul de 5.245 de dolari. ( L.C. ) Homosexualii sirbi, luati la tavaleala Politia belgradeana a fost nevoita sa traga focuri de avertisment pentru a dispersa citeva sute de huligani care au agresat simbata militanti ai grupurilor de homosexuali si lesbiene adunati in centrul capitalei iugoslave pentru a marca, pentru prima oara in public, parada "Gay Pride". Sapte homosexuali si tot atitia politisti au fost raniti de turbulenti, care au aruncat cu pietre si au agresat manifestantii adunati in Piata Republicii. Postul de radio independent B-92 a difuzat informatia potrivit careia huliganii au fost organizati de un grup de dreapta, intitulat "Obraz". Citiva zeci de politisti au fost mobilizati pentru a-i dispersa pe batausi, care strigau: "Nu vrem poponari in Serbia!". ( L.C. ) Seful Statului Major iugoslav primise Ordin pentru asasinarea lui Tony Blair Seful Statului Major al armatei iugoslave, generalul Nebojsa Pavkovici, a primit ordinul de a-l asasina pe premierul britanic Tony Blair in timpul unei vizite a acestuia intr-o tabara de refugiati din Macedonia, in perioada conflictului din Kosovo, se releva intr-un material incendiar publicat ieri de "Sunday Times". Generalul Nebojsa Pavkovici a marturisit ca a fost supus presiunilor pentru a distruge, pe data de 3 mai 1999, elicopterul de tip Puma, la bordul caruia se afla Tony Blair si care urma sa aterizeze pe Aeroportul Petrovec, din Skopje. Potrivit generalului, ordinul a venit "de la virf". Analistii britanici estimeaza ca generalul nu ar fi putut face referire decit la fostul presedinte iugoslav Slobodan Milosevici. Premierul Tony Blair a fost insotit de sotia sa, Cherie, in zborul de la Skopje, in directia taberei de refugiati de la Brazde, unde 29.000 de etnici albanezi au cautat adapost dupa campania de epurare etnica. Pentru bombardarea elicopterului, fortele militare iugoslave urmau sa foloseasca un lansator multiplu de rachete, poreclit "Orkan" ("Uraganul" - n.n), capabil sa traga mai multe proiectile, care dezvolta o viteza de 1.200 de metri pe secunda, fiecare avind un focos cu fragmentare, continind 288 de minibombe. Nebojsa Pavkovici a dezvaluit complotul in cursul unui interviu acordat jurnalistilor Dejan Lukici si Pero Simici, care intentioneaza sa publice detaliile acestei afaceri intr-o carte intitulata "Milosevici: domnie si declin", arata "Sunday Times". Ziarul adauga ca generalul Pavkovici a decis in final sa nu atace elicopterul lui Tony Blair de teama sa nu faca victime in rindul populatiei civile si sa piarda astfel sprijinul Macedoniei. Un alt motiv a fost teama ca va fi acuzat, asemeni lui Milosevici, de crime de razboi. Potrivit generalului, Iugosalavia a avut o ocazie similara ca sa se razbune pe fortele NATO dupa numai citeva zile, cind Prima Doamna a Statelor Unite, Hillary Clinton, a vizitat aceeasi tabara de refugiati. O sursa a NATO a declarat ca orice atentat asupra vietii premierului Blair ar fi schimbat in mod dramatic soarta conflictului. "Am fi demontat Serbia bucatica cu bucatica", a adaugat sursa, care a tinut sa-si pastreze anonimatul. LIVIA CIMPOERU Kylie Minogue inmulteste ouale Terapia muzicala pentru animalele de casa face pe zi ce trece noi prozeliti. Dupa ce a vazut ca vacile dau mai mult lapte cind asculta REM, un fermier din Shropshire, Marea Britanie, sustine ca muzica lui Kylie Minogue are efecte spectaculoase asupra gainilor sale. Ray Link a observat ca ascultind hiturile lui Kylie, gainile sale dau mai multe oua. Si-a cumparat un album al cintaretei, pe care il ruleaza pina la epuizare in preajma pasarilor de curte. Ray se gindeste chiar sa achizitioneze si un videoclip al cintaretei pentru a imbunatati randamentul galinaceelor sale. ( C.P. ) Zilierii romani, aparati de sindicatele italiene Cotidianul italian "Alto Adige" a publicat mai multe articole referitoare la conditiile inumane in care muncesc romanii la cules de capsune in localitatea Mules - Campo di Trens, din nordul Italiei. In aceasta zona lucreaza in prezent 50 de femei si 10 barbati din Romania. Politia si inspectia muncii din Bolzano cerceteaza o plingere, depusa cu citeva saptamini in urma de sindicatele italiene UIL si CGIL, referitoare la conditia de sclavie in care sint tinuti romanii la cules de capsune. "Ne rupem spinarea pe doi bani" Sindicatele acuza patronii ca, pentru 10 ore municite pe zi, angajatii sint platiti sub nivelul legal. Guido Laconi, reprezentant al UIL (Unione Italiana Lavoratori), a cerut interventia autoritatilor, pentru ca nu exista contracte de munca si conditii decente de trai pe plantatie. In plus, aminteste ziarul "Alto Adige", pasapoartele sint tinute sub cheie de patron, pentru ca romanii sa nu fuga in marile orase, in cautarea unui serviciu mai bine platit. "Desteptarea e la ora 5 dimineata. Luam micul dejun si incepem munca, pentru a profita de orele racoroase ale diminetii. Se munceste in genunchi, 10-12 ore pe zi, sub un soare infernal, dar cistigul e foarte mic. Ne rupem spinarea pe doi bani", povesteste o romanca, din cele 50 care muncesc in prezent la cules de capsune. Linga plantatie asteapta doua autobuze, venite din Romania la inceputul lunii mai, si care vor pleca inapoi la sfirsitul lunii iulie. "Eu plec, pentru ca muncesc ca o vita pentru 6 marci pe ora. O mizerie", spune un tinar muncitor roman. Plata, sustine ancheta politiei, este de o marca pentru fiecare ladita umpluta. La 70-80 de ladite pe zi, se ajunge la un venit zilnic de 80 - 100 de marci, din care se scad 8 marci pentru mincare si dormit. Linga plantatiile de fragi sint containerele pentru dormit. In spatiul redus sint cite 3-4 paturi, uneori chiar 6. Cele 12 dusuri si 14 toalete sint la comun, insuficiente pentru 130 de oameni, citi lucreaza in sezonul de virf. Se munceste de la ora 6.00 pina 11.30 si apoi de la ora 5.00 pina 9 seara, cu o pauza prelungita la prinz din cauza caldurii infernale. "Cistiga intr-o zi cit intr-o luna in Romania" Sectorul agricol italian trece printr-o grava criza de forta de munca. Prea multa munca, pentru un salariu mic in raport cu efortul depus, gindesc italienii. Edmund Griesser, patronul societatii agricole, spune ca romanii n-au de ce sa se plinga. "Barbatii care fac munca grea, de incarcare si descarcare a laditelor, primesc 7,5 marci germane pe ora. Cistiga intr-o zi cit cistiga in Romania intr-o luna. Femeile, in schimb, sint platite in acord: 1,4 marci pentru fiecare ladita de doua kg. Cine munceste bine, reuseste sa umple 6-7 ladite pe ora. La sfirsitul zilei e o suma frumusica", spune patronul italian. Cu o suprafata cultivata de 17 hectare, firma fratilor Edmund & Markus Griesser produce in medie 35 de vagoane de capsune in fiecare stagiune. "In regiunea Alto Adige nu se gasesc muncitori agricoli. Sa vorbim clar. Se stie ca aceasta este o munca foarte grea. Daca n-ar fi asa, n-ar fi nevoie sa apelam la imigranti. Cu toate acestea, cine are chef de munca, poate cistiga bine. De aceea am inceput sa cautam muncitori in Europa de est. Acum, in plin sezon de recoltare, am 130 de romani la munca", mai spune Edmund Griesser. Fratii Griesser au apelat la o agentie de forta de munca din Romania, care le cere muncitorilor cite 800 de marci de persoana, pentru perfectarea documentelor. Pentru multi, scrie ziarul italian, suma este o adevarata avere. Cit priveste conditiile de trai, italianul nu vede nici o problema. "Containerul nu e un hotel de patru stele, dar e un loc de dormit decent. Au fost controale de la Inspectia sanitara, si n-a fost nimic in neregula. Ca la toate locurile de munca, exista intotdeauna unii care se pling, dar marea majoritate a romanilor care lucreaza aici vin in fiecare vara, de 3-4 ani. Asta inseamna ca le e bine aici. Sint perechi de romani, sot si sotie, care au lucrat aici citiva ani si si-au facut casa in Romania", a mai declarat Edmund Griesser. SORIN CEHAN Introducerea euro in topul prioritatilor presedintiei belgiene a Uniunii Europene Presedintia Uniunii Europene a fost preluata de ieri de catre Belgia pentru o perioada de sase luni. Problema extinderii UE nu este insa una stringenta. Desi pe agenda presedintiei belgiene se afla si subiectul extinderii UE, belgienii vor acorda o mai mare importanta introducerii monedei unice-euro, cresterii nivelului de trai in UE, modernizarii sistemului de asigurari sociale sau gasirii unei politici comune in materie de imigratie si de acordare a azilului. Primului-ministru belgian, Guy Verhofstadt, a declarat, conform AFP, ca in privinta structurilor UE lucrurile sint foarte clare: "Este nevoie de un Parlament European revitalizat, de o Comisie Europeana puternica, asa cum ii sta bine unui presedinte direct ales, si de un Consiliu de Ministri modernizat, care sa-si asume functiile legislative si executive". Romania va trebui "sa traga" si mai tare in aceasta perioada pentru a deschide capitolele de negociere pe care si le-a propus pentru presedintia belgiana: Libera circulatie a marfurilor; Libera circulatie a serviciilor; Impozitarea; Uniunea Economica si Monetara; Politici industriale; Cooperare in domeniul justitiei si afacerilor interne si Controlul financiar. De asemenea, trebuie inchise provizoriu capitolele de negociere deja deschise. TEODORA GEORGESCU [19][pl.dll?rid=expresro] 