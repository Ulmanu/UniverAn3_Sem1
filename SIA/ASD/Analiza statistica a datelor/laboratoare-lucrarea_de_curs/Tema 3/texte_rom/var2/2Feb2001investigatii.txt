 Imuna, dar nu la hoti Ministrul sanatatii, jefuita la semafor Daniela Bartos, ministrul sanatatii si familiei, a fost jefuita ieri dimineata, in timp ce se afla la volanul autoturismului sau. Bartos se indrepta catre Spitalul de Urgenta Bucuresti pentru a-si vizita pacientii. In jurul orei 7.00, ministrul a oprit masina, marca Renault Clio, la semaforul din intersectia soselei Panduri cu strada Dr.Rainer, moment in care un barbat s-a apropiat de autoturism. Dupa ce a spart geamul portierei din dreapta spate a masinii, hotul a sustras o geanta care continea patru milioane de lei, doua telefoane mobile, acte personale si mai multe chei, valoarea prejudiciului ridicindu-se la opt milioane de lei. (A.G., T.D.) Trenule, masina mica Georgianul Zarandia a venit in Romania pe locomotiva Un cetatean georgian a incercat sa intre fraudulos in Romania, pe locomotiva unui tren international. Ramazi Zarandia, in virsta de 30 de ani, a fost descoperit de politistii de frontiera la intrarea in gara Giurgiu-Nord. El se afla pe platforma din spate a locomotivei. In urma verificarilor, s-a stabilit ca georgianul a mai incercat sa intre fraudulos in tara noastra, dar a fost intors din drum deoarece nu avea viza de intrare. Calatorul clandestin a fost trimis inapoi in Bulgaria si i s-a interzis sa mai intre, timp de un an, in Romania. (P.C., D.N.) Politisti si magistrati, datornici la tigani In decembrie anul trecut, colonelul Florin Vitan, seful serviciului secret al Ministerului Justitiei (SIPA) din Transilvania a fost arestat la Cluj, in urma unui flagrant prin care procurorii militari au probat faptul ca ofiterul a luat 10.000 de marci de la bulibasa Lajos Gabor, unul din liderii lumii interlope. Retinerea colonelului a survenit la putin timp dupa arestarea generalului Vasile Muresan, seful Penitenciarului Gherla, acuzat ca a favorizat niste detinuti in inchisoare si ca a fost implicat in eliberarea, inainte de termen, a acestora. Arestarea celor doi importanti ofiteri din cadrul Ministerului Justitiei a dus la un scandal de proportii. Cercetarile procurorilor militari au demonstrat implicarea in intreruperea pedepselor cu inchisoarea a unor medici legisti din Cluj, care falsificau documentele de expertiza medicala ale celor condamnati la ani grei de inchisoarea. Totul a culminat cu arestarea, la mijlocul lunii ianuarie, a judecatorului Viorel Burzo, seful Sectiei Penale din cadrul Curtii de Apel Cluj. Burzo a fost denuntat de acelasi Lojos Gabor, cum ca ar fi intervenit in favoarea sa si a altor detinuti in eliberarea conditionata sau intreruperea executarii pedepsei, in schimbul unor importante sume de bani. Bulibasa tiganilor din Cluj a fost principalul personaj care a determinat arestarea inaltilor functionari de la Cluj ai Ministerului Justitiei, denuntindu-i politiei si Parchetului Militar. Dar lista acestora se pare ca nu se termina aici. Alte personaje cu grade si functii inalte sint in vizorul anchetatorilor. Caietul cu datornici "Evenimentul zilei" detine un document din care reiese ca si seful Inspectoratului de Politie al Judetului Cluj, colonelul Nelu Pop, poate fi suspectat de legaturi dubioase cu lumea interlopa. Potrivit documentului, colonelul Pop se afla pe lista de datornici ai Anei Varga, membra a unui clan tiganesc din Cluj. Ana Varga a intervenit pe linga o serie de judecatori, politisti si alte persoane importante pentru ca diversi detinuti, membri ai clanului sau detinuti care plateau astfel de "servicii", sa fie eliberati din inchisoare sau sa li se intrerupa pedeapsa. Influenta Anei Varga pe linga acesti importanti functionari se datora faptului ca ea ii imprumuta cu diverse sume de bani. In raportul asupra cauzei de la Parchetul Militar Bucuresti se afirma: "Cu ocazia unei perchezitii la domiciliul lui Ana Varga s-a intrat in posesia unui caiet in care ea avea notate date cu sumele de bani date unor persoane, printre care si col. Vitan (fostul sef al SIPA Transilvania - n.r.). Dupa ce au descoperit caietul, Varga Ana si ceilalti membri ai familiei au agresat procurorul civil si lucratorii de politie, au reusit sa smulga caietul si sa rupa filele, parte din ele fiind recuperate abia dupa interventia trupelor DIAS. Toata familia Varga a fost arestata pentru ultraj si continua cercetarile pentru trafic de influenta...". In dosarul de la Parchetul Militar Bucuresti, la fila 46, se afla o copie din agenda cuprinzind nume si sume de bani, date probabil de catre Varga Ana unor persoane, printre care: "Les- 6000 DM, Pop Nelu - 2000 DM, Muresan- 10.000 DM si 1.000 DM". Aceste nume au fost subliniate, probabil de catre procurorii care ancheteaza cazul. Les Stefan este patronul hotelului "Topaz" din Cluj-Napoca, fost ofiter la politia economica, Pop Nelu este seful politiei judetului Cluj, iar Muresan este ditamai generalul, fost comandant al Penitenciarului Gherla, arestat in decembrie de Parchetul Militar. O.C. HOGEA Ultima ora: Adjunctul colonelului Pop, destituit Colonelul Nelu Pop a negat ieri ca ar fi luat bani cu imprumut de la clanul Varga: "Nici nu stiu cum arata la fata aceasta Varga, eu fiind venit de putin timp la Cluj. Stiam de treaba asta, motiv pentru care am rugat procurorul militar sef sa faca verificari. I-am raportat acest lucru si domnului ministru. Este o smecherie: Varga putea sa treaca orice nume pe lista aia. Numele de Nelu Pop il poate avea orice sofer, de exemplu". Surse din cadrul Ministerului de Interne ne-au declarat ieri un lucru extrem de interesant: ca implicat in povestea banilor de la camatarii clujeni ar fi, de fapt, prim-adjunctul comandantului IPJ Cluj, col. Pop Teodor Puscas. Aceleasi surse demne de incredere sustin ca acesta ar fi primit chiar cadori de Craciun de la clanul Varga. Potrivit unei informatii de ultima ora, Pop Teodor a fost eliberat ieri din functia de adjunct al sefului IPJ Cluj. Acesta va fi cercetat de Parchetul Militar Cluj alaturi de alti doi ofiteri, col. Ioan Otel si mr. Cornel Tuselea, pentru implicare in scandalul Varga. MIHAI SOICA Tragator de elita, cistigatorul milionului de dolari Tinarul plutonier Constantin Murariu continua sa lucreze in cadrul Serviciului de Protectie si Paza (SPP), ne-au declarat ieri oficiali din cadrul serviciului si nici nu are de gind, cel putin in urmatoarea perioada, sa isi dea demisia din SPP. Unitatea Militara 0313 in care este incadrat Murariu este de fapt Sectiunea 1 a SPP, cea care se ocupa de paza si protectia presedintelui Romaniei, a cladirilor in care acesta se afla si a traseelor pe care le parcurge. Intr-un apreciabil gest de solidaritate, colegii lui Murariu l-au aparat ieri cit au putut de indiscretia presei. Atit sefii, cit si colegii il descriu pe Murariu drept un tip echilibrat, bun coleg, "un tip pe care te poti baza". Mai mult, el este considerat unul dintre cei mai buni tragatori printre luptatorii antitero din cadrul SPP. Dupa ce un timp a lucrat in cadrul Sectiunii de Interventie Antiterorista, acum, spun surse din cadrul SPP, face parte dintr-una din echipele de asigurare a protectiei demnitarilor din cadrul aceleiasi Sectiuni 1. Mai mult, spun aceleasi surse, Murariu nu avea o situatie materiala grozava, drept pentru care biletul cistigator a venit ca o mana cereasca. Constantin Murariu nu doreste publicitate, ne-au asigurat oficialii SPP, nu numai pentru ca vrea sa se protejeze, dar si pentru ca e un tip modest. CRISTIAN OPREA Ogica a jucat numerele cistigatoare la o zi dupa ce au aparut in presa Cu siguranta ca Stancu (Stelian) Ogica, eroul penal al "loteriilor" din ultima vreme, va intra in antologia criminalisticii. Dupa ce a tinut cu sufletul la gura o tara intreaga, pe motiv ca el a cistigat la loterie un milion de dolari si ca lozul norocos i-ar fi fost furat, Ogica a fost dovedit miercuri ca fiind un mare impostor. El a fost incarcerat si, dupa ce a fost audiat de procuror, arestat pentru tentativa la inselaciune, fals si uz de fals. La prima vedere, cei care stiu povestea lui Ogica numai din iesirile lui la rampa si din diverse supozitii ale presei ar putea parea contrariati de aceste incriminari, aparent fara acoperire. Tot timpul Ogica a spus ca a cumparat marti biletul cistigator, de la agentia loto din piata Sf. Gheorghe. Si martorii lui sustin ca au vazut biletul cu numerele cistigatoare incercuite. Numai ca anchetatorii au descoperit ca, intr-adevar, Ogica a cumparat un bilet cu respectivele numere "cistigatoare", dar la o saptamina de la extragere si la o zi dupa ce acestea au aparut in presa. Deci Ogica a falsificat un bilet loto, l-a aratat unor martori care nu aveau de unde sa stie ca acel bilet cu numerele cistigatoare este unul fals, a sunat la "Evenimentul zilei", incercind sa-si contureze cit mai bine alibiul si, apoi, si-a inscenat jaful, pentru a poza in victima in fata autoritatilor. El a continuat sa minta timp de o saptamina, pina cind politistii au hotarit sa-l aresteze si sa faca public "marea cacealma". Serviciile secrete si unii judiciaristi stiau inca de miercurea trecuta ca plutonierul SPP Constantin Murariu este detinatorul biletului cistigator La celalalt capat al firului se afla plutonierul SPP Constantin Murariu. Un tragator de elita din corpul de paza al presedintelui tarii. Probabil ca si plutonierul de informatii Murariu va intra in istoria serviciilor secrete de la noi, chiar daca nu printr-o fapta de arme. Pina ce insa nu vor fi lamurite citeva intrebari de bun simt privitoare la marele secret caruia i s-au abandonat timp de o saptamina politia, Loteria nationala si serviciile secrete, cazul Murariu va mai fi inca un subiect de presa destul de fierbinte. Surse judiciare si din serviciile secrete sustin ca autoritatile au aflat numele adevaratului cistigator inca de miercuri, 24 ianuarie. Adica (stranie coincidenta) din ziua cind a fost facut public cazul Ogica, prin plingerea facuta la Sectia 15 pentru tilharie. Sursele mentionate sustin ca Murariu a raportat superiorilor sai ca este cistigatorul "lozului cel mare", ca de la SPP informatia a ajuns la structura informativa a MI (UM 0962 - fosta "Doi s'un sfert") si, de aici, la conducerea Politiei Capitalei, care se ocupa de cazul "Ogica". Pina ce autoritatile nu vor explica de ce nu au validat cistigul si nu au facut public numele celui norocos chiar in ziua in care s-a constatat ca acest bilet se afla la o persoana bine determinata, suspiciunea va plana asupra tuturor acestor manevre. Este de salutat comunicatul de ieri al Companiei Nationale Loteria Romana care sustine ca "stabilirea cistigatorului se va face dupa finalizarea cercetarilor", aflate in curs la politie si Parchet. Este insa de neinteles faptul ca Loteria sustine ca abia "miercuri, 31 ianuarie, expertii au verificat toate datele tehnice validarii biletului", in timp ce surse din politie si Parchet sustin ca acest bilet a aparut miercuri, o data cu Murariu. CHRISTIAN LEVANT Bomba ecologica la Iasi Dupa ce au scapat de cianuri si vagoane cu acizi, iesenii traiesc un nou cosmar. Peste 400 de tone de resturi de fructe depozitate in 60 de recipienti pot exploda la prima miscare seismica mai importanta, din cauza acumularilor de gaze datorate fermentatiei. Ioana Dornescu, directorul APAPS, a declarat pe holurile Prefecturii Iasi: "Mie imi este frica de pericolul unor gaze strinse acolo si al unei explozii. Inainte de 1989, fabrica exporta foarte multe conserve de fructe si legume, mai ales catre Uniunea Sovietica. Stocau fructe pentru a fi prelucrate in timp. Dupa Revolutie, a scazut productia, iar fructele au ramas acolo si s-au produs deteriorari organice". Conducerea socitatii "Vitalef" SA (fosta ILF Iasi) a solicitat in nenumarate rinduri neutralizarea substantelor, dar Autoritatii pentru Privatizare si Administrarea Participatiilor Statului (APAPS, fost FPS) Iasi, proprietarul societatii, nu a gasit niciodata fonduri pentru dezamorsarea noii bombe ecologice, situata in imediata vecinatate a celui mai mare campus universitar din Romania, Tudor Vladimirescu. Recipientele pot sari in aer la cea mai mica miscare tectonica Fosta Intreprindere de Legume si Fructe Iasi exporta, inainte de 1989, cantitati foarte mari de nectar de fructe in tarile Uniunii Sovietice. Din aceasta cauza, fabrica depozita stocuri impresionante de pulpa de fructe pentru prelucrarea ulterioara. O data cu caderea pietiei CAER, vinzarile societatii, devenita intre timp "Vitalef" SA, au scazut alarmant, firma raminind cu stocuri mari de pulpa de fructe, in recipiente din fibra de sticla. Eugen Bernea, directorul general al "Vitalef" SA, a declarat, in exclusivitate pentru "Evenimentul zilei": "Noi am tratat aceste resturi de pulpa de fructe cu o solutie de dioxid de sulf pentru a incetini procesul de descompunere. Nici nu mai stiu cite adrese am facut catre FPS pentru a debloca fondurile necesare spre a se neutraliza aceste substante. Pericolul este real, mai ales in caz de cutremur, cind recipientele pot ceda, si substantele toxice se pot imprastia. Cei de la Agentia de Protectie a Mediului cunosc aceasta problema. Si dinsii au facut demersuri la FPS, dar acolo s-au izbit de acelasi lucru. Costul intregii operatiuni a fost estimat de conducerea societatii "Vitalef" SA la 500-600 de milioane de lei, suma cu care iesenii ar putea sa scape de o bomba situata extrem de aproape de centrul civic al orasului. "Vitalef" nu poate fi privatizata fara autorizatie de mediu Raspunderea pentru un eventual dezastru ar apartine in exclusivitate APAPS, care a taraganat deblocarea fondurilor pentru neutralizarea substantelor nocive de la "Vitalef". Directorul Agentiei pentru Protectia Mediului Iasi, Alexandru Constantinescu, a precizat ca nu se poate acorda societatii "Vitalef" SA autorizarea de mediu atit timp cit in cele 60 de recipiente sint substante care nu au fost neutralizate. «Procesul este foarte simplu: se toarna bicarbonat sau soda calcinata, eventual caustica, care neutralizeaza acidul acetic format, si resturile pot fi aruncate fara nici o grija la groapa de gunoi deoarece sint resturi organice. "Vitalef" ne-a solicitat in mod repetat neutralizarea substantelor, dar nu au venit banii de la FPS», a mentionat Alexandru Constantinescu. CATALIN DUMITRESCU Pentru ca a promis locuri de munca in strainatate si nu s-a tinut de cuvint, Nepotul prefectului de Mures, trimis in judecata Parchetul de pe linga Tribunalul Mures a trimis dosarul "Nadine" la judecatorie. Mircea Somfalean, nepotul prefectului ioan Toganel, va fi judecat pentru savirsirea infractiunii de inselaciune. In vara anului trecut, acesta, ca patron al Firmei Nadine Company SRL, a incasat sume in valuta de la 135 de persoane, carora le-a promis locuri de munca in strainatate. Stefanescu a fost intermediar pentru o firma-fantoma din Bucuresti, Caro-Business, condusa de Natasa Vascenco, care a disparut dupa declansarea scandalului. Citiva muncitori chiar au fost trimisi in Iugoslavia, unde nu li s-au asigurat nici un fel de conditii. Unul dintre pacaliti a murit in urma unui infarct, deoarece nu putea sa-si plateasca datoriile. Mircea Somfalean a fost arestat 30 de zile, dupa care a fost pus in libertate, pentru ca a promis ca va restitui banii. Cum suma datorata se ridica la aproximativ un miliard de lei, el nu a reusit sa se tina de cuvint. Pagubitii acuza justitia ca nu-si primesc banii din cauza influentelor prefectului de Mures, Ioan Toganel, unchiul lui Somfalean. Procurorul care a instrumentat cazul, Sandu Marin, neaga acest lucru. "Daca ar fi intervenit prefectul, nu l-am fi trimis probabil in judecata. Dar nu a facut-o". Prefectul neaga ca ar fi intervenit. El considera ca Mircea a fost mai mult naiv decit escroc. "A primit documente aprobate de Ministerul Muncii, a avut incredere in acea femeie. Oricum, instanta isi va spune cuvintul", ne-a declarat prefectul Ioan Toganel. Daca va fi gasit vinovat, Mircea Somfalean risca intre 12 si 15 ani de inchisoare. CORA MUNTEAN Fetita injunghiata de trei ori de mama La numai o saptamina de la decesul Mihaelei Enache, fetita care fusese maltratata de parinti, un alt caz cutremura opinia publica din Craiova. Ieri dimineata, Roxana Stelian, in virsta de sapte ani, a fost injunghiata de trei ori cu un cutit de mama sa, Monica Stelian, 33 de ani, dupa care si-a infipt cutitul in zona inimii. Iata ce povesteste chiar mama Roxanei: "Imi iubesc foarte mult fetita si, pentru ca hotarisem sa-mi iau viata, imi parea rau s-o las singura pe pamint. Nu mai puteam sa rezist pe aceasta lume, voiam libertate. De dimineata, m-am uitat cum dormea, am inceput sa pling si am luat un cutit, cu care am lovit-o de trei ori. Am vrut sa fac acelasi lucru si cu mine, dar nu am reusit sa dau decit o data cu cutitul, dupa care mi-a venit rau." Femeia crede ca acum este in cer si repeta mereu ca vrea sa se intoarca pe pamint impreuna cu fetita. Momentele de luciditate alterneaza cu un delir ciudat. Femeia ne-a mai spus ca sotul ei, Nicolae Stelian a plecat de acasa acum un an si jumatate, iar zilele trecute a anuntat-o ca a introdus actiunea de divort. Monica Stelian ne-a mai declarat ca de o vreme mergea la biserica "pentru o sacro-terapie" prin care dorea sa devina libera. Roxana este eleva in clasa I-a la scoala generala 33 si se pare ca invata destul de bine. Dr. Corneliu Sabetay, seful sectiei Chirurgie si Ortopedie Pediatrica, a operat-o pe fetita si ne-a declarat ca starea ei este foarte grava, urmind ca asupra sanselor de supravietuire sa se pronunte abia peste o zi. Fata avea trei intepaturi de cutit, doua in plamini, care au afectat pleura ambilor pulmoni, iar cea de-a treia in abdomen, fara a atinge vreun organ vital din acea zona. Pierduse foarte mult singe si are nevoie acum de o supraveghere continua, "sansa fiind acum cel mai important lucru." Starea mamei, desi reusise sa-si infiga cutitul in zona inimii, nu este grava, ea fiind acum in afara oricarui pericol. ION SPANU Pentru a vedea ce "creste", Opris isi incearca toate fetele Pentru comiterea infractiunii de proxenetism, Petru Opris, 56 de ani, din Zalau, a fost condamnat la trei ani de inchisoare cu suspendare. El avea sase fete pe care le trimitea la "produs", in ABC-ul deschis pe strada Gheorghe Doja. Inainte de a le oferi clientilor, Petru Opris isi incerca fetele sa vada daca stiu meserie. Opris mai are la activ si alte infractiuni. Avind acelasi prenume cu al tatalui sau, Petru Opris a falsificat actele acestuia, astfel incit a incasat pensia si toate celelalte drepturi care i se cuveneau ca "veteran de razboi" parintelui sau si dupa ce acesta murise. Mai mult, Opris a vindut un apartament la doua persoane diferite, primind de la ambele diferite sume de bani. CAMELIA BUHASCHI Mort dupa o altercatie in arestul politiei Un tinar aflat in arestul Sectiei 9 Politie a murit in noaptea de miercuri spre joi, la scurt timp dupa ce a fost transportat de urgenta la spital. Potrivit politistilor bucuresteni, Carolin Valentin Stanciu, in virsta de 20 de ani, domiciliat in sectorul 2 al Capitalei, a acuzat insuficienta respiratorie si, pe fondul unei stari de agitatie, a fost transportat imediat la spitalul "Sf. Pantelimon". In jurul orei 5.10, la 40 de minute de la internare, Stanciu a decedat ca urmare a unui stop cardiorespirator. Medicii legisti au constatat ca victima prezenta leziuni in zona gurii. Conform informatiilor noastre, tinarul a avut in acea seara o altercatie cu un alt indivit aflat in arestul sectiei. Politia Capitalei sustine ca Stanciu a fost adus in arest pe 29 ianuarie, sub acuzatia de furt din autoturisme, dupa ce a fost prins furind patru capace de roti. Potrivit declaratiilor parintilor, Stanciu a fost audiat de politisti in aceeasi zi si, ulterior, a plecat acasa. Ajuns la domiciliu, el s-a plins parintilor ca-i este rau si ca a fost batut de politisti. Parintii baiatului sustin ca fiul lor a fost incarcerat si dus in arestul Sectiei 9 pe 31 ianuarie si nu pe 29 ianuarie. Anchetatorii spun ca Stanciu era cercetat si in alte cauze (pentru tilharie, etc.) si ca era cunoscut drept consumator de droguri. Examenul toxicologic urmeaza sa stabileasca daca Stanciu era drogat in momentul decesului. Parchetul Militar Bucuresti cerceteaza cazul pentru elucidarea cauzelor mortii lui Carolin Valentin Stanciu. ALINA GRIGORE, PETRISOR CANA Doi tineri arestati in cazul bombei criminale de la Onesti Politistii i-au retinut miercuri seara, pentru 24 de ore, pe Daniel Apostol, in virsta de 25 de ani, si pe un amic al acestuia, Vlad George Sabadac, de 19 ani, pentru nerespectarea regimului materialelor expozibile, Reamintim ca, in noaptea de marti spre miercuri, in apartamentul familiei Apostol, de pe strada George Calinescu din Onesti, a explodat o bomba artizanala, care l-a ucis pe Ionut Apostol, de 19 ani, si i-a ranit pe trei prieteni ai sai: Ionut Hulea (19 ani), Marius Mihu (20 de ani) si Bogdan Iordanescu (19 ani). Anchetatorii au stabilit ca bomba a fost adusa, gata asamblata, din belgia, cu zece zile in urma de catre Vald George Sabadac, patron al firmei Titan Oil SRL Bucuresti. Acesta i-a dat-o drept gaj lui Daniel Apostol pentru un imprumut de 400.000 de lei. Bomba avea forma sferica, semana cu un filtru de la masca de gaze si avea un inel de siguranta. CLAUDIU TARZIU Subofiteri, informatori ai unui urmarit general Doi subofiteri de politie din judetul Arad, serg. maj. Claudiu Cornel Gridan si plt. maj. Ilie Alexandru, ajutori sefi de post in comuna Birzava, au fost trecuti in rezerva si vor fi cercetati de Parchetul Militar Timis pentru ca au favorizat un infractor. Cei doi au aflat, in august 2000, la o convocare profesionala, ca Tiberius Anton, 38 de ani, din Lipova, care se ocupa cu comercializarea materialului lemnos si intermedierea de vize Schengen, este urmarit general, sustragindu-se de la efectuarea unei pedepse cu inchisoarea pentru trafic cu mercur. Cei doi, in loc sa-l retina, l-au atentionat pe Tiberius Anton de fiecare data cind era cautat de politie. Pina la urma, Tiberius Anton s-a predat si a declarat politistilor cum a fost ajutat de cei doi. Col. Viorel Hahaianu, seful IPJ Arad, a declarat ieri ca cei doi subofiteri au fost transferati de la Hunedoara in judetul Arad si erau cunoscuti ca avind probleme disciplinare. SORIN TROCAN Club de karate implicat in trafic cu vize In Orastie exista, de 10 ani, un club de karate, "Dacicus", care ascunde o adevarata filiera de trafic cu vize Schengen. Mai precis, sub pretextul participarii la competitii internationale, clubul din Orastie a obtinut vize Schengen pentru citeva zeci de persoane fara nici o legatura cu artele martiale, care ajung in acest fel in Occident. Astfel, pe linga Codul Penal, organizatorul traficului a incalcat si mult mai vechiul Cod al onoarei din artele martiale. 2000 DM, viza de Occident Clubul de karate "Dacicus" din Orastie a fost infiintat in 1990 de Nicolae Iordachescu, 45 de ani. Fost maistru militar, acum pensionar, Iordachescu a practicat din tinerete artele martiale. "Am fost unul dintre cei mai buni karateka din regiune", se lauda el. Secretarul Federatiei Romane de Karate Modern, sensei Vasile Manea, sustine insa ca "Iordachescu nu are o pregatire prea mare, nefiind un maestru al shotokan-ului, stil de lupta pe care il preda tinerilor din Orastie". Horea Vasile, in virsta de 76 de ani, a fost secretarul clubului "Dacicus" pina in 1999. "Lui Iordachescu nu-i mai statea mintea la sport. Singura lui preocupare devenise organizarea de plecari in strainatate, sub acoperirea unor fictive concursuri si stagii de karate. Din grupuri faceau parte, de regula, unul sau doi sportivi. Restul erau persoane care n-aveau nimic in comun cu sportul, dar voiau sa ajunga in Germania sau in Spania, la munca. Lua cite 2.000 de marci pentru o viza Schengen, obtinuta de club de la Consulatul german din Sibiu. Din cite stiu, au plecat din Orastie cel putin 40 de persoane", ne-a declarat Horea Vasile. In schimbul vizelor, spune Horea, antrenorul de karate se alegea cu bani gheata, carute de gunoi, materiale de constructie sau munci agricole prestate de "clienti". Gheorghe Dunca detine in Orastie un mic atelier de reparatii de pantofi si obiecte din piele. Desi e un zdrahon, Dunca se teme. Uriasul pantofar sustine ca Iordachescu i-a solicitat, pentru facilitarea obtinerii vizei Schengen, suma de 1.600 de marci. El i-a dat insa 20 metri cubi de BCA, marfa evaluata, in primavara anului trecut, la pretul de 1.200 marci, urmind ca diferenta sa o achite la plecare. "Intentionam sa-mi construiesc o casuta. Cind am aflat ca Iordachescu duce oameni in Occident, am renuntat la tot si am decis sa merg pe mina lui. I-am dat pasaportul si m-a pacalit. El a plecat in Spania, si un om de-al lui mi-a adus pasaportul cu o viza Schengen anulata", ne-a spus Dunca. Cind a vrut sa-si recupereze marfa, a fost amenintat de nevasta antrenorului si de grupuri de karateka fidele lui Iordachescu: "Daca nu te potolesti, te vom forta sa parasesti orasul". Horea spune ca se teme acum sa mai iasa noaptea din casa: "Iordachescu a organizat un adevarat comando ca sa ma termine, dar baietilor le-a fost rusine sa ma bata si au venit sa-mi spuna". Un alt fost membru al clubului, care a tinut sa ramina anonim, ne-a declarat: "Iordachescu a facut o afacere din karate. Lua bani de la sponsori pentru deplasari, dar pe de alta parte obliga copiii sa-si plateasca drumul si sa-si aduca mincarea de-acasa". Performante sportive puse la indoiala Pentru a avea mai multa trecere la consulatul german, clubul avea nevoie de bune rezultate sportive. In 1999, Iordachescu a rupt gura tirgului anuntind faptul ca un elev de-al sau, Mihai Hosu, a devenit campion mondial si european la stilul shotokan, proba de kata (lupta imaginara). Oraselul cu numai 23.000 de locuitori a fost entuziasmat de performantele internationale anuntate. Pe 16 decembrie 1999, Consiliul Local al municipiului Orastie a emis trei hotariri, prin care Nicolae Iordachescu si elevul sau Mihai Hosu, in virsta de 15 ani, deveneau cetateni de onoare, fiind premiati si cu 15, respectiv 20 milioane de lei de la bugetul local. Hotaririle au fost luate ca urmare a notelor de fundamentare intocmite de primarul urbei, pedistul Iosif Veniamin Blaga, coleg de partid si prieten la catarama cu Iordachescu. Mai mult, anul trecut, karateka Mihai Hosu a fost desemnat cel mai bun sportiv al judetului Hunedoara, la egalitate cu gimnasta Maria Olaru. Federatia Romana de Karate Modern (FRKM) nu recunoaste insa performantele lui Mihai Hosu: "Nu este, asa cum vrea Iordachescu sa-l prezinte, «O Nadia Comaneci a karate-ului romanesc». Nu face parte din lotul reprezentativ de karate si nu a participat la competitiile efectuate de FRKM, care sint recunoscute de Ministerul Tineretului si Sportului. Diplomele pe care le prezinta nu au nici o valoare oficiala. El a participat la un campionat intercluburi, un memorial, e adevarat, cu acceptul federatiei. Rezultatele acestei competitii nu sint insa omologate de minister, iar titlul de campion european are doar o valoare sentimentala", ne-a declarat Vasile Manea, secretarul general al FRKM. Mihai Hosu nu a fost inclus in lotul national, considerindu-se ca valoarea sa nu este suficient de mare, el neparticipind la selectiile organizate de federatie. Anul trecut, Hosu a anuntat un nou titlu de campion european, performanta obtinuta in Germania, la Monchengladbach, dar respinsa de oficialii romani. "Nu se acorda puncte sau alte recunoasteri pentru un titlu cistigat la categoria copii, la o competitie de minima importanta, la care participa unele cluburi, si nu reprezentative nationale", ne-a mai spus Vasile Manea. El recunoaste faptul ca unele cluburi de karate din Romania se ocupa, pe linga sport, de activitati ilegale, cum ar fi traficul cu persoane. Pentru a combate fenomenul, presedintele FRKM, inginerul Adrian Popescu-Sacele, a anuntat ambasadele straine ca orice solicitare de vize Schengen din partea cluburilor de karate trebuie sa aiba si acceptul federatiei. Politia Hunedoara cerceteaza "filiera Dacicus" Urmare a investigatiei facute de reporterii "Evenimentului zilei", Inspectoratul Judetean de Politie din Deva a declansat marti o ancheta (dosar 21945) in scopul descoperirii eventualelor infractiuni legate de emigratia ilegala organizata, probabil, de antrenorul clubului "Dacicus" din Orastie. Colonelul Dorin Martin, seful Politiei Economice a judetului Hunedoara, desemnat sa instrumenteze cazul, a descins la clubul de karate si a sechestrat toate documentele legate de deplasarile in strainatate efectuate de club. A fost deja identificat unul dintre soferii care au facut curse cu microbuzul pe ruta Orastie - Monchengladbach. "Soferul a recunoscut, pina acum, doar doua curse, in urma carora in strainatate au ramas clandestin cel putin sapte persoane, dintre cele plecate cu vize obtinute de Iordachescu. Vom incerca sa descoperim si omul de legatura din cadrul consulatului german de la Sibiu, unde antrenorul depunea documentatia legata de plecari", ne-a declarat ofiterul. De asemenea, politia a inceput audierea tuturor persoanelor implicate, inclusiv a familiilor celor care au ramas fara forme legale in Occident. Politistii s-au plins de o mare reticenta a martorilor, care se tem sa marturiseasca. In curind, ofiterii hunedoreni care lucreaza la caz vor primi de la autoritatile germane lista cu cei plecati prin "filiera Dacicus". Sensei Iordachescu: "Politia nu are cum sa demonstreze" Antrenorul de karate ne-a declarat ca este surprins de declansarea acestei anchete. "Stiu si cine este in spatele acestei magarii: Vasile Horea, cel care doreste de mai mult timp sa distruga acest club, pe care l-a parasit in urma cu doi ani. Eu nu am facut ceea ce spune el. Politia nu are cum sa demonstreze ca eu am dus in strainatate persoane care nu faceau parte din club. Sau ca am luat bani pentru asemenea lucruri. In viata mea nu am luat de la nimeni nici macar o sticla de vinars. Am sa-l dau in judecata pe acest Horea, care imi vrea raul!", ne-a spus antrenorul de la "Dacicus". Pe parcursul discutiei telefonice, Iordachescu a recunoscut ca i-au ramas sportivi in strainatate. "Prima oara au ramas trei, Dorin Matei, Alexandru Mocanu si Daniel Fersedi. Aveau viza, domnule! Ce puteam sa le fac eu? Anul trecut, a mai ramas unul, Nicu Hasna, dar el se cunostea cu neamtul care a facut invitatia. Astia sint toti, pe cuvintul meu!". Referitor la succesele obtinute de Mihai Hosu, antrenorul sustine ca acestea sint perfect legale, fiind cistigate in urma unor participari la competitii avizate de FRKM. SORIN CEHAN LAURENTIU CIORNEI Colonelul Balota, cercetat de Parchetul Militar Povestea dolarilor din fisetul cpt. Soman se complica La perchezitia care a urmat arestarii capitanului Ioan Soman, de la IPJ Timis, in dosarul "Adeverinta", procurorii Parchetului Militar Timisoara au gasit in fisetul ofiterului de politie 50.000 de dolari falsi. Informatia a fost facuta publica dupa patru zile de la data efectuarii perchezitiei. Cei 50.000 de dolari provin de la Brigada de Combatere a Crimei Organizate Bucuresti si au fost transferati la SCCO Timis in urma cu cinci ani, pentru efectuarea unor operatiuni de flagrant si a altor activitati sub acoperire. Ori de cite ori a fost inlocuita conducerea serviciului, banii au fost predati pe baza unor procese-verbale de predare/primire intre fostul si noul sef de la SCCO. Surse din Inspectoratul Timis ne-au declarat ca un astfel de proces-verbal a fost intocmit si in anul 1998 intre cpt. Soman, cel care gira conducerea serviciului, si col. Dumitru Balota, ofiterul care a preluat destinele Crimei Organizate. Aceleasi surse ne-au spus ca predarea valutei false s-a facut in prezenta unor martori oculari. "Un asemenea act, adica un proces-verbal de predare-primire a celor 50.000 de dolari falsi, nu se afla in posesia comisiei de ancheta, dar cercetarile continua", a declarat col. Bout, seful echipei de la IGP Bucuresti. Curiozitate "violenta" Col. Dumitru Balota a fost numit la conducerea SCCO Timis in anul 1998 si a preluat aceasta functie, de la cpt. Ioan Soman, care a asigurat interimatul pentru citeva luni. La doar citeva zile de la preluarea functiei, col. Balota a vrut sa sparga fisetul unui ofiter din subordinea sa, aflat de mai mult timp in concediu de boala. "Balota a vrut sa forteze fisetul col. Gelu Popovici, dar cpt. Soman l-a surprins si i-a dat cheia, spunindu-i totodata: «Tot nu gasesti ceea ce cauti». Imediat a fost deschis fisetul col. Popovici si s-a intocmit un proces-verbal formal, fara comisie", ne-a declarat un lucrator de la SCCO Timis. Col. Gelu Popovici, cel al carui fiset a fost deschis in acest mod, a fost seful serviciului si a fost demis din functie dupa ce a intrat in posesia notei de sinteza a SRI Bucuresti, in care col. Balota era suspectat ca a fost "sifonarul" unei retele arabe de traficanti cu tigari si cafea. Col. Balota era, la vremea respectiva, seful UM 0215 Timisoara. La scurt timp dupa aceea, col. Popovici a murit in mod suspect, la 49 de ani, iar col. Balota i-a luat locul la conducerea SCCO Timis, de unde a fost demis, dupa mai bine de trei ani, in urma dezvaluirilor din "Evenimentul zilei". SERGIU MIAT Parchetul Militar Teritorial Bucuresti a deschis un dosar penal pe numele col. Dumitru Balota, la sesizarea conducerii IPJ Timis. Col. Balota este cercetat in legatura cu nota SRI prezentata de "Evenimentul zilei" in 18 ianuarie 2001, in care fostul sef al Serviciului de Combatere a Crimei Organizate Timis este acuzat ca a favorizat activitatea de contrabanda a unor cetateni arabi. "Pentru completarea dosarului 129/P/2001, Parchetul Militar asteapta de la Comisia de Control a IGP un raport complet in legatura cu col. Balota", ne-a declarat col. Romeo Balan, prim-procuror al instantei militare timisorene. Parchetul Militar a solicitat Inspectoratului de Politie Timis sa-i puna la dispozitie si alte date legate de continutul notei SRI. Deocamdata, pina la completarea dosarului, col. Balota este cercetat ca faptuitor, urmind ca ulterior sa primeasca o incadrare juridica definitiva. ( S.M. ) 