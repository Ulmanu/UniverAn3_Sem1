 Inca o trupa a facut poc! Candy a ramas fara Claudia Urmind exemplul fetelor din Exotic, nici pustoaicele din Candy nu s-au mai simtit bine impreuna. Claudia a hotarit sa paraseasca formatia si isi doreste o cariera in modeling, fara sa renunte insa la muzica. In aceasta privinta, ea spune ca "va mai dura ceva pina voi sti exact ce am de facut". Recunoaste ca s-a hotarit destul de greu sa faca acest pas si spune: "Am pus mult suflet si eu in grupul Candy, dar, discutind cu fetele, am hotarit impreuna ca, daca as fi mers mai departe, toate am fi avut de pierdut". Trupa va activa in continuare, tot in formula de trei, alaturi de Giulia si Selena fiind cooptata Monica, o pustoaica de 16 ani. (I.M.) Pentru un copil purtator al virusului HIV, Prima aniversare - la noua ani Pentru un copil de noua ani, Tibi Varga, din momentul in care s-a nascut, "acasa" nu inseamna decit saloane de spital. Imediat dupa ce a venit pe lume, a fost abandonat. Si parca asta nu ar fi fost suficient, s-a descoperit ca Tibi este si purtator al virsului HIV. A ajuns la sectia SIDA a Spitalului de Boli Infectioase din Tirgu-Mures. Acum are noua ani, dar dupa fizic pare de patru-cinci. Ca o compensare, natura i-a daruit o minte agera si un bun-simt iesit din comun. Pentru prima data in viata lui, anul acesta Tibi si-a aniversat ziua de nastere in mijlocul unei familii care i-a daruit tot ceea ce i-a lipsit de multi ani: "acasa", atentie si multa afectiune. Cind a iesit in strada, copilul s-a infricosat. Masini care treceau cu viteza, strada mult prea larga pentru cit putea cuprinde cu privirea. S-a oprit linga un gard si a mingiiat un petic de zapada, soptind doar pentru el: "Zapada, a nins". Erjike si Costi il asteptau. Cind a ajuns in apartamentul lor s-a asezat cuminte pe un fotoliu. Aproape ca nu indraznea sa respire de teama ca nu cumva sa se destrame totul, iar el sa se trezeasca inapoi, in salonul spitalului. A spus ca ii este foame abia cind a fost intrebat. Nu s-a napustit asupra farfuriei, nu a apucat mincarea cu miinile. A asteptat pina cind i s-a spus ca poate minca, dar si atunci fiind atent ca sa nu faca murdarie. S-a jucat, a dansat, a cintat toata ziua. De la Andreea, fata lui Erji si a lui Costi, a primit un soricel de plus. Spre seara, Tibi s-a intristat brusc. A vazut-o pe Erjike plingind si s-a dus sa o mingiie. S-a mai luminat doar cind i s-a spus ca merg la plimbare cu masina. Inainte de a ajunge la spital au intrat intr-un magazin plin de dulciuri si de jucarii de unde n-a vrut insa nimic. Cladirea spitalului se vedea prin geamurile imense ale magazinului. A intrat resemnat in curtea spitalului, cu pachetul cu mincare intr-o mina si cu soricelul in cealalta. CORA MUNTEAN Visul "soldatului" ratacit Contu Ionica isi doreste sa vada cum arata lumina electrica Contu Ionica, din satul Visterna, comuna Sarichioi-Tulcea, are 59 de ani. Imbracat intr-o manta verde, militara, pare mai degraba un soldat de pe vremuri, ratacit de unitatea sa, care se retrage in degringolada de pe linia frontului. De 40 de ani, traieste impreuna cu Paraschiva, nevasta-sa, intr-o casa situata in virful unui deal, de unde satul se vede ca o vietate ciudata care se tiraste serpuind de o parte si de alta a drumului. Si tot de atit timp se roaga la Dumnezeu sa-i indeplineasca visul de-o viata: sa aiba si el lumina electrica. Uitati de lume si de primar Ca sa ajungi in virful dealului, urci printre doua vii o carare abrupta, unde iarna viscolul asaza troieni de aproape doi metri. Seceta de acum insa a transformat cararea intr-un drum bolovanos, de pe care vintul ridica fuioare de praf. Urcam gifiind dealul, latrati de-o haita de ciini. Sus, ne primesc alti ciini, un cal scofilcit care roade paiele dintr-o caruta, citeva gaini rebegite, vreo cinci capre si o oaie cu mielul impungindu-i ugerul umflat de lapte. "Aici murim noi, dom'le ! Io si Paraschiva, baba mea. Aici ne chinuim, de cind ne stim, de parca am fi ciumati, uitati de lume, de primar, cu frica-n sin ca ne calca noaptea hotii. D-aia cresc atitia ciini. Cind latra, ies noaptea cu lanterna afara, ca mi-e frica sa nu-mi fure calul. Fara el, am fi morti. Da' ce ma doare cel mai tare e ca nu avem si noi, ca toata lumea, curent electric. De 40 de ani ne amarim cu o prapadita de lampa cu gaz. Am facut patru cereri pina acu' la Tulcea, le-am dat celor cu lumina damigene cu vin, le-am pus mese, da' degeaba. Si-au batut joc de noi. Ne-au mintit. E nevoie de cinci stilpi pina la noi, ne spun mereu ca-i aduc, da' n-au mai ajuns", ne marturiseste cu amaraciune Ionica Contu. Singuri in virful dealului Intram intr-o camaruta saracacioasa, incalzita cu o plita. Intr-un colt, sub icoane, intr-un cos cu paie, sta cocosata peste citeva oua o closca. Alaturi, se afla un butoi mare din plastic, plin ochi cu apa adusa cu caruta de jos, de la o fintina de linga biserica. Matusa Paraschiva ne invita sa ne asezam. Terminase treaba pe afara si tocmai pregatea lampa, caci seara cade aproape pe nesimtite la vreme de iarna. "E greu, maica. Nu gasim nici gaz pentru amarita asta de lampa. Nici pensii n-avem, traim cu ce ne da Domnul. Baietii s-au facut mari, au plecat de pe linga noi, sint si ei saraci, fara servicii, cu copii". De pe dealurile din jur se zburleste spre Visterna un pui de crivat uscat, aducator de saracie. Coborim cu nea Ionica in sat, unde s-a inaugurat de curind un drum spre Babadag, care-i scoate din izolare. "Poate acuma, ca s-a facut drumul asta, sa vina aia de la Tulcea sa ne aduca si noua curent. Miine-poimiine murim, si nu stim si noi ce e aia lumina electrica, ce e ala televizor", ne spune omul imbatrinit inainte de vreme. Ne luam ramas bun de la Ionica Contu, cu sentimentul ca a trecut prea multa vreme de cind "soldatul" s-a ratacit de unitate. Aproape ca nici el nu mai crede ca o va gasi, dar spera. Caci, la Visterna, daca ceva mai traieste, aceasta este speranta. DUMITRU MANOLACHE Gong final pentru sase piese de la Teatrul Bulandra Ultimele zece reprezentatii Teatrul "L.S. Bulandra" isi reinnoieste repertoriul. In acest scop, au fost programate ultimele 10 reprezentatii ale unor spectacole care s-au jucat ani intregi cu mare succes, urmind ca, in scurt timp, sa fie inlocuite cu noi premiere. Asa ca daca n-ati facut-o pina acum, inca ii mai puteti aplauda la finele spectacolului pe unii dintre cei mai renumiti actori ai teatrului romanesc, distribuiti alaturi de tinere sperante. Iata pe ce puteti conta: "Tacimuri de pui" - regia, Gelu Colceag. Cu: Luminita Gheorghiu, Tora Vasilescu, Petre Lupu, Daniela Nane etc.; "Patul lui Procust" - regia, Catalina Buzoianu. Cu: Maia Morgenstern, Florin Piersic jr., George Ivascu, Zoltan Octavian Butuc etc.; "Petru" - regia, Catalina Buzoianu. Cu: Mariana Mihut, Victor Rebengiuc, Cornel Scripcaru, Razvan Vasilescu etc.; "Black and White" - regia, Florian Pittis. Cu: Stefan Banica jr., Mihai Constantin, Manuela Ciucur, Dana Magdici; "Cafeneaua" - regia, Horatiu Malaele. Cu: Horatiu Malaele, Dana Dogaru, Emilia Popescu; "Sase personaje in cautarea unui autor" - regia, Catalina Buzoianu. Cu: Horatiu Malaele, Mirela Gorea, Virgil Ogasanu, Valeria Ogasanu, Ion Besoiu etc. CLAUDIA DABOVEANU Ca sa iasa mai bine la defilare, Casele de moda se etaleaza cu actrite si vedete pop Mai nou, si casele de moda autohtone au preluat metoda occidentala de a apela la actrite, vedete de televiziune sau interprete de muzica in voga pentru a-si prezenta colectiile. Asa au stat lucrurile si in cadrul avanpremierei colectiilor de primavara, care a avut loc, miercuri, la Elite Fashion Center. Pentru casele de moda La Boom, Karotte, Marie Sobriand, Ellis, Vili, Kudos Style (Ioana Carciog), L.S., Salonul de moda Lady, Faver, Miss Alicia si Agnes Toma au defilat pe scena Daniela Nane, Andreea Macelaru, Delia Nartea, Bianca Brad, Madalina Manole, Anca Haletz si Mirela Dobre. In asteptarea Iuliei Fratila, careia i se pregatise o tinuta foarte sexi (o rochie de seara din dantela, creatie a Casei de moda Vili), spectatorii s-au multumit sa vada acest model imbracat de solista Silvia Stefanescu, caci ea a inlocuit-o pe Iulia in ultima clipa. Si, uite asa, a ajuns rusinoasa Silvia sa imbrace rochia doar peste o pereche de chiloti tanga, obligata fiind sa renunte si la sutien. Sa speram ca Paul Nanca, mana-gerul ei nu o va penaliza, stiut fiind faptul ca la el in "ograda" fetele cinta infofolite ca niste chinezoaice. Si, ca sa nu ramineti cu impresia ca Iulia, un manechin bine cotat, da dovada de neseriozitate, precizam ca ea a lipsit din cauza unei gripe care a tintuit-o la pat. Sportiva Laura Badea n-a mai ajuns nici ea la eveniment, din cauza antrenamentelor. Iar Anda Adam, care figura in "distributie", nu a mai onorat invitatia (trebuia sa prezinte o tinuta vestimentara a Casei La Boom) deoarece de look-ul ei de scena se ocupa o alta casa de moda si risca astfel sa piarda contractul. Ocazie buna pentru Daniela Nane sa uite de necazurile sotului Ce sa va mai spunem? Pe Mirela Dobre o tot dadacea in culise sotul ei, Serban Diaconescu. Am aflat ca vedeta tv este dependenta de picaturile de nas "Bixtonim", de citiva ani, iar sticluta miraculoasa se afla in buzunarul partenerului de viata, asa ca cei doi "au tinut aproape". Actrita Daniela Nane venise de acasa cu un zimbet jovial la Iliescu desi, dupa cum se stie, motive nu prea ar avea fiindca sotul ei, Viorel Popa, are ceva probleme cu politia. Si tot asa. Vom urmari fiecare editie a acestui tirg permanent de moda din Romania, care se desfasoara la Elite Fashion Center, pentru ca intotdeauna se intimpla ceva bun pe scena si ceva amuzant in culise. Am remarcat creatiile Ioanei Carciog (designer la Kudos Style) ce doreste sa impuna pentru primavara anului 2001 o vestimentatie nonconformista. Culorile alese variaza de la bej, la orange si negru, iar materialele folosite sint lycra, stretch, piele sau imitatie din piele. Mai multe amanunte privind creatiile acestor case de moda veti gasi insa in "Suplimentul de Weekend", editia de vinerea viitoare. SIMONA ECOVOIU Iesenii impusca lacuste cu racheta Centrul Meteorologic Moldova din Iasi va fi dotat cu un sistem radar Doppler destinat detectarii norilor de lacuste si de grindina care se abat asupra viilor din diferite podgorii. Pentru imprastierea norilor incarcati cu gheata, sistemul radar va dirija niste rachete care prin explozie disperseaza particulele de gheata transformindu-le in ploaie. Acelasi fenomen se intimpla si in cazul norilor de lacuste care se abat asupra plantatiilor, insectele fiind decimate de explozii. Directorul Centrului Meteorologic Moldova, Mircea Amariucai, a declarat: "Sistemul vegheaza asupra mediului aerian pe o raza de 450 de kilometri. Are 78 de terminale si poate depista inclusiv invaziile de lacuste, incendiile din paduri si localitati. Noul sistem va avea un rol mare atit in domeniul meteorologiei, dar si in gospodarirea apelor". Principalii sponsori ai sistemului radar sint societatile de vinificatie din diferitele podgorii ale Moldovei. CATALIN DUMITRESCU Masini blocate din cauza zapezii Cinci autotrenuri au ramas blocate din cauza zapezii, in noaptea de miercuri spre joi, timp de aproximativ 12 ore, pe Drumul National 18 care traverseaza muntele Gutii, transmite Mediafax. Directorul Regiei de Drumuri Nationale Maramures, Virgil Duca, a declarat ca, in cazul in care ninsoarea va continua, va cere Politiei Rutiere sa instituie baraje rutiere in orasul Baia Sprie si in comuna Desesti pentru a impiedica soferii care nu sint pregatiti pentru conditii grele de trafic sa blocheze circulatia. (A.M.) Camion derapat la Cumparatura Pe toate drumurile din judetul Suceava de ieri se circula greu, in conditii de iarna, dupa ninsoarea de miercuri dupa-amiaza. Prefectul de Suceava, Ioan Cusnir, ne-a declarat ieri, dupa centralizarea datelor primite din intregul judet, ca "toate drumurile sint deschise circulatiei" mentionind ca a existat un singur eveniment, miercuri noaptea, in jurul orei 3.00. Atunci, in zona localitatii Cumparatura, un camion a alunecat pe gheata de pe carosabil si s-a oprit de-a latul soselei, circulatia fiind intrerupta circa zece minute, pina la repunerea vehiculului pe directia de mers. Singurii care se bucura, potrivit viceprimarului Sucevei, Corneliu Vornicu, sint societatile care se ocupa de salubrizarea municipiului. "Pentru ca am avut o iarna usoara, aceste societati nu au putut interveni cu utilajele de deszapezire, pentru a caror folosire tarifele sint foarte mari. Spre exemplu, in cazul folosirii unui autogreder, se plateste 800.000 de lei pe zi", a explicat Vornicu. TIBERIU AVRAM Bref - Suspecti de trichineloza. Doi ieseni, suspecti de trichineloza, au fost internati miercuri seara la Spitalul de Boli Infectioase. Ei au declarat ca nu au consumat decit carne din magazin. (Catalin Dumitrescu) - Falsi nasi pe trenurile din Prahova. De doua saptamini, pe rutele de navetisti ale SNCFR au inceput sa apara falsii controlori de bilete, care isi fac aparitia inaintea "nasilor" adevarati. Cele mai frecventate sint cursele Ploiesti-Urziceni si Cimpina-Ploiesti, pe care circula zilnic sute de navetisti, multi dintre ei fara bilet. Ei au fost nevoiti sa "cotizeze" la niste necunoscuti, imbracati in haine asemanatoare controlorilor. Pina acum a fost depistat un singur "nas" fals, Dumitru Marius Chiorcau, 24 de ani, din comuna Cornu. (Violeta Stoica) - Gainagrasa fura electronice . Parchetul de pe linga Tribunalul Galati l-a trimis ieri in judecata pe Marin Gainagrasa, sub acuzatia de furt din avutul privat. El are 28 de ani si este recidivist. Acesa a furat din caminele studentesti statii de radio-emisie, incarcatoare electrice si alte aparate electronice. Gainagrasa isi facuse si un ucenic, un minor, in virsta de 14 ani, care nu va raspunde penal datorita virstei. (A. Comsa-Durbaca) - Sinucidere cu solutie de spalat oile . Ioana Serban, in virsta de 63 de ani, din comuna Munteni, judetul Galati, a murit miercuri dupa ce a baut entomoxan, o solutie toxica folosita la spalarea oilor bolnave. Mama a trei copii si bunica a patru nepoti, Ioana Serban si-a socat familia prin gestul ei. Copiii spun ca mama lor nu avea nici un motiv sa se sinucida, pentru ca toti erau la casele lor si nu aveau probleme. (Alina Comsa-Durbaca) - 50 de familii Fidele . Consiliul Local Deva a luat inca de anul trecut initiativa de a premia familiile care au implinit 50 de ani de casnicie. Pina acum, au fost 136 de familii care au primit "diploma de fidelitate". Urmeaza ca alte 50 de familii sa fie premiate cu o astfel de diploma si in plus sa beneficieze de un "bonus" la pensie, de 500.000 de lei. (Daniel Marian) - Biciclist calcat de tir Un barbat in virsta de 50 de ani, din comuna Cristesti, judetul Mures, Iosif Santa, a fost tocat de rotile unui TIR, miercuri seara. Soferul TIR-ului, Andrei Popa, spune ca barbatul a iesit cu bicicleta de pe o straduta laterala, fara sa se asigure si a intrat in masina. (C. Muntean) - Fals de un milion de dolari. Teodor Ispas, 43 de ani, din Buzau, este cercetat in stare de arest preventiv pentru ca a semnat un contract fals in valoare de aproape un milion de dolari. Contractul, incheiat cu o firma constanteana, a fost semnat la Restaurantul Cring din Buzau, de fata fiind prezenti doi prieteni buni ai lui Teodor Ispas, unul angajat la Prefectura Buzau, iar celalalt, salariat la Camera de Conturi. (Marius Faifer) - 200.000 de lei, certificatul de virginitate. In judetul Suceava vor intra in vigoare, de luni, noile tarife la serviciile medicale prestate de policlinici. Casa Nationala de Asigurari de Sanatate a stabilit niste valori peste a caror limita nu se poate trece, iar fiecare judet si-a pus propriile tarife. In cazul Sucevei, o autopsie va costa 1,2 milioane de lei, un certificat de virginitate costa 200.000 de lei, iar pentru un certificat prenuptial se vor plati 75.000 de lei. Un act care sa confirme sau nu discernamintul va costa 325.000 de lei, testarea alcoolemiei - 300.000 de lei, iar pentru un certificat medico-legal, in cazul unor agresiuni, se vor scoate din buzunar 150.000 de lei. (Tiberiu Avram) - Schelete umane intr-o ripa . In zona platformei Sidex Galati, linga halda de zgura, pe malul baltii Malina, citiva oameni au descoperit ieri doua schelete umane. In coastele unui schelet, un copac isi prinsese radacina, iar plantele crescusera printre oase. Un craniu a fost gasit intact, dar celalalt era zdrobit. Dr. Jean Ciubotaru, medic legist la Spitalul Judetean, ne-a declarat ca scheletele au o vechime de circa 30 de ani. (A. Comsa-Durbaca) Dacii aveau valuta forte 1 kosson = 1.000 de dolari Patrimoniul romanesc este vindut, bucata, cu bucata in vest, prin oferte facute prin Internet. La adresele www.azcoinsfortwayne.com/ancient.html, www.coin-gallery.com/rexco/ sold. htm, www.ancientart.com/an cgld.htm, vizitatorii pot admira, pe linga monede grecesti, romane si macedonene, si rara moneda dacica numita kosson, descoperita doar pe teritoriul judetului Hunedoara. Pretul unei astfel de monede, batuta in aur de 22 de carate, cu o greutate cuprinsa intre 9 si 10 grame, variaza in functie de vinzator. Unul dintre aceste site-uri prezinta, pe linga fotografia fata/verso a unui kosson, si istoria acestei monede comemorative. Este relatata intreaga poveste a lui Marcus Junius Brutus - cel care a complotat pentru uciderea lui Julius Caesar - sosit in Dacia pentru a face rost de armate de la regele dac Kosson. Pretul de vinzare este de 795 de dolari. Pe celelalte doua pagini web, pretul kosson-ului variaza intre 900 si 1.100 de dolari bucata. Prof. univ. dr. Ioan Glodariu, conducatorul taberei arheologice de la Gradistea, estima ca din cetatile dacice din judetul Hunedoara cautatorii de comori au scos aproximativ 2.000 de kossoni pe care ulterior i-au trecut sau incearca sa-i treaca granita. Desi emisiunea monetara este foarte rara si se regaseste doar pe teritoriul Romaniei, aproape fiecare anticariat din Ungaria si pina in Germania a obtinut si ofera spre vinzare kossoni, motiv pentru care pretul monedei a scazut foarte mult in ultima vreme. EMANUEL CIOCU Miting impotriva tiganilor Peste 50 de locuitori ai cartierului Velenta din Oradea au protestat ieri la primaria fata de initiativa legislativului local de a muta tiganii din centrul orasului la ei in cartier. "Sint deja prea multi la noi", declara unul dintre protestatari. De aproape jumatate de an, Primaria din Oradea cauta un teren pe care sa construiasca case sociale pentru minoritatea rroma, care locuieste in prezent, claie peste gramada, in cladirile din centrul vechi al orasului. Tiganii au fost mutati aici in anii '70, cind regimul comunist a ridicat la periferia orasului blocuri pentru clasa muncitoare. Dupa ce li s-au demolat cocioabele, tiganii oradeni si-au luat animalele cu ei si s-au instalat in cladirile vechi, construite in marea lor majoritate in perioada ocupatiei austriece. Locuitorii din zona au depus sute de reclamatii. Pina acum n-a fost gasita nici o solutie convenabila ambelor parti. "Eu locuiesc aici de peste 70 de ani, dar nu mi-as fi imaginat vreodata sa vad aceste cladiri construite in superbul stil renascentist ca ajung grajduri pentru tigani", ne-a declarat oradeanca Maria Belenesi. "Pina acum, au fost identificate trei parcele de teren care se preteaza construirii de locuinte sociale pentru rromi, insa de fiecare data am intimpinat opozitia locuitorilor din zona respectiva", sustine Ionel Vila, director al Directiei Sociale din cadrul Primariei. MIRUNA IONESCU Osenii nu vor sa faca armata Tinerii satmareni nu se prea inghesuie sa-si satisfaca stagiul militar. An de an apar din ce in ce mai multi care isi amina armata fie in vederea admiterii la institutiile de invatamint superior, fie pentru a nimeri intr-un loc mai caldut sau mai aproape de casa. In Tara Oasului insa, situatia incorporarilor a devenit de-a dreptul dramatica. In proportie de 70%, osenii nu raspund ordinelor de incorporare, pe motiv ca sint plecati in strainatate, la munca: "Noi nu avem nimic cu dorinta lor de a face bani pentru a-si construi case cu etaj si lift, dar si armata trebuie facuta", ne-a declarat colonel Aurel Breaz, comandantul Centrului Militar Judetean Satu Mare. In sedinta de ieri, Consiliul Judetean Satu Mare a emis o hotarire care obliga toate institutiile din subordinea sa implicate, conform legii, in procesul de incorporare pentru satisfacerea stagiului militar, sa sprijine mai eficient CMJ in aceasta activitate. MARIUS CHINDE Pirotehnistii baimareni au dezamorsat o grenada de jucarie In jurul prinzului, politistii baimareni au fost anuntati de o persoana ca pe strada "Gheorghe Sincai" din Baia-Mare este amplasata o grenada, in apropierea soselei, linga MindBank. In aceasta zona sint situate si cladirile Primariei Baia Mare si Prefecturii Maramures. Politistii si pirotehnistii ajunsi la fata locului au trecut la operatiunea de dezamorsare a grenadei prin impuscare. Dupa distrugerea si analizarea acesteia, s-a dovedit ca a fost vorba de o jucarie. Lt.-col. Pampa Grigore a confirmat acest lucru: "La distrugere, obiectul vizat nu a explodat. Parea a fi o grenada dar de culoare si forma putin diferite. Dupa efectuarea cercetarilor de specialitate am constatat ca asa zisa grenada nu a continut explozibil". ADRIAN RUSU 