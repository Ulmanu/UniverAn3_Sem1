 Potrivit cotidianului "Washington Post", Romania nu si-a dat interesul pentru recuperarea banilor dositi de Ceausescu Romania se afla, alaturi de Quatar, Somalia si Burundi, in rindul statelor care nu au solicitat autoritatilor elvetiene "investigatii corespunzatoare" pentru elucidarea cazurilor de spalare a banilor in care au fost implicati fosti sefi de stat, se arata intr-un articol publicat in prestigiosul cotidian american "Washington Post", citat de East European Press Agency. Potrivit unui raport al biroului elvetian specializat in cercetarea acestor infractiuni, mai mult de 80 la suta din tranzactiile considerate suspecte au implicat cetateni straini sau actiuni criminale comise in afara teritoriului elvetian. "Cercetarile au condus la fostii sefi de stat ai Romaniei, Quatarului, Paraguayului, Somaliei si Republicii Burundi, dar, pentru ca autoritatile din aceste state nu s-au aratat «destul de interesate» in a solicita investigatii corespunzatoare, cercetarile s-au desfasurat anevoie", se arata in analiza efectuata de autoritatile elvetiene. Analiza mai arata ca persoanele de nationalitate straina care sint banuite de actiuni de spalare a banilor pot fi cercetate penal numai daca autoritatile din tara in care detin cetatenie sint dispuse sa-si acorde sprijinul. Din cauza lipsei de colaborare, de multe ori, autoritatile elvetiene sint nevoite sa deblocheze fonduri pentru care nu exista dovezi ca ar proveni din actiuni criminale. Actiunile de recuperare a banilor dictatorilor demasca adesea fraude financiare Procurorii spun ca au mai mult succes atunci cind un dictator corupt este inlaturat sau inceteaza din viata si noul guvern solicita recuperarea unor fonduri. In ultimii zece ani, autoritatile elvetiene au blocat sau confiscat sute de milioane de dolari aflati in conturi care au legatura cu personalitati politice de marca din Mexic, Panama, Zair, Coasta de Fildes, Etiopia, Pakistan, Ucraina, Italia si Kazahstan. "Pina pe la mijlocul anilor 80, bancile de pe elegantele strazi din Geneva, Lugano si Zürich pareau nerabdatoare sa ii includa pe marii dictatori corupti printre clientii lor", mai scrie «Washington Post». "Aceste banci erau considerate atractive atit pentru legislatia stricta in ce priveste secretul bancar, cit si pentru stabilitatea politica a tarii si serviciile sofisticate pe care le ofereau institutiile financiare". Tranzactiile electronice favorizeaza spalarea de bani Pe de alta parte, mai sustine "Washington Post", "in timp ce procesul de reforma este in desfasurare, oficialii elvetieni isi dau seama ca sistemul lor juridic descentralizat nu reuseste sa fie suficient de eficient in lupta impotriva "marilor escrocherii financiare", intr-o era in care transferarea banilor catre aproape orice locatie de pe glob este o chestiune de minute. "In ciuda acestor dificultati, in anumite privinte, Elvetia dispune de mijloace mai bune decit vecinii sai europeni pentru a interveni impotriva infractiunii de spalare a banilor", se precizeaza in articolul citat. ( EEPA ) MApN si M.I. se leapada de Asociatia Nationala a Militarilor Asociatia Nationala a Militarilor din Romania a luat fiinta pe data de 14 septembrie 2000. A intrat in legalitate pe 10 octombrie, prin decizia Judecatoriei Sectorului 1, cu scopul declarat de "a participa si sprijini institutiile statului in rezolvarea problemelor majore ale tarii". Pentru ca unii dintre membrii asociatiei sint si ofiteri activi, s-a cerut permisiunea Ministerului Apararii Nationale, a Ministerului de Interne si a SPP. Toate aceste institutii si-au dat acordul, desi in statutul ANMR exista anumite prevederi care sugereaza implicarea militarilor in viata politica, contrare statutului cadrelor militare. Un exemplu in acest sens: prevederea din statutul asociatiei in care se specifica: "Este de datoria ANMR sa fie alaturi de acele forte care lupta pentru o Romanie puternica din punct de vedere economic, pentru o societate morala si prospera". Ministrul de interne a obiectat doar in legatura cu termenul "Nationala" din titulatura ANMR, aceasta nefiind "de utilitate publica" Aflat la comanda Statului Major General, generalul Mircea Chelaru, membru fondator al ANMR, a solicitat conducerii Ministerului Apararii Nationale aprobare pentru infiintarea asociatiei din care face parte. Prin adresa nr. N/1423, din 18.09.2000, fostul sef al Statului Major General solicita "aprobarea acordarii avizului favorabil pentru infiintarea ANMR" si alocarea unui spatiu pentru asociatie in cladirea Cercului Militar National. In solicitare se preciza ca asociatia se doreste a fi una ostaseasca, care respecta intocmai legea si regulamentele militare. Acelasi tip de cerere a fost adresat de generalul Gheorghe Vaduva, presedinte al ANMR, Ministerului de Interne si SPP, prin rapoartele nr. 002 si nr. 004 din 20.09.2000. In raspunsul sau, prin adresa nr. 6945 din 20.09.2000, semnata de ministrul de interne, Constantin Dudu Ionescu, M.I. precizeaza ca este de acord cu infiintarea ANMR, dar "recomanda eliminarea din denumire a cuvintului «National» pentru ca aceasta persoana juridica nu se constituie prin vointa tuturor militarilor natiunii romane, iar asociatia care urmeaza sa se constituie nu indeplineste conditiile legale pentru recunoasterea ca fiind de utilitate publica in conformitate cu dispozitiile cap. 4, din OG nr. 26/2000 privitoare la asociatii si fundatii". Cu toate acestea, recomandarea ministrului de interne nu a fost luata in considerare. In plus, Ministerul Apararii Nationale a fost de acord cu infiintarea ANMR si a pus la dispozitia acesteia un sediu in cadrul Cercului Militar National. La rindul sau, SPP nu a avut nimic de obiectat si si-a dat girul pentru infiintarea asociatiei militare. Ce nu a fost semnalat de nici una dintre conducerile celor trei institutii ale statului este faptul ca in statutul sau, contrar cererii formulate de cei doi generali, ANMR prevede si atragerea civililor "interesati de problemele reale ale tarii". Judecatoria Sectorului 1 a hotarit infiintarea ANMR, socotind ca este o "asociatie cu caracter sportiv si recreativ" Judecatoria Sectorului 1, conform documentelor aflate in dosarul nr.252/PJ/ 2000 a hotarit infiintarea ANMR "dupa ce a constatat ca statutul acesteia nu incalca Legea 80/1995 privitoare la statutul cadrelor militare". In motivarea sa, instanta face referire la articolul 28, litera e din aceasta lege, care permite asocierile cu caracter profesional, tehnico-stiintific, cultural, sportiv si recreativ. Numai ca, fata de cele stipulate in Legea 80, statutul ANMR are conotatii de cu totul alta natura decit "sportiva sau recreativa". Fraze de genul: "Este de datoria ANMR sa fie alaturi de acele forte care care lupta pentru o Romanie puternica (É) ANMR vizeaza crearea unei puternice opinii pentru prevenirea coruptiei, actelor antisociale, antinationale, traficului de influenta (É), sa sensibilizeze acele structuri ale autoritatilor publice care dovedesc lipsa de interes si preocupare fata de capacitatea de aparare a tarii, fata de siguranta nationala, ordinea interna si respectarea legii" sint numai citeva idei care dovedesc ca scopul asociatiei este cu totul altul decit cel expus initial de cei doi generali in rapoartele inaintate catre cele trei institutii, si nicidecum nu se incadreaza in prevederile Legii 80/1995. PETRISOR CANA DANIEL NEAMU Ofiterii care au pus bazele ANMR pot fi impartiti in doua categorii: cadre active si cadre in rezerva ale institutiilor care privesc apararea si siguranta nationala a tarii. Dintre cei activi putem sa-i amintim pe gen. div. Costica Voicu, actual rector al Academiei de Politie, gen.div. Constantin Dumitru, gen. brig. Marin Oana, col. Vasile Popa (Politia Capitalei), col. Gheorghe Iliescu, col. Ilie Schipor, col. Toma Carpanceanu, col. Grigore Buciu, mr. Ionel Sandu Popescu. Printre ofiterii trecuti in rezerva la cerere sau iesiti la pensie se numara: gen. brig. Gheorghe Vaduva, gen. brig. Octavian Ciobanu, gen. div. Ion Suceava, gen. brig. Tudor Amza, gen. div. Vasile Dobrinoiu, gen. brig. Gheorghe Cernat, col. Gheorghe Plugaru, col. Aurel Chiper, col. Ion Condoiu, mr. Mircea Buga, mr. Adrian Constantin. CHRISTIAN LEVANT MApN sustine ca nu a primit nici o cerere de luare in evidenta a asociatiei Potrivit Ordonantei Guvernului Romaniei nr. 26/2000, asociatiile si fundatiile nu trebuie sa solicite, la constituire, un acord prealabil din partea unui minister de resortul activitatii propuse dprin statutul asociatiei sau fundatiei. Aceeasi ordonanta prevede ca, dupa constituire, asociatiile si fundatiile trebuie sa solicite ministerelor sa fie luate in evidenta acestora, functie de domeniul de activitate. Pina miercuri, 1 noiembrie 2000, Ministerul Apararrii nationale nu a primit din partea Asociatiei Nationale a Militarilor din Romania nici o cerere de luare in evidenta, in codnitiile articolului 52 din Ordonanta nr. 26/2000. Pe de alta parte, MApN constata ca ANMR, prin scopurile si obiectivele anuntate public si difuzate prin mass-media, nu este "o asociatie cu caracter profesional, tehnico-stiintific, cultural sau sportiv-educativ", care ar permite asocierea cadrelor militare active in conditiile prevederilor Legii nr. 80/1995 privind Statutul Cadrelor Militare si in conformitate cu regulamentele militare. In aceste conditii, Ministerul Apararii Nationale isi rezerva dreptul de a sesiza organismele in drept pentru solutionarea problemei aparute.MI: "Asociatia nu indeplineste conditiile legale" In cursul zilei de ieri am incercat sa aflam care este pozitia Ministerului de Interne vizavi si infiintarea si functionarea Asociatiei Nationale a Militarilor din Romania (ANMR). "In data de 26 septembrie 2000, la solicitarea gen.brig (r) Gheorghe Vaduva, Ministerul de Interne a comunicat acordul pentru infiintarea asociatiei, recomandind modificarea denumirii acesteia in sensul inlaturarii cuvintului "nationala", intrucit aceasta persoana juridic nu se constituie prin vointa tuturor militarilor natiunii romane. Asociatia nu indeplineste conditiile legale pentru recunosatere, ca fiind de utilitate publica, in conformitate cu dispozitiile capitolului 6 din Ordonanta de Guvern nr.26/2000 privind asociatiile si fundatiile. avind in vedere ca Asociatia Nationala a Militarilor din Romania nu a tinut cont de clauza din aviz, Ministerul de Interne nu recunoaste existenta acestei asociatii", se arata intr-un comunicat MI. ALINA GRIGORE Parchetul General analizeaza dosarul In legatura cu legalitatea infiintarii Asociatiei Nationale a Militarilor din Romania, nici o structura din Ministerul Public nu s-a sesizat pina in prezent din oficiu. Biroul de Presa al Parchetului General sustine ca, abia dupa ce se va analiza atent dosarul de infiintare al ANMR, s-ar putea pune problema exercitarii cailor de atac pentru anularea hotaririi judecatoresti de autorizare a functionarii asociatiei. CHRISTIAN LEVANT "Kronika": Securitatea Romaniei este amenintata de "miscarile subterane" antioccidentale cu iz de dictatura militara Editia de miercuri a cotidianului de limba maghiara "Kronika" avertizeaza ca securitatea Romaniei prezinta un anumit nivel de amenintare, in ciuda declaratiilor contrare ale presedintelui Emil Constantinescu. "Opinia publica din aceasta tara isi intelege conducatorii chiar si atunci cind acestia se exprima in jumatati de cuvinte. De aceea, marti, cind Emil Constantinescu a declarat ca securitatea tarii nu este in pericol, noi am inteles ca aceasta exista", comenteaza "Kronika". "Seful Statului Major (generalul Mircea chelaru - n.r.), demisionat sau determinat sa demisioneze intentiona, intr-adevar, sa faca politica, insa a ales un "partid intern" necorespunzator: acel partid format in interiorul armatei, care si-a stabilit ca scop eradicarea coruptiei si neutralizarea unor tendinte de "autonomizare" prin cuvinte emfatice si pregatiri cu iz de dictatura militara; acel partid care s-a format din invinsii procesului de modernizare a armatei si ai compatibilizarii acesteia cu NATO. Reinvierea neasteptata si caderea acestui 'partid', care l-a tras dupa sine si pe Chelaru, reprezinta un nou motiv de ingrijorare: suprafata 'calma' a democratiei romanesti ascunde inca tectonica unei rearanjari anti-occidentale", se mai arata in cotidianul citat. Politicienii, ingrijorati de "miscarea generalilor" Valerian Stan - fost membru fondator al CADA, lider al Aliantei Civice: "Este de neacceptat prezenta unor ofiteri activi" "Nu cred ca se poate face o comparatie, de orice fel, cu situatia din 1990, cind a avut loc fenomenul CADA. In primul rind, pentru ca ofiterii participanti la miscarea din 1990 au avut in vedere exclusiv teme de actualitate ale sistemului militar de la acea ora: obiective care tineau de modernizarea sistemului militar si depolitizarea armatei. Sigur, intr-o lume normala, cu democratie consolidata si fenomene precum CADA, sint atipice. Dar la acea data, Romania si sistemul militar erau la inceputul evolutiei spre normalitate. Se putea justifica o asemenea manifestare. Astazi insa, cind societatea romaneasca si armata au facut pasi importanti catre acea normalitate, lucrurile acestea pot fi explicate cu mai mare dificultate. Societatea romaneasca are astazi institutiile democratice necesare in care poate ajunge si vocea militarilor, inclusiv nemultumirile legate de situatia din tara. Aici este cea de-a doua mare diferenta fata de fenomenul CADA si aceasta Asociatie Nationala a Militarilor din Romania. Acum, ofiterii implicati isi asuma teme si obiective pur politice: sistemul economic, birocratia, coruptia, infractionalitatea. A vorbi despre aceste teme pur politice, a caror rezolvare tine de atributele unor institutii stabilite de Constitutie si, in general, de legislatia tarii, este neconforma cu Legea statutului cadrelor militare. Aceasta lege nu permite ofiterilor sa-si asume public temeri si obiective de natura politica. Pot intelege un asemenea comportament si initiativa unor ofiteri in rezerva de a constitui o forma asociativa, dar este de neacceptat prezenta in rindul membrilor a unor ofiteri activi, din pacate cu rang inalt, in sistemul militar". Victor Babiuc: "Cei care atrag armata in politica fac rau tarii" Victor Babiuc, fost ministru al apararii si membru al Comisiei de aparare si siguranta nationala a Camerei Deputatilor, spera ca Parchetul sa ceara in instanta anularea hotaririi judecatoresti de autorizare a functionarii Asociatiei Nationale a Militarilor din Romania. Babiuc apreciaza ca ideea crearii unei organizatii a militarilor activi, impreuna sau nu cu cei in retragere si cei in rezerva, este "periculoasa" intrucit "armata nu face si nu trebuie sa faca politica". "Este un postulat al societatii democratice si el trebuie sa functioneze si in Romania. Cei care incearca sa atraga armata spre politica fac un rau tarii", se arata intr-un comunicat remis presei. CRISTINA SOFRONIE Alexandru Nicolae, presedintele Comisiei de aparare din Senat, intentioneaza sa se inscrie in Asociatie Presedintele Comisiei de aparare din Senat, democratul Alexandru Nicolae, considera ca ANMR poate functiona pentru a atrage atentia asupra neimplinirilor din armata atita timp cit nu are un caracter politic. "Ei vor sa sesizeze forurilor diriguitoare neimplinirile din armata, din Ministerul de Interne", a declarat Alexandru Nicolae. Precizind ca "natiunea trebuie informata asupra neajunsurilor din armata", senatorul Alexandru Nicolae considera ca modul in care au fost tratate institutiile militare, in privinta bugetelor alocate in ultimii ani, precum si din punctul de vedere al avertismentelor privind siguranta nationala a Romaniei, ar putea fi motivul care a determinat infiintarea acestei asociatii. Senatorul PD chiar intentioneaza sa se inscrie in asociatie, in calitate de general in rezerva, dar dupa ce va studia statutul. TEODORA GEORGESCU Radu Timofte vorbeste despre "o noua CADA" Vicepresedintele Comisiei de aparare din Senat, Radu Timofte (PDSR), considera ca infiintarea Asociatiei Nationale a Militarilor din Romania este "total ilegala". El a calificat asociatia drept "o noua CADA". Radu Timofte spune ca militarii activi nu se pot constitui in asociatii decit daca acestea sint reglementate prin Statutul cadrelor militare, precum si de regulamente proprii. LUCIAN PURCAREANU Gheorghe Tinca acuza PD ca nu a facut nimic pentru a stopa dezordinea din armata Gheorghe Tinca, fost ministru al apararii, actual vicepresedinte ApR, a fost extrem de ferm: "Militarii activi nu au ce cauta acolo!". Tinca sustine ca asociatia are si "obiective civile care presupun implicatii cu conotatii politice", or, conform Constitutiei si Statutului cadrelor militare, activii din armata nu au voie sa faca politica. TEODORA GEORGESCU Un tinar din Craiova care a deschis un proces la Strasbourg sustine ca este Haituit de politisti pentru ca a dat in judecata statul roman Virgiliu Ilies - amendat pentru ca muzica din taxiul sau era prea tare La sase ani de la eliberarea de sub un mandat de arestare dovedit a fi ilegal, Virgiliu Ilies din Craiova se simte haituit de politistii doljeni. El crede ca tot ce i s-a intimplat in ultimele luni nu este decit o razbunare, intrucit familia lui s-a luptat in 1994 pentru a fi eliberat, ajungind chiar la un proces intentat statului roman. Despre cazul minorului Virgiliu Ilies, arestat ilegal timp de patru luni si pus in libertate dupa ce procurorul general a citit articolele din presa, ziarul nostru a scris in repetate rinduri. Din 1994, cind a fost arestat ilegal de cunoscutul procuror Relu Serbanescu (unul dintre eroii casetei porno filmate in cabaretul "Caf? de Paris"), numele lui Virgiliu Ilies a fost prezent mereu in rapoartele Organizatiei "Amnesty International", fiind citat la capitolul "abuzuri ale autoritatii impotriva persoanei". Intre timp, Ilies a declansat un proces impotriva masurii de acum sase ani, proces care se afla pe rol la Tribunalul Dolj, sesizind si Curtea Europeana pentru Drepturile Omului de la Strasbourg. Cumparatorul - arestat ca hot Virgiliu Ilies s-a angajat de curind ca taximetrist pe masina care apartine lui Florin Mirionescu. Intr-una din zile, citiva tineri au venit la el si i-au spus ca au o statie de emisie-receptie de vinzare, pentru care au cerut suma de 600.000 de lei. Pe 19 septembrie, atit Ilies, cit si proprietarul masinii au fost chemati la politie pentru a da declaratii despre cumpararea statiei, intrucit aceasta ar fi fost furata. Virgiliu Ilies a fost retinut in arest pe motiv ca el ar fi comandat acest furt. "La sectia de politie, capitanul Enescu m-a luat intr-un birou si m-a intrebat de unde am statia. Eu i-am explicat cum am luat-o, dar capitanul a inceput sa dea cu pumnul in masa si sa tipe la mine ca il mint. Mai mult decit atit, unul dintre subofiterii care erau de fata, Usurelu cred ca il cheama, a inceput sa ma injure de mama. De aceea le-am spus sa cheme avocata care ma asista in procesul cu autoritatile, pe doamna Ciobanu. Capitanul a plecat pe hol si am auzit cum a dat telefon de pe mobil. La scurt timp, a aparut o doamna care mi-a spus ca o cheama Popescu si este avocata mea din oficiu. Eu i-am zis capitanului ca vreau avocata mea, dar el a spus ca numai doamna Popescu este disponibila si ca sint obligat sa dau declaratia in prezenta ei. De la inceput am inteles ca avocata era de partea politistilor si, de frica, am scris tot ce-mi dictau ei. Dupa ce am dat declaratia, am solicitat sa imi anunt familia si avocata, dar nu mi-au dat voie, spunind ca nu merge telefonul si ca va trebui sa ramin in arest", spune Ilies. A doua zi, politistii l-au dus la Parchet, solicitind emiterea unui mandat de arestare. In fata procurorului, Ilies a spus ca declaratia de la politie a dat-o de frica, povestind toata intimplarea din noaptea precedenta, inclusiv faptul ca nu a fost de fata avocata solicitata de el. In aceste conditii, procurorul a refuzat emiterea mandatului, fiind pus imediat in libertate. El isi aduce aminte ca, la politie, unul dintre anchetatori l-a intrebat de ce a dat statul in judecata, ceea ce il face sa creada ca tocmai acesta este motivul pentru care s-a incercat arestarea lui, caci politistii nu aveau de unde sa stie despre procesul deschis de familia lui la Curtea de la Strasbourg. O noapte de groaza Ilies a continuat sa lucreze ca taximetrist. In noaptea de 3 octombrie, in masina sa au urcat trei barbati si o femeie, aflati in stare de ebrietate, care i-au cerut sa-i duca in cartierul Valea Rosie. Clientii i-au cerut sa dea muzica tare si, pe bulevardul Calea Bucuresti, i-au spus sa opreasca. Imediat, la masina lui a venit plutonierul-major Duduiala, care l-a amendat pe Ilies cu 150.000 de lei pentru tulburarea linistii publice, adica muzica din masina era prea tare. Ajunsi in Valea Rosie, cei patru i-au spus sa opreasca in fata blocului 7, unde s-au dat jos si au inceput sa strige pe cineva la un geam. Imediat, linga masina au aparut doi politisti cu doi soldati, care i-au cerut actele. Politistii le-au spus clientilor sa plece, chiar daca acestia nu apucasera sa plateasca pentru cursa facuta, dupa care l-au dus pe Ilies in catuse pina la un magazin nonstop din apropiere. Aici i-au intocmit doua procese-verbale de contraventie, pe care au mentionat doua ore diferite, 0.30 si 1.00. Cei doi subofiteri, Sutu si Mitru, au intocmit fiecare cite un proces-verbal, unul pentru ca muzica era prea tare in masina (la fel ca si Duduiala, care-l oprise pe Ilies inaintea celor doi), iar celalalt pentru ca soferul ar fi dat cu sticle dupa politisti. Vinzatoarea din acel magazin, Georgiana Manea, ne-a povestit ce s-a intimplat in seara aceea: "Au venit cei doi politisti cu baiatul care avea catuse la miini. S-au apucat sa scrie ceva, dar nu stiu sigur daca erau procese-verbale sau altceva. Dupa aceea i-au scos catusele de la miini si l-au pus sa semneze". Ilies a contestat toate cele trei procese-verbale la Judecatoria Craiova. Totodata, el a facut plingere la Parchetul Militar Craiova impotriva capitanului Enescu pentru cercetare abuziva in cazul furtului statiei de taxi si impotriva celor trei subofiteri care l-au amendat in noaptea de 3 octombrie. Virgiliu Ilies ne-a declarat: "Ma simt haituit de politisti. Probabil vor sa ma pedepseasca pentru ca am indraznit sa ma adresez Curtii Europene pentru Drepturile Omului. In aceste zile, la Bucuresti se afla o delegatie a Organizatiei «Amnesty International» care m-a sunat si mi-a spus sa merg sa le explic situatia. Voi merge la Bucuresti si le voi spune despre abuzurile savirsite de politistii craioveni, dar va spun ca acum imi este mai frica decit atunci, cind am fost tinut patru luni in arest ilegal. Daca n-o aveam pe mama, batrina si bolnava, as fi plecat de mult din tara ca sa scap de haituirea asta interminabila". De ce este haituit Virgiliu Ilies? In 1994, Virgiliu Ilies era minor si, potrivit legii, nu putea fi anchetat intr-un dosar penal decit daca medicul stabilea ca are discernamintul format. Fiind pe lista mai multor tineri acuzati de furturi auto, Ilies s-a trezit in arest, cu mandat de arestare emis de procurorul Relu Serbanescu. Trimis in fata comisiei medicale, lui Ilies i se elibereaza un certificat care precizeaza ca n-are discernamintul faptelor sale, ceea ce-l face pe politistul care-l ancheta sa ceara in scris procurorului punerea lui in libertate. Considerindu-se mai presus de lege, Relu Serbanescu scrie pe adresa: "Nu se pune in libertate" si-l lasa pe minor in arestul politiei sub un mandat care avea sa fie prelungit inca patru luni. Procurorul general al Romaniei, dupa ce solicita dosarul, decide punerea in libertate a minorului. Dupa ce cazul a ajuns la "Amnesty International", presiunile fata de el au incetat. Mama sa spune ca tot ce i se intimpla acum lui Virgiliu Ilies este strins legat de evenimentele de acum sase ani. Parchetul Militar din Craiova ne-a comunicat, prin procurorul colonel Dumitru Cojocaru, seful institutiei, ca a fost deja deschisa ancheta impotriva politistilor din acea noapte, urmind ca partile sa fie citate pentru audieri. In legatura cu acest caz, colonelul Petre Gelu, purtatorul de cuvint al IPJ Dolj, ne-a declarat ca, deocamdata, conducerea inspectoratului nu poate lua vreo masura "mpotriva politistilor implicati pina cind ancheta realizata de Parchetul Militar nu se va incheia si asta pentru ca, in cazul in care se va dovedi ca faptele sesizate de Virgiliu Ilies sint adevarate, se vor aplica sanctiuni penale. ION SPANU 