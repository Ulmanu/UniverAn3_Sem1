 Comertul civilizat nu-i un "moft" occidental Hipermagazinele intra puternic pe piata romaneasca Noutatile se numesc Carrefour, Plaza Centers si al doilea Bucuresti Mall Romanii au inceput sa aiba gusturi occidentale, cumpara din supermarketuri. Dovada o reprezinta numarul foarte mare de cumparatori care, in preajma Sarbatorilor, si nu numai, au luat cu asalt marile complexe comerciale, indiferent ca ele se numesc Metro, Bucuresti Mall sau Billa. Motivele pentru care tot mai multi romani prefera supermagazinele tin in principal de modul civilizat de a face comert, de la simpla aranjare a produselor in standuri pina la modul de ambalare si zimbetul amabil al vinzatoarelor. De asemenea, nu trebuie trecut cu vederea faptul ca un supermarket il scuteste pe cumparator de o multime de drumuri in plus, deoarece aici gaseste tot ce-si doreste, preturile sint comparabile cu cele practicate de buticurile de la coltul strazii, in schimb calitatea produselor este incomparabila. Marile companii straine au ajuns la concluzia ca Romania reprezinta o piata insuficient exploatata. Pentru ca romanii s-au dovedit receptivi la conceptul de "mall", atit firmele care au investit deja in Romania, dar si altele noi, si-au propus ca in acest an sa-si sporeasca afacerile in domeniu. In iunie se va deschide primul hipermarket Carrefour In premiera pentru Romania, in luna iunie se va deschide un hipermarket Carrefour ce va fi amplasat pe autostrada Bucuresti-Pitesti. Hipermarketul va face parte dintr-un imens complex comercial intins pe aproape 15 hectare, care va include o galerie comerciala cu magazine, restaurante si centre de servicii, un magazin pentru amenajari interioare, o statie de benzina, o parcare cu 2000 de locuri si un fast-food McDrive. Proiectul, in valoare de 50 de milioane de dolari, se doreste a deveni cel mai mare centru comercial din tara, astfel ca grupului Carrefour i se vor alatura si alti investitori. Hipermarketul Carrefour va avea o suprafata de vinzare de circa 9.000 de metri patrati si va comercializa bunuri de larg consum - alimente, confectii, electronice, electrocasnice si mobilier. Produsele comercializate in cadrul hipermarketului vor reprezenta atit marci internationale consacrate, dar si marci autohtone. Grupul francez Carrefour ocupa in prezent primul loc in rindul detailistilor europeni si cel secund pe plan mondial. Grupul intentioneaza ca, pe termen scurt, sa deschida minimum trei hipermarketuri in Capitala si in marile orase - Constanta, Brasov, Timisoara. Plaza Centers vrea sa construiasca sase mall-uri in Romania Grupul de firme Plaza Centers, un concern olandez cu patronat israelian, intentioneaza sa deschida in Romania sase complexe comerciale de tip mall. Doua dintre acestea vor fi construite in Bucuresti, iar restul in Brasov, Timisoara, Constanta si Cluj. Potrivit declaratiilor oficialilor grupului Plaza Centers, spre deosebire de supermagazinele construite in celelalte orase ale tarii, cel de la Brasov va cuprinde si o piata agroalimentara moderna si un hotel. Grupul Plaza Centers a deschis pina acum zece complexe comerciale tip mall in Ungaria si unul in Polonia. Cel de-al doilea Bucuresti Mall va fi inaugurat in septembrie in cartierul Militari Urmare a reactiei neasteptate a pietei la deschiderea Complexului Bucuresti Mall, oficialii grupului de firme Fiba au declarat ca in luna septembrie a acestui an vor inaugura cel de-al doilea mall in cartierul Militari la "Circul Foamei" de la Lujerului. Deoarece afluxul zilnic de vizitatori la Bucuresti Mall, estimat initial la 5.000 de persoane, a depasit anul trecut in zilele obisnuite 30.000 de persoane, iar de Sarbatori s-a inregistrat un maximum de 50.000 de vizitatori, noul Complex Mall va fi de doua ori mai mare decit cel din Vitan. Investitia se va ridica la aproape 50 de milioane de dolari. NICOLETA BURTAN Deficitul bugetar pe 2001 ramine un mister Ministrul finantelor, Mihai Tanasescu, a prezentat, in cadrul sedintei de guvern de ieri, un raport preliminar privind constructia bugetara a acestui an, potrivit caruia rata medie a inflatiei se va situa sub 25%. Cresterea economica prevazuta pentru acest an este de 4,5%, dupa cum arata raportul ministrului finantelor, indicele preturilor de consum in perioada decembrie 2000/decembrie 2001 - 125%, iar cursul mediu de schimb al monedei nationale - 28.550 lei/dolar. Deficitul bugetului de stat pentru acest an ramine, insa, o enigma, Tanasescu prezentind guvernului doar o propunere in privinta veniturilor bugetare in suma de 173.000 miliarde lei. Cum premierul Nastase a anuntat deja ca va incerca sa obtina de la FMI acceptarea unui deficit mai mare decit anul trecut, este posibil ca stabilirea valorii acestui indicator bugetar sa fie aminata pina la finalizarea primelor negocieri cu reprezentantii Fondului. O data cu schita noului buget, Tanasescu a propus guvernului si un set de masuri care sa duca la o mai buna colectare a veniturilor bugetare. Printre acestea se numara aplicarea unor stimulente pentru achitarea la timp si in cuantum legal a taxelor si impozitelor datorate de agentii economici, precum si sanctionarea ferma a contribuabililor rau-platnici. In acest sens, guvernul va adopta un cadru institutional de recuperare a creantelor si de consolidare a rolului ministrului finantelor in exercitarea controlului preventiv, si va dispune aplicarea riguroasa a procedurilor de executare silita sau lichidare a debitorilor rau-platnici, precum si a penalitatilor salariale directe pentru cei responsabili de neplata obligatiilor fiscale, mai ales in cazul societatilor de stat. OANA PATRAULESCU Pina la finalizarea bugetului, Tarifele la lumina si curent ramin neschimbate Tarifele la energie electrica si termica vor ramine neschimbate pina cind schita bugetului consolidat pe acest an nu va fi finalizata, a anuntat ieri purtatorul de cuvint al guvernului, Claudiu Lucaci. El a anuntat ca in cadrul sedintei de guvern, ministrul finantelor, Mihai Tanasescu, a propus "sanctionarea drastica a secretarului de stat Nicu Tanase pentru afirmatiile facute in legatura cu necesitatea majorarii cu 25% a indicelui de ajustare a pretului energiei electrice si termice". Pozitia ministrului finantelor este cu atit mai surprinzatoare cu cit, in urma cu doua zile, el insusi sustinuse afirmatiile secretarului de stat. Nicu Tanase declarind ca, daca nu vor fi majorate acum, aceste tarife vor creste, oricum, in cursul anului. OANA PATRAULESCU Salon cu aroma de cafea In saptamina 5-9 februarie se va desfasura primul salon national al cafelei din Romania. Evenimentul este organizat de UGIR 1903 si Asociatia Nationala a Producatorilor de Cafea. Numele salonului este "Aroma" si este prima prezentare catre comunitatea de afaceri si publicul larg a elitei industriasilor cafelei din Romania. In cadrul expozitiei propriu-zise, care va reuni cei mai importanti producatori din domeniu, va avea loc si o dezbatere care va propune cele mai urgente solutii pentru normalizarea pietei cafelei. Propunerile vor fi inaintate liderilor din Ministerul Finantelor, invitati la aceasta dezbatere, precum si celor de la Garda Financiara, Directia Generala a Vamilor si Oficiul pentru Protectia Consumatorilor. Imperativele normalizarii pietei cafelei ar fi, in citeva cuvinte, stoparea evaziunii fiscale si optimizarea legislatiei. ( G.T. ) WTC pune umarul la reconstructia Balcanilor Reprezentantii din Europa de sud-est si de vest ai retelei World Trade Centre (WTC) s-au reunit in aceste zile la Bucuresti pentru stabilirea unor relatii mai strinse intre membrii WTC Association. Conducerea asociatiei apreciaza ca intrunirea din aceste zile este utila reconstructiei Balcanilor. O atentie deosebita va fi acordata modalitatilor de atragere a fondurilor structurale alocate de Uniunea Europeana, sprijinirii intreprinderilor mici si mijlocii, precum si dezvoltarii zonelor libere. Organizarea evenimentului, in capitala Romaniei, este rezultatul initiativei centrului WTC din Bucuresti, care propune semnarea unui Memorandum Aplicativ de Cooperare intre toate centrele din Balcani. ( G.T. ) Rasdaq se va scutura de aproape 900 de companii Companiile comerciale care nu mai indeplinesc conditiile de listare pe piata de capital vor fi obligate sa convoace in cel mult trei luni Adunarea Generala Extraordinara a Actionarilor pentru modificarea actului constitutiv al societatii prin declararea societatii comerciale ca societate inchisa. "Comisia Nationala a Valorilor Mobiliare (CNVM) a emis un ordin in acest sens in noiembrie, care a intrat in vigoare dupa publicarea in Monitorul Oficial, pe 29 ianuarie", ne-a declarat Septimiu Stoica, membru in comitetul Bursei de Valori Bucuresti. Textul ordinului CNVM se refera la acele companii cu mai putin de 50 de actionari si/sau cu un capital social mai mic de 100 milioane lei. Acestea vor fi considerate societati comerciale inchise si vor fi retrase de pe pietele valorilor mobiliare. "Este o curatire a pietei Rasdaq, unde practic aproximativ 900 de titluri de valoare nu se mai tranzactionau. Vor ramine in piata titluri mai lichide, care la rindul lor vor fi asezate pe mai multe niveluri", a adaugat Stoica, fost presedinte al Rasdaq. LIDIA MOISE 