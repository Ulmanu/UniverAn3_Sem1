 In exclusivitate pentru "Evenimentul zilei" Hagi: "Eu nu am nevoie de Romania!" Starul Galatei se simte invins de "Cooperativa" Gica Hagi, cel mai reprezentativ fotbalist roman din toate timpurile, se simte folosit in disputa dintre presedintii de club, oamenii cu bani, si jucatorii din Divizia A, cei care cer bani. "Regele" considera ca s-a luptat cu morile de vint, si-a facut doar dusmani si, cu toate acestea, nu s-a rezolvat nimic in urma luarii sale de pozitie. Hagi s-a luat de git, nu cu multa vreme in urma, cu Jean Padureanu si Gheorghe Stefan, pe care i-a avertizat sa nu se mai urce in avionul echipei nationale. Acum, se simte invins de acestia. Hagi adopta, de asemenea, o pozitie dura impotriva celor care activeaza in fotbalul autohton, pe care i-a acuzat ca vor sa-si cistige drepturile folosindu-se de numele sau. "Jucatorii din tara nu stiu decit sa ceara bani" Simtindu-se ingenuncheat de "Cooperativa", Hagi explica de ce nu lupta alaturi de Popescu: "Gica nu inseamna doi. A zis Popescu, eu n-am spus. Intrebati-l pe Popescu. Unde am fost amindoi, am fost amindoi. Nu este neaparat nevoie ca atunci cind zice Gica (n.r.- Popescu) de mocirla, sa zica acelasi lucru si Hagi, in acelasi moment. Fiecare sintem raspunzatori pentru ceea ce spunem si facem. Nu ne baga nimeni in sacosa. Imi vine si mie acru cind sint amestecat in lucruri care nu ma privesc. Eu nu-l atac pe Mircea Sandu, e treaba lui ce face. Nu mi-l puneti in cap pe Mircea Sandu". De mentionat ca, aflat in Cipru, Nasu' i-a bagat in aceeasi oala pe Hagi si Popescu: "Ar fi bine ca ei sa taca". Hagi a trecut apoi la un atac virulent impotriva fotbalistilor din Divizia A, care, in viziunea sa, nu stiu decit sa ceara, fara sa ofere mai nimic. "De ce nu faceti interviuri cu cei mai buni jucatori din tara? Stiu sa ceara bani multi la contract! Ce vor, sa le obtinem noi drepturile, cei care jucam afara, pentru ca ne cheama X sau Y? Daca nu vor sa vorbeasca, atunci sa moara de foame!" "Noi mincam piine din Turcia" Hagi a dezvaluit pentru "Evenimentul zilei" motivul pentru care prefera sa priveasca din afara jocurile de culise din Divizia A. "Nu vreau sa se intimple ca data trecuta, cind am fost bagat in fata si nu s-a intimplat nimic. S-a facut vreo chestie? Doi ani intregi am dat cu gura degeaba. Nimeni nu s-a dus peste vreun arbitru sa-l prinda, sa-l inregistreze pe reportofon. Toti spunem de blaturi. Schimbam arbitrii de la o zi la alta. Eu nu am nevoie de Romania. Noi mincam piine din Turcia! Nu ma bagati pe mine in mocirla aia din tara. Sa inoate altii in mocirla, ca eu n-am chef. Am de jucat fotbal aici, vine meciul cu AC Milan, pina la care mai este doar o saptamina. Am alte prioritati", a marturisit fostul capitan al "tricolorilor". DANIEL CONTESCU Flick-flack Midia Navodari - Steaua 1-0! Echipa de fotbal Steaua Bucuresti, liderul Diviziei A, a fost intrecuta cu 1-0 (0-0) de Midia Navodari, grupare care evolueaza in al doilea esalon fotbalistic al tarii. Unicul gol al intilnirii a fost inscris, in minutul 67, de necunoscutul Constantin Borza. Antrenorul Victor Piturca a trimis in teren urmatorii jucatori: M. Tudor - Fl. Dumitru, I. Miu, Belodedici, Mitrita - Lita, Falemi, Trica (min. 67 Paraschiv), P.Stoica - R. Niculescu, Ciocoiu. "Echipa din Navodari a evoluat ca o formatie din primul esalon. Dupa modul cum au decurs ostilitatile pe teren, ar fi trebuit ca Steaua sa fie in Divizia B, iar Midia in Divizia A", a declarat, dupa meci, fundasul Miodrag Belodedici. (D.N.) Un arbitru, preparator fizic la FCM Bacau FCM Bacau are un nou preparator fizic in persoana lui Ciprian Panait, arbitru divizionar C, in virsta de doar 23 de ani. Simi Blaga, care a ocupat postul respectiv, e un profesionist in acest domeniu, recunoscut in tot judetul. El urmeaza sa fie indepartat din cadrul clubului ori sa primeasca alta functie in organigrama gruparii moldovene. Birfitorii din urbea lui Bacovia spun ca inspiratul "transfer" a fost aprobat de Gheorghe Chivorchian, se pare, la cererea lui Corneliu Costinescu, membru marcant al Comitetului Executiv al FRF si presedinte al AJF Bacau. (D.N.) Stoichita, speriat de cutremur La insistentele lui Mihai Stoichita, Federatia Panameza de Fotbal a reusit sa aranjeze cel mai puternic meci amical din ultimul deceniu pentru echipa nationala a micutului stat din America Centrala. Miercurea viitoare, la Santiago, Panama va intilni Chile, intr-o disputa in care "Lippi" spera sa mizeze pe toate vedetele sale, in frunte cu atacantul de la Malaga, Dely Valdes. "Este un meci de referinta pentru noi, adversarul fiind unul puternic. Tocmai de aceea as dori sa am la dispozitie tot ce are mai bun fotbalul panamez in acest moment", a declarat Stoichita. Romanul s-a deplasat marti in Costa Rica pentru a urmari partida in care echipa nationala a acestei tari a infruntat Honduras, aceste formatii fiind cele mai periculoase rivale ale echipei sale in Cupa Natiunilor din America Centrala. Miercuri seara, Stoichita a trecut prin emotii, capitala Ciudad de Panama fiind zguduita de un cutremur cu magnitudinea de 4,6 grade pe scara Richter, cu epicentrul la 125 de kilometri de oras. Seismul n-a produs pagube materiale si nici victime omenesti. (S.T.) Desi sirbii si bulgarii imbratiseaza propunerea antrenorului Liubo Petrovici, Romanii nu agreeaza participarea intr-o Liga a Campionilor din Balcani Intr-un interviu acordat cotidianului iugoslav "Glasul Adevarului", actualul antrenor de la Levski Sofia, sirbul Liubo Petrovici, le-a propus oficialilor de la UEFA sa organizeze un campionat regional al formatiilor de club, la care sa participe cele mai puternice grupari din Peninsula Balcanica. "Nu vad rostul pentru care cluburile din Est ar mai participa in Liga Campionilor. Fosta mea echipa, Steaua Rosie Belgrad, si actuala, Levski, au un buget anual cuprins intre 5 si 10 milioane de dolari, in vreme ce gruparile din Occident au de 10, 20 sau chiar 30 de ori mai multi bani. Nici sistemul de derulare a Ligii nu permite saracilor sa-i incurce pe cei din Vest. In plus, in ultimii doi ani, interesul in rindul fanilor pentru jocurile din Champions League a scazut vizibil. O liga balcanica, la care sa participe 16 sau 18 dintre cele mai renumite echipe din Iugoslavia, Romania, Bulgaria, Grecia, Macedonia si Croatia, ar atrage sponsori si ar umple stadioanele", a declarat tehnicianul care, in 1991, a cucerit Cupa Campionilor Europeni cu Steaua Rosie. Ideea lui Petrovici se bucura de sprijin in Iugoslavia, Steaua Rosie si Partizan declarindu-se de acord cu o asemenea competitie. De asemenea, la sud de Dunare, cluburile sofiote Levski si TSKA au declarat ca ar fi interesate de un campionat al cluburilor din Balcani. Badea nu crede in "enclavizare pe zone geografice" "Nu impartasesc punctul de vedere al lui Petrovici. Consider ca o competitie suplimentara ar avea sens pentru echipele care ies sau cele care nu pot intra in Liga Campionilor. Mi se pare insa exagerat sa refuzi participarea in Liga. Nu cred intr-o enclavizare pe zone geografice a competitiei", a declarat Nicolae Badea, presedintele Consiliului de Administratie de la FC Dinamo. Badea a dezvaluit suma pe care gruparea "ciinilor rosii" a pierdut-o prin ratarea calificarii in grupele Champions League: "Era vorba de o suma cuprinsa intre 2,5 si 3 milioane de dolari". Paunescu: "Steaua nu accepta resemnarea" Nici Ghencea nu este de acord cu ideea tehnicianului sirb. Viorel Paunescu, presedintele Consiliului de Administratie de la FC Steaua, a declarat: "Istoria sportului ne-a demonstrat ca Ilie Nastase, nascut intr-o tara cu posibilitati financiare reduse, a devenit unul dintre cei mai buni jucatori de tenis ai lumii. Pe deasupra, Steaua juca in trecut pe cite un video sau pe cite o Dacie, insa a reusit totusi sa cistige Cupa Campionilor. S-au dus vremurile alea, dar, oricum, nu vrem in nici un fel sa renuntam la lupta cu granzii Europei. Steaua nu accepta resemnarea, ci vrea sa izbindeasca in meciurile cu echipele de top de pe continent. Mai vindem cite un jucator, spre exemplu Nita, de care nu avem nevoie acum, dar speram sa pastram compact acest grup de fotbalisti. Sint multi bani in joc in Liga Campionilor. Numai pentru calificarea in Grupa UEFA da doua milioane de dolari". "O utopie", crede Sichitiu Grigore Sichitiu, presedintele clubului Rapid Bucuresti, considera ca propunerea lui Liubo Petrovici reprezinta un fapt de neconceput. "Este o utopie. Cine se mai poate oferi, in zilele noastre, sa organizeze o astfel de competitie de mare complexitate? Nu este viabila ideea, echipele nu au posibilitatea de a gasi brese in calendarul competitional. De aceea au disparut toate competitiile zonale", a spus Sichitiu. Grupaj realizat de SILVIU TANASE, DANIEL CONTESCU si LAURENTIU CIORNEI Adrian Ilie nu concepe sa rateze partida cu Italia Romania a terminat biruitoare turneul international de fotbal din Cipru, in a carui finala, disputata miercuri seara cu Lituania, s-a impus lejer, cu 3-0 (2-0). Superioritatea neta a "tricolorilor" a fost concretizata de Ionel Ganea (min. 12 si 41) si Codrea (min. 58). Substantial remaniata fata de partida cu Ucraina, din semifinale, echipa noastra - in care au aparut si principalii "straineri" - a defilat in fata balticilor. Selectionerul a trimis in teren urmatoarea formatie: Stelea - Filipescu (min. 63 Ciobotariu), Prodan, Radoi - Contra, Alin Stoica, Gilca (min. 46 Dorinel Munteanu), Ghioane (min. 46 Codrea), Chivu (min. 46 Catalin Munteanu) - Ionel Ganea, Marius Niculae (min. 63 Viorel Moldovan). Jocul "tricolorilor" a fost mai consistent decit in precedentele partide, care fusesera abordate cu un nucleu de fotbalisti din campionatul intern. Selectionerul Bölöni a recunoscut, totusi, ca "importanta este pofta de joc manifestata si coeziunea grupului". Loti a laudat activitatea desfasurata la echipa de tineret: "Vreau sa-i multumesc lui Ion Moldovan, care a depus o munca foarte buna la nationala mica. Remarcabil este ca acum avem nu mai putin de sapte componenti ai echipei de tineret promovati la lotul de seniori". Moldovan l-a contrat pe Florin Cheran, "secundul" lui Bölöni, care spusese ca "fotbalul romanesc este de rahat": "Nu sint de acord cu aceasta afirmatie. Aparitia jucatorilor promovati in ultimii ani nu este intimplatoare. E treaba fiecaruia ce spune, dar trebuie sa vedem si jumatatea plina a paharului". Dupa jocul de miercuri, "stranierii" s-au risipit ieri catre echipele de club unde sint legitimati. Restul delegatiei "tricolore", in care sint inclusi Loti Bölöni si cei cinci fotbalisti din campionatul intern, s-a intors in tara in aceasta dimineata. "Cobra" vrea cu Italia Adrian Ilie are sanse minime sa fie apt de joc la marele derby cu Italia, programat peste trei saptamini, la Bucuresti. "Spaniolul" este accidentat de aproape doua luni, recuperarea sa urmind sa se incheie, potrivit doctorului de la CF Valencia, "cel mai drevreme la inceputul lunii aprilie". In ciuda pronosticului pesimist, care este impartasit si de Pompiliu Popescu, medicul reprezentativei noastre, Adi Ilie continua sa spere ca revirimentul se va produce mai devreme, astfel incit sa poata juca impotriva Italiei. "Saptamina viitoare voi incepe antrenamentele alaturi de coechipierii mei si sper sa revin pe teren cit mai curind", a declarat "Cobra" intr-un interviu acordat cotidianului "Levante", din Valencia. MATEI UDREA BTR i-ar da antrenorului, in compensatie, teren la Snagov Lucescu: "Eu vreau banii, nu pamint!" Conducerea formatiei Galatasaray Istanbul a anuntat ca, in cazul in care componentii gruparii pregatite de Mircea Lucescu vor refuza sa intre in cantonament pentru meciul cu AC Milan, din cadrul fazei secunde a grupelor din Liga Campionilor, va anula primele de joc si va trimite in teren echipa de tineret, a informat in numarul de ieri cotidianul turc "Milliyet". "Daca vor continua sa fie reticenti, ne vom continua lupta in Liga Campionilor cu tineretul. Tinind cont de situatia de criza in care se gaseste Turcia, manifestarile de protest ale fotbalistilor sint deplasate si vom lua masuri drastice", au subliniat conducatorii formatiei "Cim Bom". Oficialii clubului din Istanbul au mentionat ca unii dintre fotbalisti, despre care se spune ca au fost initiatorii revoltei, au fost pusi sub supraveghere, iar in cazul in care vor continua sa creeze probleme, vor fi sanctionati cu excludere din lot pe o perioada nelimitata. Mircea Lucescu a dezmintit aceste lucruri. "Sint niste prostii, ca multe altele scoase de presa turca. Astia sint turcii! M-am invatat cu ei. Momentan, am alte probleme. Trebuie sa recuperez cinci jucatori accidentati: Vedat, Emre, Arif, Okan si Ergun. Am fi preferat sa nu jucam cu Kocaelispor", a declarat Mircea Lucescu, aluzie la infringerea suferita, pe teren propriu, duminica trecuta, in campionatul Turciei. Referitor la scandalul banilor neprimiti de la Banca Turco-Romana, tehnicianul Galatei a afirmat ca "ei incearca sa-mi dea orice. Am depus bani, nu pamint. Mi-au propus pamint la Snagov, in schimbul banilor. Eu vreau banii!". DANIEL NAZARE DANIEL CONTESCU Trei culori cunosc pe lume: rosu, alb si verde Miriuta: "Nu puteam intoarce spatele selectionerului maghiar" Numeroase partide amicale intre echipele reprezentative de fotbal ale mai multor tari s-au disputat pe cuprinsul Europei. Italia, principala adversara a Romaniei in preliminariile Campionatului Mondial din 2002, reprezentativa pe care "tricolorii" o vor intilni la Bucuresti pe 24 martie, a pierdut, acasa, scor 1-2 (1-1), in fata Argentinei. Lipsita de Albertini, Nesta, Costacurta, Di Livio si Del Piero, nationala pregatita de Giovanni Trapattoni a fost depasita mult mai clar decit a aratat-o scorul final. Victoria sud-americanilor este una istorica, ei necistigind o partida impotriva "squadrei azzura" din anul 1956. La "Coppa del Mondo" Italia 1990, Argentina s-a calificat in finala competitiei la loviturile de departajare, dupa ce, la capatul a 120 de minute de joc, scorul fusese egal, 1-1. Fotbalistul Vasile Miriuta a evoluat pe intreaga durata a partidei dintre reprezentativele Bosniei Hertegovina si Ungariei. Jucatorul legitimat la Energie Cottbus a fost unul dintre cei mai buni fotbalisti ai maghiarilor, stind la originea fazelor create de nationala pregatita de Bertalan Bicskei. "Este imposibil sa revin asupra deciziei de a evolua pentru selectionata Ungariei. N-as putea sa intorc spatele selectionerului maghiar, care m-a sprijinit atunci cind am avut nevoie. As fi raspuns cu placere unei convocari la nationala Romaniei, daca aceasta chemare ar fi venit inaintea celei din partea antrenorului Bicskei", a afirmat Miriuta pentru Mediafax. O victorie concludenta a obtinut si Anglia, la primul meci pe banca tehnica pentru Sven Goran Eriksson, 3-0 cu Spania. Cea mai mare diferenta de scor s-a inregistrat la Bruxelles, in Grupa a VI-a a preliminariilor CM 2002, Belgia trecind cu 10-1 (3-0) de San Marino. Este cea mai mare diferenta de scor inregistrata in decursul istoriei de nationala "dracilor rosii". DANIEL NAZARE Partide amicale Italia - Argentina 1-2 (1-1). Au marcat: Fiore (min. 26) / Kily Gonzales (min. 36), Crespo (min. 49); Croatia - Austria 1-0 (1-0). Vugrinec (min. 35); Iordania - Bulgaria 0-2 (0-1). Ciomakov (min. 43), Petrov (min. 55); Elvetia - Polonia 0-4 (0-2). Olisadebe (min. 21), Karwan (min. 45), Hajto (min. 60 din penalty), Krzynowek (min. 90); Liechtenstein - Letonia 0-2. Miholaps (min. 63), Verpakovskis (min. 66); Luxemburg - Finlanda 0-1 (0-0). Forssell (min. 80); Malta - Suedia 0-3 (0-2). Corneliusson (min. 30), H. Larsson (min. 40), Mild (min. 78); Olanda - Turcia 0-0; Anglia - Spania 3-0. Barmby (min. 38), Heskey (min. 56), Ehiogu (min. 70); Irlanda de Nord - Norvegia 0-4 (0-3). Helstad (min. 20 si 49), Carew (min. 30), Stensaas (min. 37); Bosnia Hertegovina - Ungaria 1-1 (1-1). Barbarez (min. 22) / Horvath (min. 13); Macedonia - Cehia 1-1 (1-1). Hristov (min. 34) / Kuka (min. 43); Grecia - Rusia 3-3 (2-1). Haristeas (min. 2 si 32), Basinas (min. 90 din penalty) / Buznikin (min. 34 si 70), Kokhov (min. 52); Slovenia - Uruguay 0-2 (0-1). Olivera (min. 20), Zalayeta (min. 86) Partide oficiale - preliminarii CM 2002 Portugalia - Andorra 3-0 (2-0). Figo (min. 1 si 48), Pauleta (min. 36); Belgia - San Marino 10-1 (3-0). Vanderhaeghe (min. 10 si 50), E. Mpenza (min. 13), Goor (min. 26 si 60), Bassegio (min. 64), Wilmots (min. 72), Peeters (min. 76, 84 si 88) / Selva (min. 90). [17][pl.dll?rid=expresro] 