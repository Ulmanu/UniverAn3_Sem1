 Culmea schimbarii la fata in diplomatie Eugen Mihaescu, Voican Voiculescu si Mironov, propusi ambasadori Eugen Mihaescu, fostul consilier al lui Ion Iliescu, va fi ambasadorul Romniei la UNESCO. In sedinta de guvern de ieri, subiectul numirii a zece ambasadori in locul celor chemati de la post a fost introdus pe ultima suta de metri pe ordinea de zi. Acest lucru a fost facut chiar de premier, care a vrut sa-si impuna citiva oameni in ciuda faptului ca Ion Iliescu nu ii accepta. In jurul numirii ambasadorilor este pastrat un mare mister, iar informatiile sint contradictorii. La inchiderea editiei noastre, sedinta de guvern nu se incheiase, dar surse guvernamentale ne-au marturisit ca un post de ambasador - in principiu Berlin sau Vatican - este pastrat pentru un liberal. De asemenea, alte nume vehiculate pentru posturi de ambasador, tot din barca lui Ion Iliescu, sint cele ale lui Gelu Voican Voiculescu (Rabat), Bogdan Mazuru (NATO), Sorin Ducaru (SUA), Lazar Comanescu (UE), Stelian Oancea (Madrid), Caius Traian Dragomir (Atena) si Alexandru Mironov (care nu a fost numit "n sedinta de guvern de ieri). In acest moment, numirea ambasadorilor care vor reprezenta guvernarea PDSR constituie o lupta intre premierul Adrian Nastase si presedintele Iliescu. In lipsa ministrului de externe, Mircea Geoana, aflat in strainatate, la sedinta de guvern de ieri, din partea MAE, a fost prezent omul de incredere al lui Adrian Nastase, secretarul de stat Cristian Niculescu, patronul Editurii "Niculescu". TEODORA GEORGESCU MIHAELA CONSTANTINESCU CRISTIAN OPREA Setea rusilor a intrecut-o pe cea a presedintelui Senatului Podgoriile romanesti se dovedesc insuficiente pentru a potoli setea rusilor. Cel putin asta a fost concluzia membrilor delegatiei Adunarii Federale a Federatiei Ruse dupa ce au vizitat podgoria Stefanesti - Arges impreuna cu presedintele Senatului, Nicolae Vacaroiu. "Ce aveti voi aici nu ne ajunge nici pentru o singura regiune de a noastra", i-a marturisit un guvernator rus presedintelui Senatului, Nicolae Vacaroiu. Totusi, in urma vizitei delegatiei ruse, au fost transmise oferte comerciale concrete de la oamenii de afaceri rusi. "Romania a inceput sa cumpere produse din Est prin intermediul Vestului. E pentru prima oara cind in componenta unei delegatii se afla zece guvernatori. Nu trebuie sa ne fie indiferent daca sintem pe aceasta piata. Trebuie sa plecam de la ideea ca piata nu are culoare politica si nu are miros. Acum schimburile comerciale nu se mai deruleaza cu aprobarea Moscovei, ci direct cu regiunile respective", a declarat Nicolae Vacaroiu, incercind sa inlature afirmatiile potrivit carora vizita delegatiei ruse ar insemna o revenire a tarii noastre catre Est si, mai ales, catre Moscova. MIHAELA CONSTANTINESCU De 1 Martie, ca sa nu se plictiseasca, Senatorii PNL i-au facut cadou Noricai Nicolai cartelele de vot Sapte doamne senator au fost ieri, de la prima ora pina la ultimul minut al sedintei, in plenul Senatului. Ziua de 1 Martie a fost pentru ele una de lucru intens, nici una dintre dintre senatoare neasteptind o zi libera de Martisor. Simona Marinescu (PD) a facut cele mai multe interventii si drumuri la tribuna, ea fiind si presedinte al Comisiei pentru munca si protectie sociala. "Cel mai mult m-a impresionat primul martisor pe ziua de 1 Martie, pe care l-am primit de la presedintele Senatului - o brosa foarte frumoasa", ne-a spus Simona Marinescu care mai avea insa o jumatate de zi de Martisor in fata. Norica Nicolai (PNL) purta cu mindrie martisorul primit de la sotul ei - initiala numelui, din aur batut cu diamante. Si ea a avut de sustinut multe proiecte de legi si, peste toate, mai trebuia sa si voteze la cinci-sase aparate odata. "Colegii mei au fost mai draguti decit de obicei pentru ca mi-au dat flori si m-au lasat sa ma «joc» la aparatele de vot in locul lor", glumea Norica Nicolai. PDSR a avut patru senatoare prezente ieri. Elena Sporea, Maria Dobrescu, Nora Rebreanu si Fevronia Stoica. Toate au primit martisoare de la conducerea Senatului, dar cel mai mult le-au apreciat pe cele trimise de premierul Adrian Nastase. "Gestul arata nobletea unui suflet de om dincolo de cea a politicianului", spunea Maria Dobrescu. Elena Sporea insa s-a gindit mai mult la ce inseamna 1 Martie pentru ciinii vagabonzi din Capitala: "M-am rugat ca Traian Basescu sa fie reincarnat, intr-o viata viitoare, intr-un ciine maidanez care sa fie eutanasiat". Politica legata cu snur de matase alb-rosu si agatata in piept - martisoare de senatoare. NARCISA IORGA Anghel Stanciu a scos zambile din sacosa Citiva deputati, care se si parfumasera sa miroasa frumos, s-au ocupat ieri cu impartitul pupaturilor, martisoarelor si florilor. Deputatul Nicolae Paun, reprezentantul minoritatii rromilor, a impartit trandafiri rosii atit deputatelor, cit si ziaristelor. Valentin Iliescu, de la PDSR, si-a facut aparitia la parlament avind in brate un imens buchet de garoafe din care, pret de mai bine de o ora, a tot impartit, impreuna cu pupaturile de rigoare, ba deputatelor, ba ziaristelor. Colegul sau de partid, Viorel Hrebenciuc, a ales sa ofere narcise galbene. Ca in fiecare an, peremistul Anghel Stanciu a impartit cite un fir de zambila, ales special pentru fiecare reprezentanta a presei. Pentru ca surpriza sa fie mai mare, el si-a ascuns florile intr-o plasa de unde le scotea tacticos si le oferea, impreuna cu un zimbet larg si o pupatura. Colegul sau mai tinar, Codrin Stefanescu, aflat la primul mandat in parlament, i-a calcat pe urme si a impartit si el martisoare. Au existat insa si parlamentari, dintre cei cu "state vechi", care au trecut pe linga reprezentantele sexului frumos fara ca macar sa dea buna ziua. Nu dam nume, ca a fost 1 Martie. TEODORA GEORGESCU Iliescu sare in apararea sefului Comisiei SIE: "Ristea Priboi nu va fi o frina pentru aderarea la NATO" La prima sa conferinta de presa de la reinstalare, la Cotroceni, presedintele Romaniei, Ion Iliescu, s-a aratat foarte iritat de intrebarile unor ziaristi referitoare la subiecte sensibile ale actualitatii curente. Ion Iliescu a mai facut o pledoarie pentru renuntarea la trecut si indreptarea atentiei spre viitor, considerind ca trecutul de securist al lui Ristea Priboi nu-l face incompatibil cu functia de presedinte al Comisiei parlamentare de Control al SIE si, mai mult, nu va fi, a spus el, o frina pentru aderarea Romaniei la NATO. Priboi va fi blamabil, crede el, doar daca se va dovedi implicarea lui in actiuni de politie politica, dar a adaugat ca nu e cazul, tinind seama de structura si obiectivele ex-DIE. CRISTIAN OPREA PDSR si PNL au convenit sa restringa imunitatea parlamentara PDSR si PNL au stabilit directiile de modificare a Constitutiei. Dupa o intilnire maraton intre "artileria grea" a PDSR si PNL, miercuri seara, cele doua partide au cazut de acord asupra modificarii Constitutiei, un acord politic in acest sens urmind a fi incheiat pina la 20 martie. Se intentioneaza ca acestui document sa i se ralieze si PD si UDMR, iar in aprilie sa fie alcatuita comisia parlamentara care se va ocupa direct de modificarile Constitutiei. "Sefii" echipelor de negociere au fost presedintii PDSR si PNL - premierul Adrian Nastase si, respectiv, fostul ministru al justitiei, Valeriu Stoica. Modificarile Constitutiei vor viza garantarea proprietatii, atributii diferite pentru Senat si Camera Deputatilor, limitarea imunitatii parlamentare la opiniile si voturile exprimate in timpul mandatului, remanierea guvernamentala - "astfel incit sa existe o mai buna colaborare intre presedinte si primul-ministru", dupa cum a spus Valeriu Stoica. PDSR si PNL intentioneaza sa aduca modificari si legilor electorale, fiind stabilita ridicarea numarului de membri necesari infiintarii unui partid politic - de la 10.000 la 30.000 - o diferentiere evidenta a denumirii partidelor si siglelor acestora. Un punct ramas inca nedefinitivat vizeaza sistemul electoral "optim" pentru Romnia, in acest sens urmind a fi efectuat un studiu. PNL a mai plecat cu promisiunea ca guvernul va renunta la fixarea criteriilor pentru acordarea licentelor, text cuprins in Ordonanta de Urgenta privind Legea audiovizualului si care a stirnit o adevarata furtuna in presa. In urma intilnirii de miercuri, Adrian Nastase a recunoscut ca "observatiile facute la acest text sint intemeiate", iar guvernul va modifica aceasta ordonanta, care nu apucase sa fie publicata in Monitorul Oficial. Premierul Adrian Nastase a mai informat PNL ca guvernul are doua variante de privatizare pentru Sidex si ca a avut o intilnire cu presedintele companiei ISPAT, apreciata ca una dintre cele mai mari companii siderurgice din lume, care de altfel a cumparat cu 47 de milioane de dolari caietul de sarcini pentru privatizarea Sidex. O alta alternativa pentru privatizarea Sidex consta in oferta a trei firme europene de cumparare a contractului de management. CRISTINA SOFRONIE Desi UE a spus un nu hotarit, Deputatii au sporit facilitatile pentru IMM-uri Deputatii au dat unda verde facilitatilor pentru IMM-uri. In prezenta premierului Adrian Nastase si a altor 11 membri ai guvernului, ei au adoptat ieri Ordonanta de Urgenta nr. 297/2000 privind stimularea intreprinzatorilor privati pentru infiintarea si dezvoltarea IMM. Facilitatile se refera, in principal, la scutirea de TVA, la reducerea impozitelor si la accesul IMM-urilor la spatiile goale lasate nefolosite de catre marile intreprinderi de stat. Deputatii au adus si imbunatatiri ordonantei, hotarind ca profitul brut utilizat in anul fiscal curent de catre IMM pentru investitii in active corporale si necorporale amortizabile sa nu se impoziteze. Aceasta facilitate se calculeaza lunar, iar sumele reinvestite se repartizeaza ca sume proprii de finantare. De asemenea, IMM-urile vor beneficia de reducerea impozitului pe profit in proportie de 20 la suta in cazul in care creeaza noi locuri de munca. Pentru PDSR, votarea ordonantei a reprezentat o adevarata victorie in plan intern, cu toate ca oficialitatile Uniunii Europene au spus un nu hotarit unor astfel de masuri. Ministrul transporturilor, Miron Mitrea, a declarat ca, astfel, PDSR si-a indeplinit o promisiune din campania electorala: "Repunerea in practica a facilitatilor care au fost si apoi au fost sterse de catre fosta putere a fost o lupta a partidului nostru inca din opozitie". Liberalul Puiu Hasotti este de parere ca aceste facilitati trebuie chiar sporite, sa fie mult mai incurajatoare. Deputatul PD Paula Ivanescu a spus ca facilitatile IMM trebuiau acordate de mai mult timp. Deputatul UDMR Akos Birtalan a apreciat ca, prin noua lege, "sectorul IMM-urilor va trece de la slogan la fapte". TEODORA GEORGESCU Bref Parlamentul European recomanda scoaterea Romaniei de pe lista neagra a vizelor Parlamentul European a recomandat ca Romania sa fie trecuta pe lista statelor ai caror cetateni nu au nevoie de vize pentru a calatori in spatiul UE. Euro- parlamentarii au votat joi in unanimitate Raportul privind regimul vizelor pentru cetatenii din terte tari care doresc sa calatoreasca in statele membre UE. Ei au apreciat ca nejustificata tratarea diferentiata a statului roman in raport cu celelalte tari candidate la aderare. Recomndarea a fost facuta catre Consiliul Ministrilor de Justitie si ai Afacrilor Interne, care trebuie sa ia o decizie in acest sens in luna iunie. Parlamentul European a trecut Romania pe lista a doua, a tarilor scutite de vize dar care trebuie sa indeplineasca o serie de conditii, intre care intarirea controlului la frontiere. ( T.G. ) Crin Antonescu a primit martisor o fetita Cu siguranta, cel mai fericit politician a fost ieri deputatul PNL Crin Antonescu. El a primit de la sotia sa, Aura, cel mai frumos martisor posibil: o fetita de 3,700 kg, Irina, careia ii uram sa creasca mare si plina de noroc! ( C.S. ) James Rosapepe, analiza critica a situatiei copiilor din Romania "Aproape acasa: copiii din Romnia la zece ani dupa Revolutie" este ultimul raport legat de tara noastra facut de catre ambasadorul SUA, James Rosapepe. Raportul prezinta imbunatatirea vietii copiilor abandonati prin oferirea unor alternative familiale, in locul plasamentelor in institutiile de stat. "Situatia copiilor s-a imbunatatit, dar mai sint inca foarte multe de facut", a declarat Rosapepe. ( T.G. ) Nicolae Vacaroiu taie deplasarile senatorilor Presedintele Senatului restringe bugetul senatorilor pentru deplasari. Astfel, Nicolae Vacaroiu a facut publice sumele cheltuite in primul trimestru al acestui an pentru deplasari. Din bugetul de 1,7 miliarde lei, in luna ianuarie, senatorii au cheltuit pe deplasari 334 milioane lei, iar in luna februarie, 362 milioane de lei. "Pentru luna martie vom cheltui mai mult pentru ca trebuie sa participam obligatoriu la Conferinta interparlamentara de la Havana - Cuba. Nu am aprobat-o deocamdata in ultima sedinta a Biroului Permanent pentru ca am solicitat reducerea numarului de persoane care participa la aceasta deplasare", a declarat Nicolae Vacaroiu. Deplasarile se vor face doar in locurile in care este neaparat nevoie, cum ar fi la OSCE, NATO sau Adunarea Parlamentara a Marii Negre si altele de acelasi gen, "nu in calatorii de voiaj", a incheiat Nicolae Vacaroiu. ( M.C. ) Senatul a marit comisionul RA-APPS la vinzarea "suvenirurilor" ceausiste Regia Autonoma "Administratia Patrimoniului Protocolului de Stat" va incasa un comision de sapte procente in urma valorificarii bunurilor mobile care au apartinut familiei Ceausescu, dupa cum au hotarit ieri senatorii. Ei au adoptat in plen o ordonanta de urgenta din 1999, care reglementa modul de valorificare a bunurilor mobile amintite mai sus. Senatorii au marit comisionul RA-APPS de la 4,4 la suta, cit prevedea ordonanta, la 7 procente, motivind acoperirea cheltuielilor facute pentru pastrarea, gestionarea, conservarea, inventarierea, evaluarea si organizarea licitatiilor, reclama si publicitate in vederea valorificarii bunurilor. ( N.I. ) Armistitiu pe calea undelor Executivul a decis ieri sa renunte la acel punct din ordonanta pentru modificarea si completarea Legii 48/1992 a audiovizualului care prevedea ca scoaterea la concurs a frecventelor de radio de mare putere sa fie realizata prin hotarire de guvern. Aceasta pozitie va fi trimisa Birourilor Permanente ale celor doua Camere ale parlamentului. ( M.S. ) [21][pl.dll?rid=expresro] 