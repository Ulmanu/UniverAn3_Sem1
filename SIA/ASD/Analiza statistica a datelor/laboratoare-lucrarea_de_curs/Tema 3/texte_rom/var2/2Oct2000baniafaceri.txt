 Berceanu spune "adio" compensarilor Incepind cu aceasta luna, platile intre regiile autonome, companiile, societatile nationale sau comerciale aflate sub autoritatea sau in coordonarea Ministerului Industriei si Comertului (MIC) se vor face numai prin cambie si bilet la ordin sau cec certificat. Platile prin cambie si bilet la ordin se vor face doar daca aceste instrumente de plata vor fi avalizate de o societate bancara si acceptate in prealabil de obligatul principal, conform Ordonantei 11/1993. Ministerul Industriei si Comertului a anuntat ca, in scopul achitarii obligatiilor de plata ale agentilor economici, se va putea recurge si la compensarea datoriilor nerambursate la scadenta ale acestora, insa numai in conformitate cu prevederile legale in vigoare. MIC a comunicat ca procesele-verbale de compensare emise si neoperate pina la data emiterii ordinului se vor derula in continuare pina la finalizarea lor, dar nu mai tirziu de 30 octombrie. (O.Z.) Arieratele, batu-le-ar vina! Banii de la FMI vin dupa alegeri Premierul Mugur Isarescu este de parere ca nu exista prea multe sanse pentru ca cea de-a treia transa din acordul stand-by incheiat cu Fondul Monetar International sa fie deblocata in urma reuniunii board-ului Fondului, din 15 octombrie. "Personal, nu cred ca banii ar mai putea veni inainte de alegeri", a aratat primul-ministru. El a precizat ca semnalele venite de la Praga, dupa reuniunea anuala a FMI si a Bancii Mondiale, sint destul de clare in privinta motivelor aminarii acestei transe: salariile bugetarilor si reducerea arieratelor din economie. Legat de acestea, Isarescu a lasat sa se inteleaga ca nu sint usor de respectat, mai ales in conditiile parametrilor bugetari conveniti cu FMI pentru acest an. OANA PATRAULESCU Societatile mari care se privatizeaza vor fi iertate de datorii "Intreprinderile mari care nu au fost privatizate pina acum nu mai au nici o sansa, daca nu se vor face reesalonari sau scutiri de la plata datoriilor", a declarat, simbata, la Timisoara, premierul Mugur Isarescu. "Vom stabili reguli precise, transparente, publice, pentru stergerea sau reesalonarea datoriilor", a precizat Isarescu, care a specificat ca astfel de masuri vor fi aplicate "doar in cazul privatizarilor efective". Referindu-se la Societatea Tutunul Romanesc, premierul Mugur Isarescu a declarat: "Am studiat problemele Societatii Tutunul Romanesc si am constatat ca exista diferente de cifre intre bilant si datele de la ministere. Diferentele sint determinate de maniera diferita de contabilizare a datoriilor catre stat. Am cerut transparenta in privinta problemei reesalonarilor si a stergerii datoriilor catre stat. S-a creat o impresie falsa ca guvernul procedeaza intr-o maniera ilegala, dar de fiecare data am analizat cu atentie oportunitatile unei asemenea operatiuni. Vom stabili reguli precise si transparente de stergere a datoriilor si acestea se vor aplica si la Tutunul Romanesc", a declarat Mugur Isarescu. TUDOR FLUERAS Revelioane romanesti la preturi de te crucesti Romanii care vor dori sa petreaca Revelionul 2001 intr-o statiune montana autohtona "cu pretentii" trebuie sa stie de pe acum ca preturile preconizate sint deosebit de piperate. Ofertele firmelor de turism prezente la Bursa de Turism desfasurata la Brasov au aratat ca, de Revelion, un sejur de 6 zile si 5 nopti la Predeal intr-un hotel de trei stele poate costa minimum 15 milioane de lei, incluzind cina festiva si mesele zilnice. O vacanta de Revelion petrecuta la complexul Aro Palace din Brasov va costa intre 195 si 225 de dolari. Preturi ceva mai moderate, dar accesibile unui numar restrins de romani, se practica si in turismul balnear. Un pachet de servicii turistice la Baile Felix, la un hotel de doua stele, incluzind petrecerea Revelionului, va avea un pret de pornire de 3,5 milioane lei. Turistii care vor sa-si petreaca sarbatorile de iarna la malul Marii Negre, la Mangalia, vor trebui sa scoata din buzunar aproximativ 2,5 milioane de lei. Un gen de turism in expansiune in ultimii ani este cel rural, tot mai multi romani preferind sa sarbatoreasca trecerea dintre ani in casele taranesti de munte. Aceasta forma de turism ramine cea mai accesibila buzunarelor romanilor de rind. Astfel, un pachet de servicii care include cinci nopti de cazare, demipensiune si masa de Revelion costa aproximativ 170 de dolari. Desi tarifele afisate de agentiile de turism pentru Revelionul 2001 sint foarte mari comparativ cu salariul mediu lunar al unui roman de rind, hotelierii nu cred ca vor duce lipsa de clienti in aceasta iarna. NICOLETA BURTAN Dolarul se pregateste sa sara peste 25.000 de lei Cotatiile de cumparare de la Bursa Monetar-Financiara din Sibiu si de la Bursa Romana de Marfuri indica faptul ca la sfirsitul lunii octombrie dolarul va depasi pragul de 25.000 de lei. Brokerii sibieni au aratat ca pentru contractele cu scadenta in 30 octombrie dolarul a fost cotat la 24.825 lei, ceea ce ar insemna o depreciere lunara a monedei nationale de 3,5 la suta fata de sfirsitul lunii septembrie. La Bursa din Bucuresti, cursul de deschidere pentru contractele dolar-BRM cu scadenta la 31 octombrie a fost de 25.200 lei. Practic, acest lucru ar insemna ca 100.000 de lei ar valora aproximativ 4 dolari. Brokerii au aratat ca aceasta valoare preconizata pentru dolar nu este foarte ridicata daca luam in considerare o probabila crestere a inflatiei, o data cu majorarea preturilor la energie si cu faptul ca BNR nu va interveni pe piata valutara decit atunci cind situatia o va impune (n.r. - asa cum s-a intimplat joia trecuta, cind cotatiile bancilor crescusera cu mai mult de 100 de lei fata de ziua precedenta). In privinta cotatiilor dolarului pentru ultimele doua luni, brokerii considera ca ofertele cumparatorilor indica faptul ca, la sfirsitul anului, cursul mediu va depasi nivelul de 27.000 lei, iar in noiembrie acesta se va apropia de 25.500-25.800 lei. (O. Zara) Banca Transilvania isi extinde reteaua de ATM-uri Banca Transilvania a anuntat ca in cursul acestei luni va deschide patru noi sucursale in Sfintu Gheorghe, Focsani, Alba Iulia si Piatra Neamt. Decizia Bancii Transilvania survine ca urmare a numarului insemnat de carduri emise si volumului mare de tranzactii operate in regiunile mentionate. In paralel, banca isi va extinde reteaua de ATM-uri cu inca 50 de aparate, astfel incit numarul acestora va ajunge, la inceputul anului viitor, la 70 de automate. (O.Z.) Primul-ministru va intocmi un raport asupra activitatii FPS Premierul Mugur Isarescu a anuntat, simbata, ca va prezenta in fata parlamentului un raport asupra activitatii FPS, dind astfel curs solicitarii venite saptamina trecuta din partea presedintelui ApR, Teodor Melescanu. "Nu am timpul necesar acum pentru a pregati un raport detaliat asupra activitatii FPS, dar am preluat ideea acestui mesaj din partea ApR si voi cere intocmirea unui astfel de document, pe care il voi trimite parlamentului spre consultare", a declarat premierul. El a precizat ca si raportul celor noua luni de guvernare pe care urmeaza sa-l sustina in parlament, in cursul acestei saptamini, va cuprinde un capitol dedicat privatizarii, care trateaza si activitatea desfasurata de Fondul Proprietatii de Stat. "Voi prezenta acest bilant cu toata responsabilitatea", a adaugat primul-ministru.(O.P.) Ciumara pune piciorul in prag la Chisinau Romania nu mai exporta energie pe datorie catre Moldova Invitat la Chisinau pentru a primi titlul Doctor Honoris Causa al Academiei de Studii Economice din Moldova, ministrul de stat Mircea Ciumara a discutat cu presedintele Petru Lucinschi si cu primul-ministru Dumitru Braghis problema achitarii datoriei de aproximativ 32 de milioane de dolari pentru energia electrica livrata Moldovei de catre Romania. Presedintele Petru Lucinschi s-a pronuntat pentru reluarea importurilor de energie electrica din Romania, dar Ciumara a precizat ca livrarile vor fi reluate dupa ce vor fi identificate solutiile de stingere a datoriei. "Trebuie sa gasim o solutie acceptabila pentru toata lumea, ca sa putem asigura pe viitor nevoile Republicii Moldova", a spus Ciumara. El a aratat ca importurile Moldovei din Romania depasesc de circa patru ori exporturile, astfel ca balanta comerciala a inregistrat in primele sapte luni ale anului in curs un sold negativ de peste 60 de milioane de dolari. In cadrul intilnirii a fost luat in discutie si procesul de integrare europeana, Ciumara declarind ca specialisti din Romania si Moldova lucreaza deja la elaborarea unui program comun care sa permita integrarea simultana a celor doua tari in UE.(O.Z.) Premierul acuza hotarirea forului legislativ in cazul FNI Isarescu ataca parlamentul Primul-ministru Mugur Isarescu a declarat simbata ca in raportul asupra activitatii Fondului National de Investitii, parlamentul difuzeaza responsabilitatea unui numar foarte mare de institutii, lasind impresia ca ar fi existat un adevarat complot in privinta administrarii acestui fond mutual. ''Implicarea Bancii Nationale a Romaniei in responsabilizare este total neavenita in cazul FNI pentru ca BNR nu are nici un amestec in fondurile mutuale. Deci nu are rost sa culpabilizezi institutii'', a adaugat premierul, precizind ca din modul cum sint enuntate concluziile raportului FNI rezulta incercarea de "impingere a responsabilitatilor si a solutiilor catre guvern". Declaratia primului-ministru survine la o zi dupa intrevederea pe care a avut-o cu presedintele Comisiei Nationale a Valorilor Mobiliare (CNVM), Mirel Tariuc, si cu presedintele Asociatiei Nationale a Investitorilor FNI, Ovidiu Mazilescu, pentru a gasi solutii intr-un timp cit mai scurt. ''Rezolvarea acestui caz se afla in instanta, deci o solutie de fond tot din instanta vine, iar orice implicare a diferitelor forme de bani publici pentru rezolvarea cazului FNI presupune o lege, inclusiv atribuirea de actiuni ca forma de despagubire'', a aratat primul-ministru. Reamintim ca, saptamina trecuta, parlamentul a adoptat o hotarire prin care solicita guvernului ca in maximum 15 zile de la data publicarii acesteia in Monitorul Oficial sa prezinte solutii pentru recuperarea banilor de catre investitorii FNI. OANA PATRAULESCU 