 Romania a numarat la Sydney 26 de medalii LOCUL 11 IN LUME Romania a acumulat 11 titluri olimpice, 6 medalii de argint, 9 de bronz si, statistic, a terminat Olimpiada pe locul 11. Un loc mai mult decit onorant, o pozitie pe care tari mai mari si mai tari nici nu indraznesc sa o viseze. Si totusi, pe noi ne doare. Locul nostru ar fi fost in primele zece, numai ca prezenta Romaniei acolo se pare ca nu a fost dorita. Ca a fost rea-vointa, ca in cazul gimnasticii, ca a fost ghinion, cel mai concludent exemplu fiind cel al Gabrielei Szabo in finala cursei de 1500 de metri, ca a fost un arbitraj mai interesat parca de clasamentul pe natiuni decit de loviturile pe care le-a administrat Marian Simion in finala de la box, nu mai conteaza. In pofida aurului obtinut simbata la canoe de echipajul Florin Popescu - Mitica Pricop si a salbei de argint si bronz acumulata in ultimele zile de Violeta Beclea-Szekely, Marian Simion, Gabriela Szabo, Oana Pantelimon si aceiasi canoisti Popescu si Pricop, Romania a pierdut pe ultima suta o clasare in Top-Ten. Statistic doar, pentru ca, in sufletul nostru, sportivii nostri sint mult mai sus. Atit pentru modul in care s-au luptat, cit si pentru faptul ca ne-au redat, pentru citeva zile, un sentiment pe care noi, romanii, il regasim tot mai rar. Mindria. HORIA HASNAS La vinatoare de sponsori Nu-i asa ca e frumos, stimati cititori, fotbalul fara blaturi? Neutri, am aplaudat in urma cu o saptamina meciul FCM Bacau - Dinamo, apoi ne-am inrosit palmele la Rapid - Universitatea. Simbata, chiar daca nu s-a jucat la fel de deschis ca in cele doua partide, derby-ul etapei a opta ne-a tinut cu sufletul strins pe toti, suporteri, neutri sau ziaristi. Universitatea si Steaua au sacrificat spectacolul, dar noua ne-a placut lupta. Cu citeva ore inaintea primului fluier al arbitrului, cafeneaua fotbalistica a Baniei decreta: "E bara-bara, dom'ne, baturati drumul degeaba, se termina 1-1, auzii eu!". Am protestat, aducind ca argument faptul ca cele doua cluburi au aruncat carute de bani pe piata transferurilor, ca si-au fixat obiective pentru a atinge cit mai repede marea performanta si ca un blat nu ar ajuta pe nimeni. Ni s-a ris in nas si am intrat intristati pe stadionul botezat cu numele marelui Ion Oblemenco. Realitatea din teren ne-a dat dreptate, dar tristetea a ramas si la ora cind spunem aceasta poveste. In zece ani de "libertate", conducatorii de calibrul lui Jenel, Romel sau Fanel au stricat mentalitatea romanilor care populeaza tribunele stadioanelor. Pina si copiii de mingi vorbesc despre blaturi. Vinzatoarele de seminte stiu dinainte scorul multor partide. Oameni care nu au vazut mai mult de 20 de minute de fotbal in viata lor au auzit ca fotbalul romanesc este murdar. Jenel, Romel sau Fanel apar la televizor si spun ca nu sint bani in fotbal. Cum sa fie, daca zece ani nu au facut altceva decit sa-si pacaleasca sponsorii, carind puncte mincinoase dintr-un oras in altul al tarii?! Cine mai da bani ca sa-si faca ierarhii Jenel, Romel sau Fanel? Si, fireste, sa-si umple buzunarele personale? Aceasta este VINA lor, a lui Jenel, Romel sau Fanel, oameni care miine vor vota pentru mentinerea actualului sistem, cu Mitica baci pina la adinci batrineti. Nici unul nu are vreun autentic om de fotbal in conducerea clubului. Nu produc fotbalisti pentru echipa nationala, nu se autofinanteaza din transferuri externe. Nici una dintre echipele lor nu are in spate vreun sponsor puternic. Nu mai sint echipele oraselor, sint afacerile personale ale lui Jenel, Romel sau Fanel. Onoarea sportiva a fost sacrificata de mult. Jenel, Romel si Fanel merg inainte, viitorul lor nu sint juniorii, ci "fraierii" pe care ii mai au de intepat prin judete pentru un petic de stofa aplicat pe tricourile sportivilor. OCTAVIAN TOPA Mitica sau Gino? Asta-i intrebarea! Astazi, la ora 11.00, Adunarea Generala a Ligii Profesioniste de Fotbal isi va alege presedintele. Cei doi candidati sint Dumitru Dragomir si Gino Iorgulescu. Votul apartine celor 16 conducatori de cluburi si va fi secret. Dumitru Dragomir este presedinte in functie al LPF si a beneficiat de sprijinul cluburilor Steaua, Gloria Bistrita si Foresta Suceava. Gino Iorgulescu a fost propus de Otelul Galati. (Daniel Nazare) Lumina Farului, in virful dealului Etapa a opta din Divizia B la fotbal, disputata simbata, a consemnat schimbarea liderului in prima serie. Va prezentam rezultatele inregistrate: SERIA I: Apemin Borsec-Metalul Plopeni 0-0, FC Onesti-Tractorul Brasov 2-1, Farul Constanta-Juventus Colentina 3-1, Midia Navodari-Precizia Sacele 2-1, Poiana Cimpina-Callatis Mangalia 1-0, Diplomatic Focsani-Cimentul Fieni 1-0, ARO Cimpulung-Fulgerul Bragadiru 1-1, Metrom Brasov-"Poli" Iasi 1-1, Sportul Studentesc-Laminorul Roman 1-1. In clasament, pe primul loc a trecut Farul, care se afla la egalitate de puncte si golaveraj cu Midia, pe care o depaseste insa la numar de goluri inscrise. SERIA A II-A: Inter Sibiu-ASA Tg. Mures 0-2, Pandurii Tg. Jiu-UM Timisoara 1-0, FC Baia Mare-CSM Resita 2-1, UT Arad-FC Extensiv 4-0, FCM Rm. Vilcea-Corvinul Hunedoara 1-0, Electro Craiova-Olimpia Satu Mare 2-0, Apulum Alba Iulia-Cetate Deva 2-0, "Poli" Timisoara-Drobeta Tr. Severin 4-0, Jiul Petrosani-FC Bihor 1-1. Lider se mentine UM Timisoara, cu 19 puncte. Pe locul secund a trecut FC Baia Mare, cu acelasi numar de puncte, dar avind golaveraj inferior. Divizia A Ursus -Etapa a opta Vineri FC Brasov-FC Arges 0-0 Simbata Ceahlaul-FC National 2-1 Univ. Craiova-Steaua 1-0 Gloria-Gaz Metan 1-0 Rocar-FCM Bacau 2-0 Foresta-Otelul 1-1 Etapa viitoare (vineri, 13 octombrie - duminica, 15 octombrie) Otelul - Univ. Craiova, Petrolul - Rocar, FCM Bacau - FC Brasov, FC Arges - Gloria, Gaz Metan - Foresta, Steaua - Astra, Ceahlaul - Dinamo, Rapid - FC National Clasament 1 STEAUA 8 5 2 1 18-12 17p +5 2 Univ. Craiova 8 5 2 1 11-5 17p +5 3 Otelul 8 4 2 2 13-10 14p +2 4 FC Brasov 8 4 2 2 4-2 14p +2 5 Rocar 8 4 1 3 16-13 13p +1 6 Petrolul 7 4 1 2 10-7 13p +1 7 FC Arges 8 4 1 3 9-11 13p +1 8 FCM Bacau 7 3 2 2 13-11 11p -1 9 Dinamo 7 3 2 2 10-9 11p +2 10 Foresta 8 3 2 3 10-12 11p -1 11 Rapid 7 2 2 3 7-7 8p -4 12 Gloria 8 2 2 4 6-9 8p -4 13 FC National 8 2 1 5 11-13 7p -5 14 Astra 7 2 1 4 6-9 7p -2 15 Ceahlaul 8 1 2 5 6-14 5p -7 16 Gaz Metan 8 1 1 6 5-9 4p -8 Nota: Partidele Dinamo-Petrolul si Astra-Rapid s-au disputat ieri dupa-amiaza, dupa inchiderea editiei. Rocarul i-a facut cadou de nunta lui Titi doar zece minute de fotbal Ametiti probabil de mirosul mititeilor care deja au inceput sa sfiriie pe gratarele din jurul stadionului propriu, intru cinstirea unui semicentenar glorios al fotbalului bacauan, Gireada si ai sai coechipieri nici n-au apucat sa clipeasca pina cind Didi Prodan deschidea scorul, cu o splendida lovitura de cap, catapultind mingea in vinclul portii aparate de Anton. Apoi, in plin proces de frecare a ochilor, oaspetii au mai incasat o boaba, pasa fermecata a lui Alexa fiind concretizata fara probleme de Mihai Nicolae. Era abia minutul 9 si tabela indica deja 2-0 pentru Rocar, spre imensa satisfactie a celor 200 de suporteri care, fie vara, fie iarna, incearca sa acopere cu scandarile lor dialogurile fotbalistilor si protestele antrenorilor. Se spune ca 2-0 e cel mai periculos scor. Ei bine, asa a fost si simbata, dar cei care au avut de suferit nu au fost jucatorii Rocarului, ci spectatorii. Incet, incet, spectacolul s-a stins, lasind locul unei lupte incilcite, in care doar citeva ocazii au mai provocat freamat in tribune. Cele mai mari au apartinut tot gazdelor, in minutul 38, Mihai Nicolae trimitind afara balonul pe care scria 3-0. Peste 50 de minute, Anton avea sa se remarce la suturile consecutive ale lui Vrajitoarea si Balace. Bacaul, o echipa care a dat impresia ca a intrat pe teren gata invinsa, s-a apropiat rar de poarta lui Stefanescu, inregistrind cea mai slaba prestatie din aceasta editie a campionatului. O evolutie la capatul careia oaspetii nu au contabilizat nici macar un sut pe spatiul portii. HORIA HASNAS DANIEL NAZARE Anghelinei e frate cu Zotta Partida din primavara dintre Rocar si Steaua a ramas in memoria microbistilor prin prestatia penibila a arbitrului Constantin Zotta care, dupa ce a inceput jocul favorizind gazdele in mod evident, l-a incheiat cu decizii net in favoarea oaspetilor. La Piatra Neamt, galateanul Viorel Anghelinei a avut o evolutie similara. In prima parte a jocului el, a fost de partea "bancarilor", in timp ce dupa pauza a trecut, cu arme si cai, in tabara nemteana. Poate ca de vina a fost si "interventia", la pauza, a presedintelui zis "Pinalti", care a fost cu greu stapinit de citiva nemteni sa nu sara la gitul arbitrului. (A.B.) Ca la Verdun Partida dintre Ceahlaul si FC National poate fi numita, fara exagerare, "derby-ul suferintei". Cele doua echipe, aflate in mare criza de puncte, au oferit celor 5.000 de spectatori - care au avut intrarea libera, asa cum va fi si la intilnirea cu Dinamo - un spectacol lipsit de veleitati tehnico-tactice, dar care a excelat prin angajament fizic. Golul reusit de FC National, prin Radu Niculescu, a provocat vii proteste din partea presedintelui nemtean, Gheorghe Stefan, motivul fiind un presupus ofsaid la autorul punctului bucurestenilor. Dar marea greseala a elevilor lui Marius Lacatus a fost aceea ca nu au mai periclitat poarta lui Lefter in ultima ora de joc. Ei s-au multumit sa se apere in propria treime, lasind complet initiativa echipei-gazda, al carei merit nu este decit acela ca si-a dorit mai mult victoria. Elevii lui Halagian au reusit sa egaleze cu citeva minute inaintea pauzei si au marcat golul victoriei dintr-un penalty discutabil dictat de arbitrul Viorel Anghelinei la o interventie a portarului Vintila asupra lui Mihai Nemteanu. A fost o victorie, prima in acest campionat pentru Ceahlaul, care lasa aprinse sperantele de evitare a retrogradarii, inaintea cantonamentului pe care Halagian l-a programat la Vatra Dornei, incepind de astazi si pina la mijlocul saptaminii viitoare. ANDREI BESUTIU Halagian - spurcat de fostii elevi Antrenorul Ceahlaului, Florin Halagian, a fost in nota sa obisnuita la meciul cu FC National, protestind vehement la orice decizie a arbitrului Anghelinei. Totodata, el a devenit tinta injuriilor fostilor sai elevi. Cei mai vehementi au fost Radu Niculescu si Florin Petcu, care s-au dezlantuit dupa ce nemteanul Axinia a transformat penalty-ul in minutul 70. Ei si ceilalti coechipieri ai lor au fost potoliti cu greu de antrenorul Marius Lacatus. Florin Petcu a mai avut o iesire nervoasa in momentul in care a fost eliminat, aruncind tricoul pe teren. (A.B.) Universitatea Craiova si Steaua s-au batut pentru lacrimile lui Netoiu si zimbetul lui Gigi Becali 40.014 olteni Se zvonea, inaintea partidei de la Craiova, ca doi Gigi, Netoiu si Becali, ar fi facut pariu pe 10.000 de dolari, fiecare pronosticind victoria echipei pe care o finanteaza. Netoiu pe Universitatea, Becali pe Steaua. La sfirsitul partidei, paradoxal, Netoiu plingea, Becali zimbea. Pe primul l-am inteles, pe al doilea nu l-am iscodit, gindindu-ne ca oamenii se manifesta diferit in situatii limita. Uitasera de pariu. Meciul Universitatea Craiova - Steaua a fost prea putin spectaculos. 40.000 de spectatori fanatici si-au incurajat "marea iubire alb-albastra", iar favoritii le-au rasplatit dragostea neconditionata. Universitatea a terminat jocul cu doi oameni mai putin pe teren. Portarul Bogdan - campion al gafelor din categoria "Judet", cine a dat pe el 200.000 de dolari mai bine cumpara casete video cu Stan si Bran, sa aiba jucatorii la cantonament! - a dat pe linga mingea fara miner, nesimtita i-a sarit in mina si, cum era ultimul aparator, a fost trimis la vestiare. Apoi, Trica si cu Domocos s-au imbrincit si Dorobantu i-a trimis dupa urmasul lui Tibi Lung. Intre cele doua faze, arbitrul de centru i-a mai exilat in tribuna, pentru injurii, cica, pe antrenorii Florin Marin si Mustaca. Cam astea au fost punctele cheie ale unui meci crincen, in care s-a luptat pe viata si pe moarte. Gazdele, lipsite de doua piese grele, Stoican si Sava, au abordat vizita Stelei ca pe o finala de campionat. S-au batut pentru fiecare minge, au alergat enorm, s-au agatat de adversari pina in ultima secunda si au obtinut cea de-a doua victorie in inferioritate numerica pe propriul teren. Steaua a parut blazata. La mijlocul terenului a jucat cam ca Dinamo impotriva lui Knuttspyrnufelag, cu Lupu venit direct de la discoteca, adica lent, cu miscari mult prea largi. Nici un moment, "ros-albastrii" nu au facut dovada ca stiu si sa joace repede, cu pase dintr-una si cu schimbari de pozitii. Pe flancuri, Pompiliu Stoica si Carabas si-au murdarit degeaba echipamentul. Piturca a incercat in zadar sa dea desteptarea, scotindu-l pe Baciu si introducindu-l pe partea stinga pe Bordeanu, un fundas altadata ofensiv. Miu a fost trecut in centru, linga Belodedici, dar n-a iesit nimic, nimic. Pina la urma ar fi fost, zicem noi, pacat ca Steaua sa egaleze. Universitatea a jucat mai bine, incepe sa arate a echipa si noi ne-am bucurat ca am vazut un fotbalist intr-o forma de exceptie: Viorel Domocos. Mijlocasul craiovean a continuat seria evolutiilor bune din ultimele trei etape si, daca o va tine tot asa, nu va juca titular la Universitatea decit in zilele cind va fi suspendat sau accidentat. Nu putem incheia aceste rinduri fara citeva vorbe pentru arbitrul de centru Marian Dorobantu. Nene, cine te-a facut pe tine arbitru nu ti-a spus sa te uiti la televizor, pe canale straine, sa vezi si tu cum se fluiera in meseria asta? Chiar nu ti-e rusine de vecini, cind te lauzi pe scara ca esti in lotul A? 40.000 de spectatori au dat bani pe bilet sa vada doua echipe la care Dorobantu, in egala masura, le-a stricat joaca. Dan Petrescu pune capul pe perna linistit, ca in reclama cu FNI. OCTAVIAN TOPA "Scoala domnului Udrica e deja fumata" Meciul a fost dominat de la un capat la altul de Foresta, galatenii multumindu-se sa se apere si sa initieze contraatacuri extrem de periculoase. La o astfel de faza, Ghionea il angajeaza pe Bukvic, plecat dintr-o pozitie suspecta de ofsaid, pe flancul drept al apararii sucevene, iar acesta suteaza sec in coltul lung. Sucevenii au protestat indelung, invocind pozitia neregulamentara a lui Bukvic si o preluare cu mina a lui V. Ion, in faza ce a precedat deschiderea scorului. De-abia repusa mingea de la centru, la primul atac al Forestei, D. Balan centreaza de pe dreapta, iar Nita, singur in centrul careului, reia cu capul in coltul lung. Dupa inscrierea golului, toti "forestierii" au fugit la tusierul Munteanu, cel pe care il acuzasera la faza initiala ca nu a semnalat pozitia de ofsaid a lui Bukvic. Scenariul din primele 45 de minute continua si in repriza a doua, cind sucevenii ataca in valuri, iar galatenii se apara cu dintii, lansind contraatacuri periculoase. Cum a fost cel din min. 54, cind V. Ion a scapat singur pe dreapta, a intrat in careul advers si a sutat din unghi inchis, remarcindu-l pe Ciubotaru. Foresta a pierdut primele puncte pe teren propriu in acest campionat, determinindu-l pe Marin Barbu sa regrete absenta lui Schiopu, eliminat in meciul cu Steaua. In ciuda semiesecului, jucatorii gazda au fost aplaudati indelung de cei 9.000 de spectatori prezenti in tribune. De altfel, Barbu a spus ca jucatorii sai nu vor fi sanctionati "pentru ca au jucat, au stat bine in teren, au alergat, s-au zbatut. Daca nu se zbateau, era altceva". "E strigator la cer" Prestatia centralului Iulian Udrica i-a indignat pe conducatorii Forestei, care l-au acuzat de favorizarea oaspetilor. La conferinta de presa de dupa meci, Marin Barbu, antrenorul Forestei, a spus ca nu comenteaza arbitrajul, dar nu s-a putut abtine sa nu afirme ca "Udrica este departe de Divizia A. Daca el crede ca noi am venit cu pluta la fotbal, se insala. Bukvic il loveste cu cotul pe Bernard, arbitrul vede, dar se intoarce cu capul in cealalta parte. O fi arbitru de perspectiva, arbitru bun, dar a fluierat cum a crezut dinsul de cuviinta. Scoala pe care a aratat-o domnul Udrica astazi deja e fumata. Nu dam vina pe arbitraj, am avut ocazii, le-am ratat, e vina noastra, dar cu atitudini de astea, ca ma fac ca nu vad, ca ma uit in alta parte ÉE strigator la cer". TIBERIU AVRAM La Sydney, TEODOR HOSSU-LONGIN flutura batista Olimpiada Mileniului a intrat in cartea de istorie "Jocurile Olimpice ale sfirsitului de mileniu" au luat sfirsit. Grandioasa manifestare australiana a ajuns la final, ultimul act ridicindu-se si chiar depasind asteptarile tuturor. Dupa aproape trei saptamini de sarbatoare, Australia a pregatit tuturor iubitorilor sportului o festivitate de inchidere care a intrecut orice inchipuire. Gigantica desfasurare de forte pusa la punct de gazde a impresionat. Pe linga spectacolul propriu-zis, gazduit de Stadionul Olimpic, la care au asistat peste 110.000 de oameni, si care este absolut imposibil de descris in cuvinte, organizatorii se pot mindri ca au pus la punct un show fara precedent, unde au fost implicati aproape toti locuitorii superbului oras Sydney. Momentul culminant a avut loc dupa lasarea intunericului, cind, pe o distanta de 14 kilometri, riul Parramatta a fost scaldat in lumina artificiilor. Pentru citeva minute, s-a putut vorbi despre un adevarat riu de foc, inconjurat de sute de mii de oameni extaziati ca tara lor se afla in centrul atentiei intregii lumi. Tragind linie dupa aceasta Olimpiada, se poate spune ca efortul australienilor, unul chiar fara precedent, merita sa fie inscris cu litere de aur in cunoscuta Carte a Recordurilor. Urmasii colonistilor englezi veniti in "tara-continent" acum 200 de ani si-au dat din plin masura valorii, chiar daca, poate, nu multi credeau in succesul acestei importante competitii sportive. S-a vorbit acum citiva ani, in momentul in care Australia a fost onorata cu dreptul de a organiza Olimpiada anului 2000, ca Grecia este marea nedreptatita. Greu de judecat, mai ales dupa ceea ce s-a intimplat aici la Sydney. Indiferent de rezultatul acestei controverse, un lucru este sigur: grecii vor avea o misiune deosebit de grea in incercarea lor de a depasi in grandoare aceste Jocuri Olimpice. Deoarece, trebuie spus, Comitetul Australian de Organizare a trecut cu bine proba la care a fost supus si datorita efortului neprecupetit al zecilor de mii de voluntari, oameni senzationali, care au facut tot posibilul ca evenimentul sa fie perfect. Si asa a si fost. In plus fata de partea, sa-i zicem, pur tehnica, a fost si interesul incredibil de care a dat dovada publicul australian fata de confruntarea globului. Gladiatorii moderni veniti in Australia pentru a gasi gloria si a-si aseza pe frunte cununa cu lauri s-au putut considera cu totii invingatori. Faptul ca fiecare disciplina sportiva a umplut pina la refuz tribunele, indiferent ca a fost vorba de atletism, baschet, ciclism, inot, baseball sau polo pe iarba, ne da dimensiunea respectului si iubirii pe care fiecare australian le poarta sportului. Chiar si campania dura dusa impotriva dopajului - careia i-a cazut victima nevinovata gimnasta Andreea Raducan - este, sa fim sinceri, de apreciat. "Sport curat, intr-o tara curata", asta a fost deviza gazdelor si nu au facut nici un compromis pentru a o respecta. Poate ca noi, romanii, vom avea motive sa ne aducem aminte de acest eveniment si cu putina tristete, insa nu trebuie sa uitam ca aici, la Sydney, am avut cea mai buna comportare din istoria Jocurilor Olimpice. CLASAMENTUL MEDALIILOR aur argint bronz total 1. Statele Unite 39 25 33 97 2. Rusia 32 28 28 88 3. China 28 16 15 59 4. Australia 16 25 17 58 5. Germania 14 17 26 57 6. Franta 13 14 11 38 7. Italia 13 8 13 34 8. Olanda 12 9 4 25 9. Cuba 11 11 7 29 10. Marea Britanie 11 10 7 28 11. Romania 11 6 9 26 12. Coreea 8 9 11 28 13. Ungaria 8 6 3 17 14. Polonia 6 5 3 14 15. Japonia 5 8 5 18 16. Bulgaria 5 6 2 13 17. Grecia 4 6 3 13 18. Suedia 4 5 3 12 19. Norvegia 4 3 3 10 20. Etiopia 4 1 3 8 AUR PENTRU ROMANIA DIANA MOCANU - inot 100 metri spate si 200 de metri spate GIMNASTICA FEMININ (Andreea Raducan, Simona Aminar, Maria Olaru, Loredana Boboc,Andreea Isarescu, Claudia Presecan) - concursul pe echipe CANOTAJ (Constanta Burcica si Angela Alupei) - dublu visle, categoria usoara GABI SZABO - atletism, 5000 de metri CAIAC - CANOE (Mitica Pricop si Florin Popescu) - canoe dublu, 1000 metri. SIMONA AMINAR - gimnastica, individual compus MARIUS URZICA - gimnastica, cal cu minere CANOTAJ (Georgeta Damian, Viorica Susanu, Ioana Olteanu, Viorica Cochela, Maria Dumitrache, Elisabeta Lipa, Liliana Gafencu, Doina Ignat si cirmaciul Elena Georgescu) - 8+1 MIHAI COVALIU - sabie CANOTAJ (Georgeta Damian si Doina Ignat) - dublu rame fara cirmaci ARGINT PENTRU ROMANIA Maria Olaru (gimnastica, individual compus) Beatrice Cislaru (inot, 200 metri mixt) Lidia Simon (maraton) Marian Simion (box) Andreea Raducan (gimnastica, sarituri) Violeta Beclea-Szekely (atletism, 1500 metri). BRONZ PENTRU ROMANIA Beatrice Cislaru (inot, 400 metri mixt) Iulian Raicea (tir) Simona Richter (judo) Simona Aminar (gimnastica, sol) Dorel Simion (box) Gabi Szabo (atletism, 1500 metri) Oana Pantelimon (atletism, inaltime) Mitica Pricop si Florin Popescu (canoe dublu, 500 metri) Mariana Limbau, Raluca Ionita, Elena Radu si Sanda Toma (caiac-canoe patru, 500 metri). Medalie de argint pentru "Taifun" Marian Simion a fost invins de "mafia ex-sovietica" "Ca sa ma invinga, lui Ibraimov nu-i ramine decit sa ma trimita in lumea viselor, adica sa fiu facut KO. Daca verdictul final va fi la puncte, voi cistiga sigur, pentru ca el este un pugilist al carui stil ma avantajeaza, vine la bataie. Eu stiu unde sa-l lovesc. Nu va avea nici o sansa in fata mea". Asa a declarat Marian Simion, campionul mondial al categoriei mijlocie-mica (71 kg), inaintea finalei olimpice disputate ieri, la "Exhibition Halls" din Sydney. Socoteala lui Marian nu s-a potrivit, pina la urma, decit intr-o mica masura. Romanul a inceput mai greu intilnirea, iar ex-sovieticul, experimentat si decis, n-a ratat ocazia sa puncteze de cite ori a avut ocazia. La sfirsitul primei reprize, scorul era de 9-5 pentru kazah, dar meciul nu era nici pe departe decis. Pugilistul "tricolor" si-a dat drumul la joc, dezlantuindu-se in reprizele a doua si a treia, cind si-a izbit adversarul cu serii devastatoare de directe si crosee la figura. Desi punctat cu multa zgircenie de arbitri, Marian a recuperat pas cu pas si, inaintea rundei finale, luase un avantaj de un punct, 19-18. Desi vizibil afectat de iuresul lui Simion, Ibraimov s-a dovedit, insa, un bun incasator, acceptind lupta fara ezitare. Au urmat schimburi de lovituri de mare spectacol, iar ultimele doua minute au ridicat, pur si simplu, intreaga sala in picioare. Marian, zis "Taifunul", a continuat sa boxeze bine pina cu 70 de secunde inainte de ultimul gong, cind conducea cu 21-19. "Bestia din Alma-Ata" a cistigat cu 25 - 23 Profitind de indulgenta arbitrilor, "Bestia din Alma Ata" - asa cum este supranumit Ibraimov - a recuperat insa spectaculos si, in final, s-a impus cu 25-23. Deznodamint la care s-a ajuns nu inainte ca Gheorghe Simion, tatal si antrenorul lui Marian, sa fie dat afara din sala de arbitrul de ring, dupa repetate proteste la adresa manierei de punctaj. Cu ochii tumefiati de loviturile primite, vizibil afectat de cele opt minute petrecute in compania romanului, dar vazut invingator de brigada de arbitri, kazahul a mai avut puterea, dupa final, sa fluture steagul tarii sale, sub privirile unei asistente revoltate de cele petrecute. Singurul reprezentant al Romaniei intr-o finala olimpica de box dupa 12 ani trecuse milimetric pe linga o izbinda istorica. Isprava unica in Romania, care dateaza de 44 de ani, cind Nicolae Linca se incununa cu aur la Melbourne. La final, invinsul, medaliat cu argint, abia isi mai gasea cuvintele: "Nu stiu ce s-a vazut din afara, dar eu in ring am simtit ca sint invingator. Kazahul este un boxer foarte, foarte tare, dar astazi am fost mai bun decit el. Imi pare rau ca s-a intimplat asa". Francisc Vastag, antrenorul lotului national, era si el indignat de deznodamintul finalei: "Marian a fost evident mai bun. Trebuia sa cistige. Este a doua oara cind sintem frustrati la aceasta Olimpiada. Sincer va spun ca nici nu mai stiu ce sa cred". Cel mai vehement a fost Dorel, fratele lui Marian, care la aceste Jocuri Olimpice s-a ales numai cu medalia de bronz, desi avea mari sanse la titlul olimpic. " S-a vazut clar ca arbitrii au fost contra noastra. Marian a punctat de cel putin cinci ori la corp, dar loviturile sale nu au fost socotite. Cind esti mic, nu poti sa faci nimic", a spus cu naduf Dorel. Ion Serban, presedintele Federatiei Romane de Box, a fost si el extrem de revoltat la adresa celor care "au pus la cale favorizarea pugilistilor din est". "Mafia ex-sovietica si-a facut din nou datoria. Pentru ca nu au avut ce face in fata cubanezilor, ne-au furat pe noi". Rusul Oleg Saitov e ziarist la "Pravda" Romania a avut, la aceasta Olimpiada a mileniului, zece pugilisti calificati. Obiectivul, stabilit in functie de valoarea "tricolorilor", a fost de cel putin cinci medalii, dintre care una de aur. Din pacate, favoritii nu si-au putut pune in valoare calitatile. Rind pe rind, pugilistii pregatiti de Francisc Vastag si Grigore Bondavali au parasit competitia prematur, in sferturile de finala, in cursa medaliilor raminind numai fratii Simion, a caror pregatire pentru intrecerea de la Antipozi s-a efectuat separat de restul lotului, sub indrumarea antrenorilor Gheorghe Simion si Mircea Simon. Deceptiile lotului au fost Crinu Olteanu, campion mondial "en-titre" la categoria 54 kg, Constantin Onofrei, la super-grea, si George Lungu, reprezentantul nostru la categoria usoara (60 kg), care a avut si sansa celui mai bun culoar pentru intrarea in finala. Ultimii doi, Onofrei si Lungu, si-au manifestat intentia de a trece la profesionism, ei semnind deja un precontract cu clubul german "Universum Box Promotion", grupare pentru care a luptat si Mihai Leu, singurul roman care a reusit sa cistige titlul suprem la box profesionist. Marian si Dorel Simion se pare ca vor face si ei pasul spre "profi". Tatal lor a anuntat ca se gindeste la aceasta varianta, dar decizia finala va fi luata dupa cintarirea tuturor ofertelor. Din cele 12 finale olimpice de box, cubanezii au cistigat patru. Ex-sovieticii - rusi, kazahi si uzbeci - au luat cinci titluri. Una dintre aceste medalii de aur, cea cistigata de rusul Oleg Saitov, la categoria 67 de kilograme, a reprezentat si o premiera absoluta pentru mass-media. Saitov a adus primul titlu olimpic din istorie pentru ziaristi, el fiind angajat, in acest moment, ca redactor la Departamentul economic la popularului cotidian moscovit "Pravda". Alte trei tari, Anglia, Franta si Thailanda, au cucerit cite o medalie de aur. LAURENTIU CIORNEI MATEI UDREA Ultimul aur romanesc a venit de la canoe Copiii lui Patzaichin Al 11-lea titlu olimpic, si totodata ultimul, al delegatiei Romaniei la Sydney a venit, simbata, din partea echipajului masculin de canoe dublu 1.000 de metri, alcatuit din Florin Popescu si Mitica Pricop. Cei doi s-au impus clar, cu aproape doua lungimi de barca, in fata rivalilor din Cuba si Germania. Compatriotii nostri au dominat cap-coada cursa desfasurata pe apele complexului de la "International Regatta Center", nelasind nici o speranta adversarilor, fiind cronometrati la final in 3:37,35, in vreme ce cubanezii Rojas si Pereira au oprit cronometrul la 3:38,75, iar nemtii Kober si Utess - la 3:41,12. Echipajul Rusiei, campion mondial en-titre, a terminat pe locul patru, la mai bine de patru secunde de romani! Popescu si Pricop au reusit duminica, in ultima zi a Olimpiadei, sa obtina medalia de bronz in proba de canoe dublu 500 de metri, cu timpul de 1:54,26, fiind intrecuti de echipajele Ungariei (1:51,28) si Poloniei (1:51,53). O alta medalie de bronz a fost cucerita de echipajul feminin de caiac 4 (Mariana Limbau, Raluca Ionita, Elena Radu si Sanda Toma) in proba de 500 de metri, fetele noastre, care au fost cronometrate in 1:37,10, fiind invinse de Germania (1:34,53) si Ungaria (1:34,94). La caiac dublu feminin 500 metri, proba a carei finala a avut loc ieri, Mariana Limbau si Raluca Ionita au ratat de putin obtinerea unei medalii de bronz, terminind pe locul 4 (1:59,26), in dauna echipajului polonez (1:58,78). Florin Popescu Data nasterii: 30 august 1974 Locul nasterii: Iancu Jianu Inaltime: 1,83 m Greutate: 80 kg Hobby: fotbalul Performante anterioare: campion mondial (C4 1.000 metri) in 1997, campion european (C2 500 metri) in 1999, vicecampion mondial (C2 1.000 metri) in 1998, vicecampion european (C2 1.000 metri) in 1999 Persoana pe care o admira cel mai mult: Ivan Patzaichin Mitica Pricop Data nasterii: 25 octombrie 1977 Locul nasterii: Constanta Inaltime: 1,78 m Greutate: 76 kg Hobby: computerele Performante anterioare: vicecampion mondial (C4 500 metri si C4 1.000 metri) in 1999 Persoana pe care o admira cel mai mult: Ivan Patzaichin Mutu, cel mai slab de la Verona Simbata dupa-amiaza, in Italia a inceput o noua editie a campionatului de fotbal. La Bari, echipa lui Mutu, Hellas Verona, a reusit sa obtina un egal, 1-1. Fotbalistul roman a evoluat 63 de minute, dar a avut o prestatie modesta. El a primit, alaturi de colegul sau din linia de atac, Adailton, nota 5 in cotidianul "Tuttosport", cel mai slab calificativ al partidei. Golurile au fost marcate de Andersson (min. 36 - din penalty), respectiv Gonnella (min. 42). Intr-o alta partida, disputata tot simbata, dar in nocturna, Juventus a invins la Napoli cu 2-1. A fost revansa lui Del Piero in fata lui Zeman, antrenorul ceh care stirnea, acum doi ani, scandalul "musculosilor" de la Juventus. Actualul tehnician de la Napoli pretindea atunci ca Del Piero si Vialli au musculatura suspect de dezvoltata si ca ei ar fi luat susbstante interzise. "Decarul" de la Juve a facut un meci mare pe "San Paolo", reusind sa-i inchida gura lui Zeman, care a avut puterea sa recunoasca, la final, ca jucatorul torinez e de clasa mondiala. Golurile partidei de la Napoli au fost marcate de Stellone (min. 40), respectiv Kovacevic (min. 68) si Del Piero (min. 74). Celelalte partide ale primei etape s-au incheiat dupa inchiderea acestei editii. BOGDAN GHEORGHE Grozavu face furori in Zweite Bundesliga Surpriza etapei a saptea din Bundesliga s-a consemnat la München, unde Bayern a fost invinsa cu 1-0 de Hansa Rostock. Din fericire pentru bavarezi, Shalke 04, ocupanta pozitiei secunde, a cedat si ea, 0-2 la Hamburg, Bayern raminind pe primul loc la un punct distanta. Energie Cottbus, fara Vasile Miriuta, suspendat trei etape dupa eliminarea de simbata trecuta, dar cu Laurentiu Reghecampf in teren 90 de minute, a obtinut un punct la Kaiserslautern. "Energeticienii" ramin in continuare pe ultimul loc al clasamentului, cu patru puncte cistigate in sapte meciuri, iar programul este infernal: acasa cu Bayern, simbata viitoare, si apoi, in deplasare, la Berlin, cu Hertha. In divizia a doua germana, Leo Grozavu a fost titular si a avut o evolutie foarte buna pentru FC Saarbrucken, care a invins cu 3-2 pe RW Oberhausen. Echipa fotbalistului roman se afla pe locul al doilea in clasament, la doar un singur punct de liderul FC Nurnberg. Internationalii Dorinel Munteanu si Ionel Ganea s-au intilnit aseara, in partida VfL Wolfsburg - VfB Stuttgart, contind pentru Bundesliga. Iata rezultatele complete ale etapei a 7-a din prima divizie germana: Eintracht Frankfurt - Borussia Dortmund 1-1 (G. Wimmer min. 22 / Bobic min. 72); SV Hamburg - Shalke 04 2-0 (Heinz min. 35, Mahdavikia min. 83); Bayern München - Hansa Rostock 0-1 (Brand min.16); VfL Bochum - SpVgg Unterhaching 3-0 (Maric 49, 89 Peschel 68); FC Kaiserslautern - Energie Cottbus 1-1 (H. Koch min.3 din penalty / Micevski min. 48); Bayer Leverkusen - TSV München 1860 0-0. ( B.G.) Bastia revine in frunte Etapa a zecea din campionatul Frantei a readus pe Bastia pe prima pozitie a clasamentului. Corsicanii, care au invins la limita pe FC Metz pe stadionul Furiani, au depasit pe Paris Saint Germain, care nu a reusit decit un meci nul in Bretania, pe terenul lui Guingamp. De remarcat si faptul ca echipele clasate pe locurile trei si patru, Lens si Monaco, nu au reusit decit rezultate de egalitate pe propriile arene, 0-0 cu Strasbourg, respectiv 2-2 cu Bordeaux. Guingamp - Paris SG 1-1 (0-0); Au marcat: Rodriguez (min. 60 din penalty)/Luccin (min. 88). Monaco - Bordeaux 2-2 (2-1); Simone (min. 22), Gallardo (min, 35)/Pauleta (min. 37), Wilmots (min. 81). Saint-Etienne - Rennes 0-2 (0-1); Turdo (min. 45), Diatta (min. 90). Bastia - Metz 1-0 (1-0); Casanova (min. 42). Lens - Strasbourg 0-0. Troyes - Sedan 1-1 (0-1); Ghazi (min. 90)/Quint (min. 20). Toulouse - Auxerre 0-1 (0-1); Guivarc'h (min. 21). (A.B.) Victorie pentru Ciobi In etapa a opta din campionatul belgian de fotbal, echipa la care evolueaza internationalul Liviu Ciobotariu (prezent pe teren toate cele 90 de minute), Standard Li?ge, a obtinut o spectaculoasa victorie in fata lui Westerlo. De remarcat ca Michael Goosens a reusit sa inscrie nu mai putin de patru goluri. Standard se mentine pe pozitia a patra in clasament, la egalitate de puncte cu echipa de pe locul al treilea, Mouscron. Iata rezultatele si marcatorii din aceasta etapa: Standard Liege - Westerlo 5-3 (4-1); Goossens (min. 12, 19, 38 si 45), Yobo (min. 75)/Pelic (min. 22), Mitrovic (min. 52), Boeka-Lisasi (min. 89). La Louviere - Saint-Trond 1-0 (1-0). Buelinckx (min. 18). Germinal Beerschot - Eendracht Aalst 2-0 (0-0); Degryse (min. 60), Severeyns (min. 65). Lokeren - Beveren 1-1 (1-1); Gretarsson (min. 45)/Thans (min. 13 din penalty). Lierse - Harelbeke 4-1 (2-0); Meir (min. 5), Somers (min. 16), Cavens (min. 47), Veretennikov (min. 90)/L. Kubik (min. 73). Vineri s-a jucat meciul Excelsior Mouscron - Charleroi 3-0 (2-0); Mitrovic (min. 13 si 42), Zewlakow (min. 74). ANDREI BESUTIU Flash Gherasim, trimis in tribuna Dupa ce Didi Prodan a adus echipa bucuresteana in avantaj, centralul Sorin Altmayer s-a indreptat catre banca de rezerve a Rocarului si a constatat ca sint multe, prea multe persoane in acea zona. Titi Dumitriu, antrenorul celor de la Berceni, a luat hotarirea ca Daniel Gherasim sa paraseasca banca. Fostul portar a urmarit restul partidei din gura tunelului care ducea la vestiare. Chivorchian avea chef de glume Gheorghe Chivorchian, presedintele bacauanilor, era extrem de suparat la sfirsitul partidei. "Am luat doua goluri foarte rapide. Le-am luat cind eram la hotel", spunea ironic seful moldovenilor. Chivorchian nu intelegea de ce dupa un meci foarte bun, cu Dinamo, a urmat o partida atit de slaba: "Ma intreb cum de au putut juca intr-un anumit fel duminica, iar astazi atit de slab. Poate pauza de doua saptamini le va prinde bine". In privinta votului pentru postul de presedinte al Ligii, Gheorghe Chivorchian a declarat ca se mai gindeste si ca nu este exclus sa se abtina de la vot. Falemi l-a accidentat pe Vladoiu Spre finalul meciului, Falemi si Vladoiu s-au aruncat spre o minge si atacantul Stelei a parasit vestiarul sprijinit de coechiperi. Staff-ul Stelei credea, la putine minute dupa terminare partidei, ca ar putea fi vorba de o ruptura de ligamente. Jean Vladoiu, poate cel mai bun atacant al momentului din campionatul intern, a spus "la revedere" echipei nationale pentru jocul cu Italia, plecind din stadionul "Ion Oblemenco" cu lacrimi in ochi. In aceeasi situatie se afla si mijlocasul Universitatii, Augustin Calin, care s-a autoaccidentat in minutul 44, calcind pe minge. (M.M.) "Noapte buna", Steaua! Suporterii Universitatii au tinut cu tot dinadinsul sa strice somnul fotbalistilor stelisti, in noaptea dinaintea meciului. Citiva zeci de fanatici au scandat numele echipei favorite in fata hotelului "Jiul" din Craiova si au aruncat cu petarde. Politia a intervenit repede si a operat trei arestari. ( M.M.) Domocos, sef de galerie Dupa ce a fost eliminat, mijlocasul Viorel Domocos nu a plecat la vestiare. A ocolit tunelul la capatul caruia stateau exilatii Florin Marin si Mustaca, a sarit gardul de la peluza si a vazut restul meciului impreuna cu galeria echipei sale. Cu greu, unul dintre maseuri a reusit sa-l convinga sa imbrace o bluza de trening. (M.M) Fata care se culca la ora 21.00 Cind o vezi pe Gabi Szabo, e greu sa crezi ca ai in fata sportiva care domina de aproape trei ani semifondul mondial. Micuta, aparent firava, te intrebi de unde are atita energie. Dimensiunile ei sint mai mult decit surprinzatoare. Gabi Szabo masoara 1,58 metri inaltime, are 58 cm in talie, cintareste 42 de kilograme si poarta numarul 36 la picior. Alearga cel putin 90 de kilometri pe saptamina, 4 000 pe an, ceea ce inseamna ca, in cei 12 ani de cind alearga, a facut deja, pas cu pas, inconjurul Pamintului pe la Ecuator. Doctorii spun ca, in timpul unui concurs, pulsul lui Gabi ajunge la 220, iar tensiunea atinge niveluri peste 20. Din cele 365-366 de zile ale unui an, nu trece nici una in care Gabi Szabo sa nu faca macar un antrenament, indiferent unde s-ar afla. Sedintele asa-zis lejere, in care isi impune un ritm mai slab, se numara pe degetele de la o mina si au totdeauna un motiv intemeiat: vin dupa un zbor lung si obositor cu avionul, spre exemplu. O zi din viata ei arata exasperant de monoton: 7,20 - trezirea, 7,30 - masa, 9,30 - antrenament, 12,30 - masa, 13,30 - somn, 16,30 - antrenament, 20,00 - masa, 21,00 - somn. Ca sa reziste acestui ritm, Gabi nu intirzie niciodata la culcare dupa ora 21,00 si doarme 12 ore din 24. Zilnic. Aniversarile, ale ei si ale celor apropiati, Craciunul si Pastele nu au niciodata regim special. Se poate vorbi de o mica exceptie de Revelion, cind asteapta miezul noptii pentru a ciocni o cupa cu sampanie. Dupa care, ati ghicit, merge la culcare. Cuvintul exceptie nu exista in vocabularul Gabrielei Szabo. (E.P.) "Leii neimblinziti" au devorat Spania Ultimele doua zile ale Jocurilor Olimpice de la Sydney au programat si majoritatea finalelor la probele de jocuri de echipa. Volei masculin: Iugoslavia - Rusia 3-0 (22, 22, 20); volei feminin: Cuba - Rusia 3-2 (-25, -32, 19, 18, 7); handbal feminin: Danemarca - Ungaria 31-27 (14-16); handbal masculin: Rusia - Suedia 28-26 (13-14); polo masculin: Ungaria - Rusia 13-6 (3-1, 5-1, 2-2, 3-2); fotbal masculin: Camerun - Spania 2-2 (0-2, 2-2), 5-3 la penalty-uri; baschet masculin: SUA - Franta 85-75 (46-32); baschet feminin: SUA - Australia 76-54 (43-30). (A.B.) Atletismul romanesc a mai ciugulit trei medalii Atletismul romanesc a cucerit simbata alte trei medalii. Este vorba de o medalie de argint si una de bronz in cursa feminina de 1500 de metri, prin Violeta Beclea-Szekely si, respectiv, Gabriela Szabo, si o alta medalie de bronz la saritura in inaltime, prin Oana Pantelimon. Proba de 1500 de metri era cea de la care asteptau inca un titlu olimpic, mai ales ca reprezentantele noastre, Gabriela Szabo - "Atleta anului 1999" - si Violeta Beclea-Szekely, erau printre favoritele competitiei. Totusi, din cauza unei caderi a americancei Marla Runyan, Szabo a fost incurcata si a pierdut timp pretios, astfel ca a intrat pe ultima turnanta pe una din ultimele pozitii. Finisul devastator, recunoscut, al Gabrielei Szabo s-a facut din nou remarcat, insa secundele pierdute anterior nu i-au permis bistritencei sa obtina mai mult de medalia de bronz, cu timpul de 4,05:27. Violeta Beclea-Szekely a avut si ea ceva probleme, fiind "inchisa" la coarda de mai multe ori de catre adversare. Totusi, ea a fost aproape, la sprintul final, sa o depaseasca pe algerianca Nouria Merah-Benida (4,05:10), dar a sosit la cinci sutimi de secunda in urma acesteia. Si proba feminina de saritura in inaltime a avut doua reprezentante ale tarii noastre: Monica Iagar Dinescu si Oana Pantelimon. Desigur, favorita noastra era, prin prisma rezultatelor din acest an, Monica Iagar Dinescu, dar aceasta nu a reusit sa sara decit 1,93 m, performanta care a clasat-o pe pozitia a noua. In schimb, Oana Pantelimon s-a oprit la 1,99 m, la fel ca si suedeza Kajsa Bergqvist, ambele sportive obtinind medalia de bronz. Medalia de aur a revenit rusoaicei Elena Elesina, cu rezultatul de 2,01 m, iar cea de argint saritoarei Hestrie Cloete (Africa de Sud), cu aceeasi performanta. Diferenta intre cele doua a fost facuta la saritura de la 1,96 m, unde rusoaica a trecut din prima, in timp ce Cloete a avut nevoie de doua sarituri.(A.B.) Romania, locul 7 la handbal feminin Echipa feminina de handbal a Romaniei a pierdut, simbata, cu 22-29 (12-12) in fata reprezentativei similare a Austriei, intr-un meci contind pentru locurile 5-8 din cadrul turneului olimpic. Ieri, jucatoarele noastre au disputat partida pentru locurile 7-8 impotriva nationalei Braziliei de care au dispus cu 38-33 (17-15), la capatul unui meci destul de echilibrat. Pentru locul 5 s-au intilnit Austria si Franta, iar primele s-au impus cu 33-32, dupa prelungiri (13-8, 25-25). (D.N.) Luptatorii romani au dezamagit Ultimul reprezentat al luptelor romanesti care a intrat in competitia olimpica a fost Nicolae Ghita, participant, simbata, la categoria 85 de kilograme, stilul liber. Ghita n-a facut altceva decit sa confirme slaba comportare a luptatorilor nostri la aceste Jocuri Olimpice, nereusind sa treaca de grupa preliminara in care a fost repartizat. Ghita l-a invins pe Akesse Aka (Coasta de Fildes) cu 10-0, insa a pierdut celelalte doua meciuri din grupa, 3-5 cu Khadem Azghadi (Iran) si 1-2 cu Gabor Kapuvari (Ungaria), terminind pe locul 3. (S.T.) Dennis Serban, o noua victorie Elche CF, formatie la care evolueaza si romanul Dennis Serban, a invins, in Segunda Division, pe Lleida cu 2-1 (0-0). Ex-stelistul s-a aflat in teren timp de 89 de minute, fiind inlocuit de Molnar. Dennis Serban a fost cel mai bun jucator al gazdelor, conform publicatiilor spaniole de specialitate, si a ratat mai multe ocazii clare de a marca. (D.N.) Real Madrid n-a putut cistiga cu un om in plus In prologul etapei a patra din campionatul Spaniei, Racing Santander a terminat la egalitate, 0-0, acasa, cu Real Madrid. Chiar daca rusul Bestciastnii, de la gazde, a primit cartonasul rosu in minutul 45, formatia pregatita de Vicente del Bosque n-a reusit sa inscrie in repriza secunda desi a avut nenumarate oportunitati de a marca. (D.N.) Thriller pe "Anfield Road" Simbata, etapa a opta din Premier League a adus un gol important reusit de Dan Petrescu, gol care a reprezentat un punct pretios pentru echipa sa, Bradford City, in deplasare la Londra, cu West Ham. Aceasta etapa a programat un meci cu o evolutie pasionanta a scorului. Pina la urma, Leeds United s-a impus cu scorul de 4-3 in fata lui Tottenham, intr-un meci in care Mark Viduka, Alan Smith si Serghei Rebrov au reusit fiecare cite o dubla. Aston Villa a reusit o victorie clara in intilnirea cu Derby County, iar Ipswich s-a impus la fel de clar la Liverpool, in meciul cu Everton. De remarcat si faptul ca Alan Shearer a adus o victorie importanta pentru Newcastle pe terenul lui Manchester City. Iata rezultatele si marcatorii: Aston Villa - Derby County 4-1 (2-0); Au marcat: Joachim (min. 28 si 87), Merson (min. 37), A. Wright (min. 54)/Riggott (min. 61). Charlton Athletic - Coventry City 2-2 (0-1); Hunt (min. 60), Johansson (min. 88)/Aloisi (min. 41), Bellamy (min. 71 din penalty). Everton - Ipswich Town 0-3 (0-1); McGreal (min. 19), Stewart (min. 49 si 60). Leeds United - Tottenham Hotspur 4-3 (0-1); Viduka (min. 52 si 55), A. Smith (min. 60 si 64)/Rebrov (min. 37 si 74), Perry (min. 62). Manchester City - Newcastle United 0-1 (0-0); Shearer (min. 74). Southampton - Middlesbrough 1-3 (0-1); Pahars (min. 81)/Boksic (min. 17 si 82), Festa (min. 32). West Ham United - Bradford City 1-1 (1-0); J. Cole (min. 26)/D. PETRESCU (min. 90).(A.B.) 