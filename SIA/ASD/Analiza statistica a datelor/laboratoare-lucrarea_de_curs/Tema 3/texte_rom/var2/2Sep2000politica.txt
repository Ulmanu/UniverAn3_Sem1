 Ministrul agriculturii nu pricepe ce au externele cu coada vacii Ioan Muresan: "Catastrofa SAPARD este o bomba electorala lansata de Petre Roman" Un nou subiect de disputa intre partenerii de coalitie este programul SAPARD dezvoltat de Uniunea Europeana, care prevede acordarea unui credit nerambursabil de 150 de milioane de dolari pentru agricultura si dezvoltare regionala. Ca de obicei in astfel de cazuri, "buba" se sparge in momentul cind trebuie stabilit cine va administra banii picati din stelele UE. In cazul nostru concret, apropierea campaniei electorale este de natura sa sporeasca interesul pentru acest program, astfel ca, desi aparent nu are nici o legatura cu domeniul, Ministerul Afacerilor Externe s-a implicat in problema, initiind o ordonanta de urgenta privind infiintarea unei agentii guvernamentale care sa nu fie subordonata Ministerului Agriculturii si care sa gestioneze banii. Desigur, un bun prilej pentru liderul PD de a marca puncte in dauna ministrului taranist de resort. MAE isi justifica implicarea afirmind ca "atitudinea MAA fata de acest proiect pune sub semnul indoielii vointa Ministerului Agriculturii de a solutiona problemele derivate din angajamentele asumate de tara noastra si insasi credibilitatea Romaniei fata de Uniunea Europeana". Va prezentam in continuare raspunsurile pe care ni le-a oferit cel vizat de criticile lui Petre Roman, ministrul agriculturii, Ioan Avram Muresan. - Este adevarat, domnule ministru, ca agricultura romaneasca a pierdut 150 de milioane de dolari in urma disputelor intre ministere? Cine va gestiona, in cele din urma, fondurile UE si cum a ajuns Romania sa fie unica tara din est care nu a reusit pina la aceasta ora sa puna la punct sistemul de gestionare a acestor fonduri? - Agricultura romaneasca nu a pierdut nici un ban din aceste fonduri, din simplul motiv ca aceste fonduri inca nu s-au alocat pentru nici una dintre tarile din est. Acest program dezvoltat recent de UE, SAPARD (Planul National pentru Agricultura si Dezvoltare Rurala) presupune trei componente, pe de-o parte planul de dezvoltare rurala, agentia care sa se ocupe de program si, mai ales participarea financiara romaneasca la proiect, fara de care banii comunitari nu vin. Aceasta participare romaneasca la proiect inseamna 1.000 de miliarde care nu au fost prevazuti in buget si care urmeaza sa apara abia la rectificarea bugetara. Catastrofa SAPARD de care vorbesc unele ziare nu exista. Exista insa unele interese ca acest program pentru agricultura sa fie administrat de o agentie guvernamentala subscrisa unui alt minister decit cel al agriculturii, ceea ce este absurd. Acest minister este cel al afacerilor externe, care, de altfel, a aruncat falsa bomba pe piata media, vizind un cistig de natura electorala. Eu am acceptat ca Ministerul Finantelor sa se ocupe de platile ce decurg din acest proiect, numai ca acolo este secretar de stat o doamna a Partidului Democrat, ceea ce explica faptul ca proiectul unei noi agentii de coordonare SAPARD a apartinutÉ Ministerului Afacerilor Externe, adica lui Petre Roman. Care este in campanie electorala. - De ce credeti ca MAE ar putea fi interesat in administrarea unui proiect UE pe agricultura? - Nu cred ca este interesat atit de proiectul in sine, cit de posibilitatea de a administra niste bani veniti din afara, numai ca, din nefericire pentru ei, autoritatea de reglementare in domeniul agriculturii este Ministerul Agriculturii. Partidul Democrat s-a invatat sa gestioneze tot felul de fonduri externe, asa cum s-a petrecut cu fondurile PHARE intrate prin Ministerul Cercetarii, condus la vremea respectiva de un pedist, asa cum se petrece cu programul ISPA, derulat de Ministerul Transporturilor si despre care nu se mai aude nimic. Este o incercare de a controla niste fonduri. Singura lor problema este aceea ca acest program este unul pentru agricultura si mai putin sau chiar deloc pentru afaceri, fie ele si externe, cu care se ocupa MAE. RADU PREDA Iliescu, Roman, Stolojan, Isarescu Semnaturi ilegale pentru candidatii la presedintie In 1996, au fost nu mai putin de 14 candidati la Presedintia Romaniei. O adevarata invazie. Pentru a reglementa aceasta situatie, Guvernul Romaniei a dat Ordonanta de Urgenta nr. 129 din 30 iunie 2000, publicata in "Monitorul Oficial" nr. 311 din 5 iulie 2000. Executivul a hotarit ca numarul de semnaturi necesare pentru un candidat la presedintie sa creasca de la 100.000 la 300.000. In plus, ordonanta prevedere, in articolul 2, aliniatul 3, urmatoarele: "Lista sustinatorilor este un act public, sub sanctiunea prevazuta de articolul 292 din Codul penal. Lista sau listele sustinatorilor trebuie sa cuprinda data alegerilor, prenumele si numele candidatului, precum si prenumele si numele, data nasterii, adresa, denumirea, seria si numarul actului de identitate si semnaturile alegatorilor care sustin candidatura". Desi legea specifica clar ca pe tabele trebuie mentionata expres data alegerilor, mai multe partide au inceput sa stringa semnaturi inainte de a afla data alegerilor. Astfel in data de 14 august 2000, PDSR-ul prin vocea secretarului executiv al partidului, Corina Cretu anunta cu mindrie ca s-au strins peste 300.000 de sematuri pentru candidatura lui Ion Iliescu la Presidentia. Guvernul a hotarit abia dupa 10 zile ca data alegerilor va fi 26 noiembrie, insa prevazatori, pedeseristii s-au apucat din timp de treaba, urmind probabil sa completeze pe tabelele deja strinse data alegerilor. La stringerea semnaturilor a dat un ajutor si Partidul Umanist Roman condus de Dan Voiculescu, care inca din 21 iulie a inceput actiunea de stringere a semnaturilor. Nici liberalii nu s-au lasat mai prejos, incepind din 12 august stringerea de semnaturi pentru Theodor Stolojan, la fel ca si ApR-ul lui Teodor Melescanu. Nimeni nu contesta ca aceste personalitati nu ar putea stringe aceste semnaturi, mai ales pentru Ion Iliescu acest lucru fiind o bagatela. Insa acest lucru trebuie facut numai dupa anuntarea datei alegerilor. Pentru a stopa inflatia de candidati la presedintie, Ordonanta de Urgenta a Guvernului a modificat numarul de semnaturi necesare de la 100.000 la 300.000. Adica a oferit sanse doar personalitatilor care intr-un timp restrind pot stringe 300.000 de candidaturi. Ori nerespectarea ordonantei sau "ocolirea" ei nu aduce nici o limpezire a apelor in politica. Pentru ca pe parcursul unui an intreg electoral, orice candidat - gen Mudava - poate stringe semnaturile necesare. Nu are rost sa amintim de candidati "surpiriza", cum este Lucian Orasan, proaspat intors din SUA care stringe semnaturi din iunie. Contactati mai multi oameni politici au incercat sa ne explice ca fiind an electoral, se subintelege ca aceste semnaturi sint pentru aceste alegeri, iar simpla mentiune a anului ar fi suficienta. Asta desi in Ordonanta este specificat clar: "data alegerilor"! Pentru a se apara, mai toti l-au aratat cu degetul pe Mugur Isarescu, care care se string semnaturi in acelasi mod. Numai ca adeziunile pentru Isarescu sint facute pentru a-l obliga pe acesta sa candideze si nu pentru Biroul Electoral Central. Oricum, stringerea non-stop a astfel de adeziuni pe parcursul unui intreg an electoral incalca si legea electorala, pentru ca stringerea de semnaturi nu este altceva decit campanie electorala. FLORIAN BICHIR Un candidat la presedintie zgircit si obsedat de munca Portretul lui Stolojan, "pictat" de familie, colegi si prieteni Staff-ul de campanie al candidatului PNL la Presedintia Romaniei, Theodor Stolojan, a avut ideea de a face citeva "focus-grupuri" pentru a vedea care este imaginea pe care o are prezidentiabilul liberal in ochii cunoscutilor. Surse din staff-ul de campanie al lui Stolojan ne-au precizat ca aceste "focus-grupuri" au fost alcatuite din persoane apropiate lui, inclusiv membri ai familiei. Criteriile dupa care au fost selectate opiniile lor nu se cunosc, insa rezultatul se intinde pe doua pagini, grupate sub titlul "Theodor Stolojan vazut de cei care il cunosc", si cuprinde consideratii despre candidatul liberal. Acest material a fost distribuit ieri, impreuna cu o biografie a lui Stolojan, participantilor la Delegatia Permanenta a PNL. Astfel, aflam ca Stolojan nu este vazut ca un tip care este "mina sparta". Iata ce spun apropiatii: - " Este extrem de masurat cu banii, lumea zice ca este zgircit" - "Cind a fost prim-ministru nu numai ca a avut un buget de austeritate, a redus functiile de birocrati, «a taiat» in secretari de stat si a injumatatit cestile de cafea si paharele de protocol" - "Ultimul rind de costume bune il are din 1991, de cind a fost votat de parlament ca prim-ministru" - "Isi face piata in Amzei si intreaba intotdeauna cind cumpara «da' de ce e asa de scump?!»" "Stolo" nu este nici pe departe un gurmand, dupa cum o arata si silueta: - "Maninca putin si prefera alimentele de baza. Daca are o discutie mai interesanta, trece cu usurinta peste masa" Un candidat cu doi copii realizati, o nevasta frumoasa, desteapta, care nu-l bate la cap, si doi ciini - acesta ar fi portretul-robot al capului de familie Stolojan, la care se adauga si vecinatatea unor personalitati din lumea politica si bancara - "Are doi copii care isi vad de serviciile lor si un nepotel pe drum din partea Adei, fata lui, casatorita cu un medic" - "El are un ciobanesc mioritic care maninca de toate, iar sotia lui are un cocker mai pretentios" - "Locuieste in acelasi bloc cu Mugur Isarescu, Eugen Dijmarescu si Bogdan Baltazar" - "Sotia, Elena Stolojan, nu se amesteca in problemele de serviciu ale sotului. Au 30 de ani de casnicie, a luat-o de nevasta pentru ca e frumoasa si desteapta" - "Are totusi o datorie mare fata de familie pentru ca de multe ori a stat la serviciu in loc sa stea cu ei; si de multe ori s-au ciondanit fiindca venea obosit si marcat de problemele de la serviciu". Un angajat-model care, pentru ca stie ce inseamna "sa maninci o piine de la stat", s-a obisnuit sa vina la birou la aceeasi ora cu portarul. La acestea se adauga o cariera facuta dupa principiul "prin noi insine" - "A avut o cariera lunga de functionar, stie ce inseamna sa maninci o piine de la o institutie de stat" - "De cind se stie, vine la birou la ora sapte; facea asta si la Banca Mondiala si si-a exasperat multe generatii de colegi cu acest obicei" - "De foarte multe ori, dimineata e singur cu portarul institutiei si ramine asa o buna bucata de vreme". - "Nu e dator nimanui pentru cariera sa. A fost selectat si promovat pentru ca si-a facut treaba foarte bine. Nici Iliescu, nici Roman nu l-ar fi sustinut pentru postul de ministru si prim-ministru daca n-ar fi vazut ca este omul care cunoaste si, in acelasi timp, si «trage»". MADALINA SISU Emil Constantinescu e convins ca Isarescu va fi un presedinte mai bun decit el "Mugur Isarescu nu ar trebui sa-si dea demisia daca va candida la presedintie. Asta este una dintre multele prostii care se prezinta sub forma de lucruri inteligente", a declarat seful statului, Emil Constantinescu, la Timisoara. Convins ca Mugur Isarescu va fi un presedinte mai bun ca el, Emil Constantinescu a precizat, conform Mediafax, ca "toate tarile democratice din lume au premieri care participa la campanii electorale fiind prim-ministri - Kohl, Thatcher, Blair. Aceasta aberatie, care nu are nici o legatura cu democratia, pare sa aiba un aer de obiectivitate. Asta ar insemna ca si un presedinte care candideaza pentru al doilea mandat ar trebui sa-si dea demisia". ( T.G. ) Ridicarea pragului electoral - o decizie inutila S-a spus de prea multe ori ca una dintre cauzele principale pentru care lucrurile merg rau in Romania sta in ineficienta sistemului politic. Ar fi vorba mai intii de toate de componenta parlamentului, institutia fundamentala a democratiei. Un parlament fragmentat, fara personalitate, nu este capabil sa-si exercite principala sa functie: aceea de a genera un guvern responsabil, ale carui masuri sa fie resimtite pozitiv de fiecare individ in parte. Este un mecanism simplu, singurul care poate schimba in bine viata oamenilor intr-un regim democratic. Un parlament aglomerat, cu o multime de partide si partidulete, nu poate conduce la o guvernare solida. Dintr-un parlament pestrit nu poate rezulta decit un guvern la fel de pestrit. Actuala guvernare este un exemplu nefericit. Tema proprietatii a iscat interminabile dispute intre PNTCD si PD, drepturile minoritatilor au inflamat relatiile dintre UDMR si ceilalti, iar reducerea fiscalitatii a pus deseori pe pozitii adverse PNL-ul cu restul partenerilor. Una peste alta, prea atente la interese de grup sau la "meciuri" in interiorul puterii, partidele majoritatii au uitat esentialul: incotro se indreapta tara sub comanda lor. Asa a facut si PDSR-ul, pe vremea "patrulaterului rosu", intr-o combinatie cu PRM, PSM si PUNR, mai mult decit neproductiva. La zece ani de la revolutie, principalele partide politice au fost impinse sa ia masuri inainte de a fi prea tirziu. S-a cazut la pace, intr-un timp neasteptat de scurt. Toata lumea si-a dat O.K.-ul pentru ridicarea pragului electoral de la 3% la 5%, ca masura imediata menita sa permita imbunatatirea performantei mediului politic. S-a procedat intocmai, in cazul aliantelor: prag electoral de 5+3+1, si asa mai departe, cite un procent in plus pentru fiecare nou partid politic, membru al aliantei. Scopul acestor modificari din Legea electorala era pe cit de simplu, pe atit de important: blocarea accesului in parlament al partidelor mici si incurajarea fuziunilor pe criterii doctrinare, pina la sedimentarea unui for legislativ puternic. Este, in fond, reteta succesului din tarile cu traditie democratica. Cu toate acestea insa, cel putin deocamdata, simplificarea scenei politice ramine un simplu deziderat. Aliantele politice - calauze de partidulete Nici nu s-a uscat bine cerneala pe decizia de majorare a pragului electoral ca principalul partid de opozitie, PDSR, a si inceput negocieri de aliante cu partide a caror cota de audienta aproape ca nu conteaza. Primul in sondaje, PDSR a ajuns sa se caciuleasca la "zero virgula ceva la suta". A fost mai intii PUR, apoi PNR, Partidul Pensionarilor sau, mai nou, PSDR - Athanasiu. Chipurile, PDSR tinteste formarea polului social-democrat. In realitate insa, cu sau fara "sateliti", PDSR graviteaza in jurul aceluiasi scor: 30-35% din voturi la viitoarele alegeri. De altfel, scrutinul local recent incheiat, confirma aceasta marja de manevra a PDSR. Si iata cum, dupa ce s-a umflat in pene si a militat pentru reducerea numarului de partide parlamentare, PDSR poate baga pe usa din dos in parlament partide fara sanse. La fel stau lucrurile si in cazul PNTCD. Taranistii si-au incropit si ei o alianta, CDR-2000, care poate, de asemenea, sa propulseze in parlament formatiuni fara pondere insemnata: UFD, ANCD, FER, Partidul Moldovenilor. Cu sau fara CDR-2000, PNTCD mizeaza cam tot pe aceeasi felie din viitorul parlament. Ce obtine in plus CDR-2000, fata de PNTCD, este exact ce trebuie impartit celorlalti parteneri. Si-atunci, la ce bun o noua alianta? Ea si-ar justifica existenta daca ar avea sanse sa cistige alegerile, or distanta care desparte PDSR de ceilalti competitori nu face realista o asemenea varianta. La umbra aliantelor mai vechi sau mai noi, ajung inca in parlament partide care n-au nici o sansa pe speze proprii. In 1996 au patruns in parlament nu mai putin de zece partide: PDSR, PD, PNL, PNTCD, UFD, FER, PER, PRM, PUNR, PSDR. In viitorul parlament, teoretic au sanse sa acceada urmatoarele formatiuni politice: PDSR, PD, PNL, PNTCD, UFD, ANCD, Partidul Moldovenilor, FER, PRM, ApR. Plus ca ramin in carti PSDR - Athanasiu, PUNR, PUR, partide care incearca si ele sa se "lipeasca" la o alianta sau alta. Iata, asadar, ca la o prima strigare apar nu mai putin de douasprezece partide. Chiar mai multe decit acum patru ani. Nemaivorbind de eventuale factiuni care s-ar putea "oficializa" mai tirziu in partide de sine statatoare, dupa modelul ApR, prin ruptura de PDSR, ori ANCD si PPDR, desprinse mai recent din PNTCD. Rezultatul? Un for legislativ la fel de eterogen ca si acum patru ani. Sau ca acum opt ani. Ce eficienta a avut un astfel de parlament, sau un guvern pe care el l-a incropit ulterior, s-a vazut deja. Intre timp, au mai trecut vreo opt ani. S-a marit si pragul electoral la 5%. S-au facut si declaratii de buna intentie. Toata lumea s-a batut cu pumnul in piept ca a gasit solutia care sa miste Romania din loc. In realitate, nimic nu s-a schimbat. Politicienii stiu de ce. LAURENTIU CIOCAZEANU Bref Liberalii suceveni nu-l mai vor pe Mindroviceanu in parlament Liberalii suceveni vor sa puna capat celor opt ani de cariera parlamentara ai deputatului Vasile Mindroviceanu. Joi seara, Biroul Permanent Judetean al PNL Suceava a votat listele cu candidatii pentru parlament, iar deputatul Vasile Mindroviceanu figureaza pe un loc neeligibil. In urma votului secret al membrilor BPJ, Vasile Mindroviceanu, presedinte al Organizatiei Judetene Suceava a PNL, s-a clasat doar pe pozitia a IX-a a listei pentru Camera Deputatilor, primul loc fiind ocupat de Marcel Miron, director in cadrul SC Electrica SA Suceava. Locul II pe lista pentru Camera Deputatilor a fost ocupat de Vasile Tofan, presedintele Organizatiei Municipale Falticeni, in timp ce pe prima pozitie a listei pentru Senat s-a situat Ion Lungu, directorul SC Ambro SA Suceava. Deputatul Vasile Mindroviceanu a semnat procesul verbal al sedintei BPJ, probabil cu speranta, fiindca ultimul cuvint in ceea ce priveste componenta definitiva a listelor il va avea de spus Biroul Permanent Central. ( T.A. ) Un Martini pentru presedinte Joi seara, imediat dupa sosirea la Timisoara, presedintele Emil Constantinescu si-a permis citeva clipe de relaxare in ultima zi de vacanta a elevilor. Inainte de a intra in hotel, presedintele si-a luat prin surprindere garda si a plecat sa se plimbe prin oras insotit de seful administratiei de la Cotroceni, Dorin Marian. Dupa citeva minute, Emil Constantinescu si-a schimbat camasa si cravata cu un tricou sport in dungi si s-a plimbat ca un simplu cetatean prin Piata Operei. Dupa ce a trecut de Catedrala, presedintele a fost atras de un club de jazz. S-a asezat relaxat pe terasa si a comandat un Martini. Citiva tineri de pe terasa i-au cerut permisiunea sa se aseze cu el la masa si in citeva clipe s-a lansat un dialog pe cele mai diverse teme. Emil Constantinescu s-a simtit bine in prima seara petrecuta la Timisoara mai ales ca nimeni nu i-a adresat reprosuri, fluieraturi sau huiduieli. In timpul plimbarii nocturne presedintele s-a oprit chiar sa ofere autografe si sa schimbe citeva cuvinte cu citiva trecatori surprinsi de aerul degajat al sefului statului. ( T.F. ) Stoica promite sa nu foloseasca "atacuri murdare" impotriva PDSR PNL ar putea "discuta cu partidele democratice", inclusiv PDSR, pentru o colaborare postelectorala, a declarat ieri, dupa sedinta Delegatiei Permanente, prim-vicepresedintele partidului, Valeriu Stoica. Liderul liberal a precizat insa ca discutiile se vor purta numai in conditiile in care partidele vor accepta, "ca baza a programului de guvernare, urmatoarele puncte": programul economic liberal, reforma sistemului politic, revizuirea Constitutiei, adoptarea tuturor reglementarilor privind reforma in justitie, finantarea partidelor si a campaniei electorale. Stoica a apreciat totodata ca intre el si Theodor Stolojan nu exista divergente pe tema relatiilor cu PDSR, opiniile lor in aceasta privinta fiind "complementare". Valeriu Stoica sustine ca PNL nu va folosi in campania electorala "atacuri murdare" impotriva PDSR, ci numai "mijloace civilizate" pentru a demonstra diferenta dintre cele doua formatiuni politice. In opinia liderului liberal, PDSR este inca un "partid nereformat", care, prin programele si ideile sale, "nu a demonstrat ca poate conduce Romania in mileniul urmator". ( M.S. ) Ticu Dumitrescu vrea sa candideze in Bucuresti Liderii PNTCD si UFD nu s-au prezentat la intilnirea pe care o aveau programata cu formatiunile civice. Intrevederea a fost aminata pentru ziua de marti. Pentru negocieri se prezentasera AFDPR, PROPACT, Romania Viitoare, Asociatia 21 Decembrie, UMLR, FORS, liderul ANCD, Victor Ciorbea, Paul Ghitiu si Emil Tocaci (UFD), Barbu Pitigoi. Au mai fost prezenti si reprezentanti ai unor asociatii civice care nu apartin Consiliului Formatiunilor Nepartidice din CDR. Ticu Dumitrescu, presedintele AFDPR, a declarat ca discutiile nu pot avea loc in absenta liderilor UFD si PNTCD, mai ales ca trebuia sa le comunice decizia sa ca nu este de acord sa candideze pe locul intii la Senat in judetul Brasov. Ticu Dumitrescu a anuntat ca, daca nu i se va oferi un loc eligibil la Bucuresti, va candida la toamna ca independent. ( M.C. ) Taranistii din Timis nu-l doresc pe Agamita Ciorbea Dandanache Impunerea fostului premier Victor Ciorbea pe primul loc al listei pentru Senat a CDR-2000 Timis a stirnit nemultumirea taranistilor. Victor Ciorbea este catalogat de liderii PNTCD Timis drept Agamita Dandanache. Presedintele PNTCD Timis, Gheorghe Ciuhandu, spune ca s-a opus permanent parasutarii lui Ciorbea pe listele din Timis. Ciuhandu va convoca in zilele urmatoare Biroul Judetean pentru a formul o pozitie oficiala a organizatiei judetene fata de aceasta decizie de la centru. Stefan Dragulescu, fostul ministru al sanatatii, cel care a fost desemnat de PNTCD Timis pentru locul unu la Senat, spune ca in privinta listelor pentru alegeri trebuie respectat in primul rind statutul partidului. "Statutul este mai important decit negocierile de la Bucuresti. Parerea mea este ca se va respecta statutul si vor fi promovati oameni din judet indiferent ca e vorba de mine sau de altcineva. Noi nu avem nevoie de Agamita Dandanache in partid", a declarat Stefan Dragulescu. ( T.F. ) Iliescu il copleseste cu promisiuni pe Zervoudakis PDSR va respecta, daca va ajunge la guvernare, principiile de crestere economica si de ameliorare a conditiilor de viata prevazute in strategia de integrare in Uniunea Europeana, elaborata de Comisia Nationala, a declarat Ion Iliescu, presedintele acestui partid, dupa intilnirea pe care a avut-o ieri cu Emanuel Zervoudakis, negociatorul-sef al FMI pentru Romania. El a precizat ca reprezentantii PDSR si cei ai FMI au discutat modul in care Romania pune in aplicare prevederile strategiei economice nationale de integrare in UE, precum si recomandarile FMI. Liderul PDSR a criticat faptul ca actuala putere a ignorat strategia de integrare in UE, elaborata in 1995 de formatiunea sa politica impreuna cu toate fortele politice, care, in opinia sa, ar fi reprezentat "o baza de continuitate" in procesul de integrare. Ion Iliescu a afirmat disponibilitatea partidului pe care il conduce de a tine seama de toate cerintele FMI si i-a solicitat lui Emanuel Zervoudakis sa-i prezinte modul in care Fondul vede continuarea procesului de negociere, in vederea pregatirii discutiilor din februarie, anul viitor. Iliescu a spus ca numai guvernul este responsabil de politica economica promovata si ca FMI are criterii general valabile pentru cresterea economica intr-o tara, neputind sa "intre in detaliile economiei reale". In opinia lui Iliescu, guvernul trebuia sa fie un partener in discutiile cu FMI si nu "un scolar care a inghitit totul". ( L.P. ) 