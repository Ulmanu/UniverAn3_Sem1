 Sezonul pirostriilor Se cununa robul lui Dumnezeu Ilie Dumitrescu, robul lui Dumnezeu Mircea Rednic, roaba lui Dumnezeu Baia Mare. Primul ia mina Brasovului, al doilea si-a comandat verighete de Bacau (desi ii suride si studenta din Regie), iar fecioara baimareanca i-a fost destinata de socrul mic Schorsch instaritului pretendent Sechelariu. Caci, parafrazind faimoasa zicere, Bacaul n-a murit, ci numai s-a odihnit. Si unde s-a odihnit, Divizia A a rasarit. E sezonul pirostriilor in fotbalul romanesc. Nu trebuie uitat, totusi, ca mariajul poate fi doar un scurt interval intre doua aventuri si ca toate casatoriile sint fericite pina in momentul in care incepe convietuirea - doua premise cinice precum sint adesea si angajamentele fotbalistice de pe aceste meleaguri. Printre atitea chiuituri, faptul ca dopatul Rica Neaga e condamnat la burlacie, deoarece a fost atit de impresionat de randamentul unui Davids sau Couto incit s-a intremat cu anabolizante, aproape ca paleste. Balul si spitalul, ori mortul si mireasa, dupa cum socoate Procuroru', ramin coordonatele de baza pe la noi. HORIA GHIBUTIU La o zi dupa aniversarea mezinului, Michael i-a suflat victoria lui Ralf Michael Schumacher a triumfat, ieri, in Marele Premiu de Formula 1 al Frantei desfasurat pe circuitul de la Nevers Magny-Cours. Cursa s-a constituit intr-un nou duel intre cei mai cunoscuti frati care activeaza in Formula 1, Michael si Ralf Schumacher. Plecat din pole position, intiiul obtinut in cariera, tocmai de ziua sa, Ralf Schumacher a cedat locul fruntas dupa prima iesire la boxe, in favoarea fratelui sau. Ralf nu a reusit sa revina, multumindu-se la final cu locul al doilea. Cursa franceza nu a fost una fericita pentru McLaren Mercedes. Anuntata cu mare tam-tam, revenirea anglo-germanilor nu a avut loc. Mai mult, din cauza unor probleme tehnice la masina, Hakkinen nici macar nu a mai luat startul. Intr-un moment in care era la bataie pentru locul intii, David Coulthard a depasit viteza regulamentara in dreptul standurilor, primind o penalizare de 10 secunde. Astfel, scotianul a trebuit sa se multumeasca la sfirsit cu locul patru, in spatele brazilianului Rubens Barrichello (Ferrari). Aceasta pozitie, coroborata cu victoria lui "Schumi", il indeparteaza pe scotian aproape decisiv de titlul de campion mondial. Alt fapt demn de amintit este abandonul columbianului Pablo Montoya (Williams-BMW). Din zece curse disputate pina acum, Montoya nu a terminat decit doua, ambele pe pozitia secunda. Pe locurile 5-6 s-au clasat Jarno Trulli (Jordan), si Nick Heidfield (Sauber). Michael Schumacher isi consolideaza pozitia de lider in clasamentul general, cu 78 de puncte, urmat fiind de Coulthard (47 puncte) si Ralf Schumacher (31 de puncte). La constructori, Ferrari ocupa prima pozitie, cu 108 puncte. Pe locul doi se mentine McLaren, cu 56 de puncte, in timp ce pe trei se claseaza Williams, cu 43 de puncte. IULIAN ICHIM Cosmin si Alina Contra s-au cununat religios Cosmin Contra, cel mai bine cotat fotbalist roman al momentului, s-a cununat simbata, la Timisoara, cu Alina, fata cu care se iubeste inca de pe vremea cind era licean. Cei doi s-au casatorit anul trecut, dar nu apucasera inca sa-si jure credinta si in fata lui Dumnezeu. Cununia religioasa s-a oficiat la Catedrala Mitropolitana din orasul de pe Bega, mirii fiind asteptati la iesirea din biserica de peste o mie de timisoreni. Mireasa n-a scapat ocazia sa-l calce pe Cosmin pe picior, si asta fara sa incaseze vreun cartonas galben. Cei peste trei sute de invitati au petrecut toata noaptea la restaurantul Continental, unde stelele muzicii populare banatene au oferit un adevarat regal muzical. Distractia a fost pigmentata cu focuri de artificii, prin intermediul carora pe cer au fost scrise, cu litere de foc, numele proaspetilor casatoriti. Burlacul Contra fiind acum amintire, cei mai vinati barbati din Banat au ramas Ioan Timofte si Cristian Chivu. Steluta lui Mihalcea Povestea de iubire dintre Alina si Cosmin a inceput inca din timpul liceului si s-a concretizat simbata, la Timisoara, cind cei doi au primit binecuvintarea cereasca sub cupola Catedralei Mitropolitane. Mirii au sosit la biserica insotiti de nasii Stela si Adrian Mihalcea, in doua limuzine Mercedes de culoare argintie. La intrarea in casa Domnului, fermecat de frumusetea nasei, un timisorean mucalit i-a strigat lui Contra sa fuga cu Steluta. Mirele n-a mai apucat sa raspunda, pentru ca ajunsese deja in fata altarului. In timpul cununiei religioase, ascunsa sub voalul de mireasa, Alina l-a calcat virtos pe Cosmin pe picior, stirnind invidia admiratoarelor fotbalistului, care au crezut pina in ultima clipa in sansa lor. Chivu a venit "solo" Peste 300 de invitati au umplut, apoi, pina la refuz restaurantul Continental, locul ales pentru celebrarea cununiei. Au venit sa-i felicite pe miri fostii colegi de echipa de la "Poli" Timisoara, dar si cei de la Dinamo, care au ocupat mese alaturate. In premiera, "meciul" celor doua grupari s-a consumat fara nici un fault (cunoscuta fiind, de-a lungul timpului, rivalitatea dintre bucuresteni si timisoreni). La masa "ciinilor rosii" a luat loc si Cristi Chivu, care a venit la nunta lui Cosmin singur si s-a asezat linga Ionut Lupescu. Din acel moment, masa din stinga mirilor au fost botezata "masa capitanilor". Alina si Cosmin Contra au deschis dansul in acordurile stravechiului vals, moment pentru care Gurita s-a antrenat serios, ca sa nu incurce pasii. "M-a pus dracu' sa ma-nsor" Atmosfera de la Continental s-a incins repede, mai ales dupa ce stelele muzicii populare banatene au urcat pe scena. In acordurile muzicale ale orchestrei populare conduse de Ionita Ienea, solistul Petrica Velescu i-a dedicat mirelui melodia "M-a pus dracu' sa ma-nsor", moment in care s-au spart citeva pahare prin local. Cei mai asaltati de catre solisti au fost Victor Becali si Adalbert Kassai, cei doi multumind pentru atentia acordata cu hirtii verzi sau portocalii, dupa posibilitati. Dupa mireasa, cel mai vinat personaj a fost nasa, Steluta Mihalcea, pe care sotul a trebuit sa o rascumpere dupa lungi negocieri, deoarece fusese rapita. Dupa vreo ora de cautari, Marius Barbulescu, un prieten de-al mirelui, i-a adus lui Mihalcea sotia inapoi si a primit in schimb o lada de sampanie, din care a baut si Nicolae Grigorescu. Alina a fost apoi si ea furata, Cosmin platind o lada de whisky. Fini cunoscatori ai efortului pe care-l depun fotbalistii, reprezentantii clubului spaniol Deportivo Alaves, echipa unde Contra a jucat pina in aceasta vara, le-au trimis mirilor o mie de sticle de vin rosu. Pe toate sticlele, etichetele au fost personificate, purtind numele Alinei si al lui Cosmin, precum si data cununiei. Toti invitatii au primit cadou cite o sticla de vin, iar restul recipientelor a ramas in "custodia" noii familii. Cel mai bun dansator dintre fotbalisti a fost desemnat Florentin Petre, care a avut insa ghinionul ca la fiecare dans partenera sa fie mai inalta decit el. Singurul care n-a dansat a fost Ioan Timofte, presedintele de la UMT fiind insotit la nunta de Doren Andras, seful Politiei Timis. Pina spre dimineata, nimeni n-a plecat acasa, nici macar cei pe care tigancile i-au "spurcat" dupa ce le-au pus poalele in cap, pe ritmuri de batacanda. La ora 5 dimineata, fostul dinamovist Florin Macavei spargea baloanele vopsite in culorile clubului din Sos. Stefan cel Mare, Chivu isi incerca aptitudinile de DJ, iar Bolohan dadea autografe pe servete si gonea fotoreporterii. Alina si Cosmin vor pleca intr-o saptamina de miere in Insula Sardinia, unde soarele Mediteranei face bine viitoarelor mamici. Cosmin Contra, acum jucatorul formatiei AC Milan, va deveni tata in luna decembrie. SERGIU MIAT Socrul mic Ienei i-a facut Cristinei nunta de Divizia A Cristina Ienei, fiica directorului tehnic al Federatiei Romane de Fotbal, s-a casatorit simbata cu Sebastian Manciu la Biserica Elefterie din Capitala. La ceremonia religioasa a participat si Mioara Roman, sotia fostului presedinte al Partidului Democrat. Din lumea fotbalului nu a fost prezenta nici o personalitate. "Nu i-am cumparat nici un cadou. Un cadou este faptul ca sint tatal ei si i-am satisfacut de-a lungul timpului orice cerere", a declarat Emeric Ienei, vizibil emotionat. Peste trei saptamini, la Oradea, va avea loc casatoria fiului sau Calin, motiv pentru fostul antrenor al echipei nationale sa intre din nou la cheltuieli. "Am facut la Bucuresti o nunta de Divizia A, sper ca si la Oradea sa fie tot de Divizia A, chiar daca FC Bihor se zbate in mediocritatea esalonului secund", a completat rizind nea Imi. DANIEL NAZARE Ginerica Figo a valsat cu Helen Luis Figo, fotbalistul portughez al echipei Real Madrid, si-a oficializat simbata dupa-amiaza legatura cu manechinul suedez Helen Swedin in localitatea Albufeira, statiune balneara din sudul tarii. Petrecerea, la care au participat peste 200 de invitati, iar alti 300 de curiosi au roit prin preajma, a avut loc intr-un castel. Printre invitati s-au numarat Raul Gonzales, cel mai bun prieten al sau de la gruparea madrilena, si Rui Costa, colegul din nationala lusitana, aflat foarte aproape de un transfer la echipa care joaca pe "Santiago Bernabeu". Figo a dorit ca festivitatea sa fie tinuta secreta, insa pina la urma totul a fost dat in vileag, iar ziaristii l-au urmarit pina la locul desfasurarii petrecerii. Cele mai importante ziare si posturi de televiziune au inchiriat elicoptere pentru a oferi imagini de la nunta cunoscutului jucator portughez, protagonistul celui mai scump transfer din istoria fotbalului. Un important dispozitiv de protectie a asigurat paza speciala a invitatilor si intimitatea acestora. Un agent de securitate i-a distrus unui jurnalist spaniol, mult mai curios decit i-a permis personalul de paza, un aparat foto, acesta fiind de altfel singurul incident notabil. Dupa ceremonia propriu-zisa, a urmat o masa in aer liber, iar noaptea s-a incheiat cu un bal din care nu a lipsit, bineinteles, valsul. Ana lui Karanka Aitor Karanka, coechipierul lui Figo de la Real Madrid, s-a casatorit si el simbata dupa-amiaza cu Ana, un superb manechin, in localitatea basca Vitoria. Festivitatea nu a fost la fel de fastuoasa ca a starului portughez, insa la ea au participat foarte multi jucatori cu care a fost coechipier Cosmin Contra la Deportivo Alaves. De altfel, Karanka vrea sa se stabileasca si el in micutul orasel basc, iar formatia din Vitoria este interesata de serviciile sale. DANIEL NAZARE Botez in familia Rosu Laurentiu si Monica Rosu si-au botezat simbata dupa-amiaza fetita, Yasmina Christina, in virsta de o luna, la Biserica "Sfintul Mihail si Gavril" din cartierul Ghencea. Nasi au fost Constantin si Catalina Barbu, cel de-al doilea nume al micutei provenind de la fiica acestora, nascuta citeva zile mai tirziu decit Yasmina. Desi era prevazuta sa inceapa la ora 14.00, ceremonia religioasa a inceput mai tirziu cu 45 de minute, deoarece alti patru copii au fost botezati. O scurta prezenta la botez au avut Sabin Ilie si sotia sa, Nicoleta, impreuna cu Narcis si Oana Raducan. Monica Rosu, mama micutei, a fost extrem de emotionata, minute in sir nereusind sa-si stapineasca lacrimile. Fetita a fost imbracata intr-o rochita rosie, cu sosetute si sandalute rosii. Yasmina nu a plins, ci a parut nedumerita cind a fost introdusa in apa. Seara a urmat o petrecere la "Casa Romaneasca", la care au fost invitati o multime de prieteni si cunoscuti ai jucatorului de la Numancia.(D.N.) Lincar: "Imi doresc sa ne iubim" Erik Lincar, mijlocasul echipei de fotbal Steaua Bucuresti, s-a insurat simbata cu Diana Sorana Pop, o superba blonda in virsta de 21 de ani. Cununia civila a avut loc la Oradea si a fost oficializata de Petre Filip, primarul orasului. Interesant este ca Lincar a primit o invoire de doua zile din partea lui Victor Piturca, managerul general al Stelei, si a sosit in orasul ardelean cu un taxi tocmai de la Forban, traditionalul loc de cantonament al "ros-albastrilor". De la "Casa de Casatorii", cei doi miri s-au plimbat cu o caleasca prin centrul orasului, avindu-i alaturi pe nasii Zeno Bundea si prietena acestuia, Alina Pintilie. In timp ce stelistul primea certificatul de casatorie cu sugestia primarului Filip - "vezi ca in acest act sint trecute sapte rubrici pentru copii, lipsesc patru pina sa fie o echipa de fotbal", afara, una din cele doua calesti albe a ramas fara cal. Nerabdator, calul a rupt oistea, s-a desprins de la atelaj, si a fugit. Nuntasilor le-au fost necesare citeva minute bune pina cind au gasit un alt cal in locul celui naravas. Apoi s-au oprit la Biserica "Sf. Nicolae", unde a avut loc cununia religioasa. "Masa si dansul" s-au dat la Hotel "International" din Baile Felix si au participat in jur de 150 de invitati. "Imi doresc sa fiu sanatos, sa ne iubim, sa cistigam campionatul si sa joc in Liga Campionilor", a spus Lincar imediat dupa cununie. La nunta au fost prezenti fostii colegi de la Viitorul Oradea si FC Bihor, multi alti prieteni, dar nu a sosit nici un oficial sau jucator al Stelei. DANIEL NAZARE MIRUNA IONESCU "Tradatorul" lui Mircea Sandu, "ambasadorul" lui Adrian Nastase Aflat in capitala Portugaliei cu diverse trebi care mai de care mai plictisitoare, premierul Adrian Nastase si-a oferit, siesi dar si colaboratorilor sai, un moment de relaxare cu ocazia vizitarii clubului de fotbal Sporting Lisabona. Pusa la cale in tribuna oficiala a stadionului "Lia Manoliu", la finala Cupei Romaniei, intilnirea dintre Bölöni si premierul roman s-a consumat simbata dimineata, in prezenta tuturor oficialitatilor clubului portughez. In afara protocolului obisnuit pentru un astfel de oaspete - vizitarea impresionantei sali a trofeelor, semnarea in Cartea de Onoare, schimbul de suveniruri si amabilitati - mult mai interesanta a fost coborirea, la propriu, in iarba a intregii delegatii. Astfel, gazonul proaspat udat al stadionului "Sporting" a avut onoarea de a fi calcat in picioare de citiva jucatori ciudati, echipati in costume Hugo Boss si Armani si incaltati cu "ghete" Balli si Prada, fara crampoane. Coplesit de faptul ca primul roman care il viziteaza la Lisabona, chiar inaintea propriei sotii, este ditamai prim-ministrul, fostul selectioner a regizat un mini-spectacol pe gazon, reeditind cu ajutorul inaltilor oaspeti doua faze de referinta din cariera sa. Prima a fost cea a golului marcat in 1983, la Bucuresti, in poarta lui Dino Zoff, protagonisti fiind Adrian Nastase - "Balaci", Cozmin Gusa - "Rednic", Viorel Hrebenciuc - "Zoff" si Ladislau Bölöni - "Bölöni". Dupa doua "duble" nereusite din cauza plasamentului defectuos al lui "Rednic", sutul a fost expediat, cu mica diferenta ca de data aceasta a ocolit poarta in care "Zoff" oricum nu avea de gind sa incinte publicul cu vreo robinsonada. Cea de-a doua a fost faza ratarii penalty-ului din finala din 1986 de la Sevilla, cu singura diferenta ca, in locul regretatului Urruti, intre buturi s-a aflat Nastase. Daca pentru politicienii romani iesirea la "iarba verde" a fost un bun prilej de relaxare, cu efecte pozitive in planul imaginii, pentru Bölöni, momentul a fost unul cit se poate de important. Ziaristii portughezi, prezenti in numar mare la stadion, au fost impresionati de prestigiul noului antrenor al lui Sporting si, totodata, au aflat, dintr-o voce avind cu mult mai multa greutate decit a lui Mircea Sandu, ca statutul lui Ladislau Bölöni in Romania nu este unul de "tradator", ci de "ambasador" al tarii noastre. O mica diferenta, poate insesizabila pentru presedintele FRF. RADU PREDA, Lisabona Baia Mare si-a vindut Bacaului locul din Divizia A Schorsch: "Nu dicteaza unii jucatori, care sint niste jigodii" Consiliul de Administratie al echipei FC Baia Mare a decis, simbata, sa vinda locul cistigat in prima divizie clubului FCM Bacau, deoarece presedintele clubului ardelean, Heinrich Schorsch, nu are destui bani sa tina echipa in primul esalon. Hotarirea a fost luata in unanimitate de membrii Consiliului, precum si de o parte a jucatorilor, se arata intr-un comunicat remis de baimareni. Exista insa o alta parte a jucatorilor, care nu accepta sa joace in divizia a doua, considerind ca, din moment ce si-au cistigat promovarea pe teren, nu are dreptul nimeni sa le ia acest merit. Totodata, Schorsch a spus ieri ca a existat doar oferta moldovenilor, celelalte doua pretendente, Rocar si FC Bihor, fiind doar de ochii lumii. "N-a fost decit oferta Bacaului si am acceptat-o. Asta e tot. Nu dau pasarea din mina pe porumbelul de pe acoperis. Eu am facut fundamentul, iar, dupa aceea, casa. A fost, poate, si o greseala de-a mea, recunosc, insa acum gindesc nemteste. In conditiile date, nu puteam ramine in prima divizie. Nu ma intereseaza ce zic jucatorii. Cine nu merge dupa mine, zboara din vestiarul echipei. Nu dicteaza unii jucatori, care sint niste jigodii. Cine deschide gura pleaca! Unii mai au casul la gura si vor sa joace in Divizia A. Clubul are 100 de angajati, nu doar 3-4 fotbalisti", a declarat ieri, revoltat, Schorsch. "Un mafiot care merita batut cu pietre" Cu toate ca varianta oficiala desprinsa din sedinta Consiliului de Administratie este ca jucatorii baimareni au fost de acord cu vinzarea locului din Divizia A, fotbalistii sint suparati pe patronul Schorsch. "Inca nu ne vine sa credem ca s-a luat aceasta decizie. Ni s-a luat sansa de a arata ca meritam sa evoluam in Divizia A. Adevaratul mafiot este Schorsch, care nu era prost sa ia doar 250.000 de dolari daca vindea meciurile de baraj Forestei. Asa, o sa ia 700.000 de dolari. Sper sa-si dea demisia, ca eu, unul, sint in stare sa-l iau la bataie cu pietre daca il prind prin club. Speram sa ne dea macar prima de pe urma promovarii (n.r. - circa 8.000 de marci). A spus ca va vinde locul unei echipe oneste. Cu ce este Bacaul mai onest decit Bihorul (n.r. - formatie care a oferit 450.000 de dolari, in vreme ce Rocarul a oferit o jumatate de milion de dolari pentru a juca si anul viitor in prima liga)?", a marturisit, sub protectia anonimatului, unul dintre titularii de drept ai echipei ardelene. (D.C.) Dupa ce a primit un milion de dolari de la Galata, Lucescu refuza Rapidul Mircea Lucescu i-a spulberat ieri lui George Copos speranta de a reveni, in acest an, la Rapid. "Il Luce" l-a sunat pe sponsorul giulestean, transmitindu-i ca simbata noapte s-a inteles cu conducatorii echipei Galatasaray Istanbul. Reputatul tehnician a fost simbata la un pas de a-si rezilia contractul cu gruparea turca, motivul principal fiind legat de instabilitatea financiara a celui mai titrat club de fotbal din Turcia. Cu o ora inainte de finalul zilei de 30 iunie, data-limita, presedintele Faruk Suren i-a dat lui Lucescu un cec in valoare de peste un milion de dolari, bani depusi la una dintre cele mai sigure banci din Istanbul. Suma de bani, strinsa din vinzarea atacantului Mario Jardel, reprezinta datoria pe care Galata o are fata de tehnicianul roman. In aceste conditii, chiar daca nu a recunoscut deschis, este posibil ca, astazi, Copos sa-l anunte pe sibianul Viorel Hizo ca nou antrenor la Rapid. Obiectivele acestuia vor fi cucerirea titlului, cistigarea Cupei Romaniei si o participare cit mai lunga in cupele europene. Pina la noi ordine, urmeaza ca postul de "secund" sa fie ocupat de Marian Rada. Dulca: "E mai ieftin in Baleare decit pe litoralul romanesc" Cristi Dulca este principala noutate din lotul echipei de fotbal Rapid. Ex-internationalul, ultima oara la Gaz Metan Medias, este liber de contract si a cerut permisiunea patronului George Copos sa se prezinte azi la Pro Rapid. El urmeaza sa-i ia locul in primul 11 lui Dorel Mutica. Dulca s-a intors zilele trecute dintr-o scurta vacanta petrecuta in statiunea spaniola Palma de Mallorca: "E mai ieftin un concediu in Insulele Baleare decit pe litoralul romanesc". Despre revenirea la echipa de sub Podul Grant, Dulca a spus: "Ma bucura revederea cu Pro Rapidul si, mai ales, cu poza aceea in care, din postura de capitan al echipei, tai panglica la inaugurarea bazei, alaturi de Mircea Lucescu si George Copos". Totodata, la reunirea lotului rapidist se va prezenta si mijlocasul Danut Lupu, care se afla in relatii bune cu viitorul antrenor. De asemenea, Copos, care urma sa revina ieri seara de la Siracusa, inca il mai asteapta la echipa pe Ioan Ovidiu Sabau, caruia i-a propus sa-si continuie activitatea de jucator si sa devina, in acelasi timp, antrenor secund. LAURENTIU CIORNEI DANIEL CONTESCU Sechelariu admite ca a folosit "metode neortodoxe!" Dumitru Sechelariu, cel care are in mina friiele echipei FCM Bacau, a declarat ca, "in proportie de 99,99 la suta, vom juca in Divizia A. Domnul Schorsch m-a sunat pe mine, dar si pe alti conducatori de la Foresta, Rocar sau FC Bihor si le-a propus vinzarea locului. N-a declarat nimic public si asta a fost foarte bine. Nu-mi place termenul de "vinzare"... E vorba de potenta financiara a cluburilor implicate. A fost, de fapt, o licitatie la care noi am mizat cel mai mult si am cistigat", a afirmat "Seche", pentru care un sezon cu moldovenii in esalonul secund ar fi echivalat cu un an de inchisoare. Intrebat de unde va aduce cei 700.000 de dolari, "Seche" a raspuns ca se va imprumuta de la 30 de firme din oras, care s-au declarat, in principiu, de acord. "Ma imprumuta, iar apoi le dau banii inapoi. Poate vind un jucator, nu se stie", a adaugat primarul bacauan. "Am avut un sezon epuizant. Inteleg atitudinea presei vizavi de clubul nostru. Am folosit metode neortodoxe pentru a ne mentine in prima liga, la fel cum au procedat si celelalte contracandidate. Nu mi-e rusine sa recunosc", a completat Sechelariu, a carui "tinta" este, in aceste zile Florin Anton, portarul echipei. "Nu si-a aparat corect sansele in mai multe meciuri. Este in verificari. Voi demonstra ca si-a batut joc de clubul nostru si va plati pentru asta. Si Alexa, portarul nostru de acum citiva ani, a vindut un meci cu Braila. L-am dovedit... O sa fac curatenie, va promit", a incheiat primarul bacauan, care a precizat ca, in citeva zile, va aduce un nou antrenor si va face 4-5 transferuri surpriza. DANIEL NAZARE FCM Bacau, dupa Rednic Mircea Rednic, antrenorul cu care a terminat Rapid campionatul trecut, a confirmat ieri ca a primit o oferta concreta de la FCM Bacau. "Domnul Sechelariu m-a cautat si mi-a facut aceste propuneri inca dinainte de a se disputa barajul. Atunci am discutat in principiu, dar totul depindea de supravietuirea Bacaului in Divizia A", ne-a declarat Rednic. Fostul tehnician al giulestenilor a mentionat ca are mai multe oferte, dar va merge acolo unde va avea garantate conditii bune pentru echipa. "Bacauanii sint foarte hotariti sa faca treaba buna. Vor sa investeasca masiv. S-au saturat si ei sa fie aratati mereu cu degetul de toata lumea, sa fie considerati oaia neagra a campionatului. Sechelariu mi-a oferit oricit ca sa merg acolo, dar un raspuns ferm nu voi putea oferi, cel mai probabil, decit miine (n.r. - azi)". Mircea, care ieri se intorcea de la Hunedoara, unde-si vizitase parintii, a adaugat ca nu poate sa se angajeze oficial pentru ca se mai afla inca sub contract cu Rapid, "echipa de la care mai am de luat, printre altele, si niste bani". Puriu' urma aseara sa primeasca un raspuns oficial de la Rapid, iar apoi sa se intilneasca si cu Vasile Siman, presedintele Consiliului de Administratie al echipei Sportul Studentesc. "Nimeni n-are prioritate. Voi cintari ofertele, conditiile puse la dispozitie, si apoi ma voi decide", a incheiat Rednic. Pe de alta parte, Siman a negat negocierile cu antrenorul. "Pina miercuri, la Sportul nu se "misca" nimic. Am vorbit cu Mircea de o suta de ori, dar nu am discutat niciodata despre venirea lui in Regie. Inainte de toate, ar trebui puse la punct principiile de colaborare. Rednic e prietenul meu si nu vreau sa am cu el o relatie de la presedinte la antrenor". Liderul "studentilor" a lasat sa se inteleaga ca detine citeva variante de rezerva, daca Rednic va accepta oferta venita din Moldova. (M.U., D.N., L.C.) Ilie Dumitrescu, inscaunat la FC Brasov Antrenorul Ilie Dumitrescu, fostul mare international al Romaniei, va fi prezentat in aceasta dimineata, la ora 10.30, noilor sai elevi, jucatorii de la FC Brasov. Simbata, Dumitrescu, ex-tehnicianul formatiei Otelul Galati, a ajuns la un acord cu presedintele Ioan Neculaie in privinta preluarii, pe doi ani, a echipei. Patronul firmei "Prescom", refuzat de Marin Barbu dupa ce Gabi Stan si-a dat demisia, i-a impus lui Dumitrescu, care revine sub Timpa (unde a mai ocupat functia de director general), clasarea "stegarilor" in primele sase locuri ale clasamentului, precum si o participare cit mai lunga in aceasta editie a Cupei UEFA. "Sint foarte fericit pentru ca vin la o echipa de cupele europene, nu de retrogradare", a declarat ieri Ilie. Cind a fost vorba sa cumpere trei jucatori din strainatate, pentru a intari echipa in vederea participarii in cupele europene, omul de afaceri le-a transmis colaboratorilor sai sa-si puna pofta-n cui: "Intii trebuie sa vindem ceva jucatori si apoi cumparam". Jucatorii au primit cu reticenta vestea numirii lui Ilie. "Asta-iarna, pe cind eram in cantonament cu echipa, la Poiana Brasov, iar Ilie era la Otelul, aia de la Galati au inceput inaintea noastra alergarea pe pantele alea abrupte, de cadeai in fund daca ridicai capul din pamint. Noi terminasem de o jumatate de ora alergarea, insa Ilie tot ii mai fugarea pe cei de la Otelul. Ne pune pe ginduri treaba asta", a povestit, amuzat, unul dintre fotbalistii brasoveni. (D.C., A.D.) Mutu ramine indragostit Fotbalistul roman Adrian Mutu, jucator aflat in coproprietatea echipelor italiene Inter Milano si Hellas Verona, va evolua si in sezonul viitor la formatia din "orasul indragostitilor". Transferat, in ianuarie 2000, de la Dinamo la Inter, in contul a doua milioane de dolari, Mutu a fost cedat in vara aceluiasi an la Verona, echipa care a scapat la baraj de retrogradarea in Serie B. Dupa o intrevedere desfasurata joi intre oficialii celor doua cluburi, acestia au decis ca Mutu sa ramina la Verona, desi el a declarat ca nu mai doreste sa joace la o formatie care lupta pentru evitarea retrogradarii. "Briliantul" a fost dorit de Mircea Lucescu la Galatasaray, nemaipunind la socoteala ca si Dinamo i-a facut de citeva ori cu ochiul, insa dorinta sa de a juca in cel mai tare campionat l-a determinat sa nu paraseasca Peninsula. (D.C.) Din cauza lacunelor legislative, Prezenta aeroclubului de la Strejnic in competitiile internationale e-n aer! La doi kilometri de Ploiesti, in imediata apropiere a soselei care leaga orasul "aurului negru" de Brasov, se afla unul dintre cele 16 aerocluburi din Romania. Aeroclubul de la Strejnic este cel mai modern din tara, nu intimplator aici desfasurindu-si activitatea lotul national de inalta acrobatie aviatica. Construit in anii '40, pe vremea ocupatiei germane, aerodromul prahovean ofera conditii optime celor 15 aviatori care compun lotul national, permitind si derularea altor activitati, cum ar fi pregatirea parasutistilor pentru competitii sportive sau instruirea si formarea pilotilor pentru aeronavele de linie. Daca pentru aceste ultime indeletniciri se folosesc avioane de tip Zlin sau IAR, membrii lotului national de acrobatie au la dispozitie pentru pregatire sase avioane de tip Extra 300 L, cele mai performante in materie de acrobatie sportiva. "In privinta aparatelor de zbor, nu sintem cu nimic inferiori oricarei natiuni. Ministerul Transporturilor ne-a oferit posibilitatea de a achizitiona, acum un an si ceva, aceste avioane, punindu-ne la dispozitie 1,5 milioane de dolari din fondul special pentru aviatie, aflat in gestiunea sa", spune Dragos Stoicescu, coordonatorul lotului national de acrobatie. Construite in Germania, avioanele Extra au fost dotate cu motoare americane Lycoming, care dezvolta 300 de cai putere. Sint construite din fibra de kevlar, material folosit si la fabricarea masinilor din Formula 1. De la achizitionarea acestor aparate, pilotii de la Strejnic s-au pregatit serios, cu gindul la un singur obiectiv: o cit mai buna prestatie la editia din acest an, Jocurilor Mondiale Aviatice, cea mai importanta intrecere in acest domeniu sportiv, competitie care se afla in plina desfasurare in localitatea spaniola Burgos. Trebuie specificat ca, din 1991, Romania nu a mai participat la nici un concurs aeronautic international din cauza faptului ca sportivii nostri n-au avut la dispozitie avioane competitive. Bugetul acopera doar salariile "Aceasta intrecere se desfasoara o data la patru ani si este cea mai importanta in domeniu", se destainuie Stoicescu. Din pacate, din cauza unor lipsuri legislative, lotul Romaniei n-a ajuns la Burgos. Aeroclubul Roman este subordonat Ministerului Transporturilor, insa acest for nu poate aloca suma respectiva deoarece n-are baza legala care sa-i permita sa dea bani pentru activitati sportive. Pe de alta parte, Federatia Aeronautica Romana nu detine suma respectiva. "Nefiind ramura olimpica, sporturile aeronautice nu primesc prea multi bani din bugetul MTS. Bugetul nostru pe anul in curs este, la fel ca in 1999 si 2000, de 350 de milioane de lei. Cu aceasta suma, nu reusim decit sa acoperim salariile angajatilor si sa organizam citeva intreceri interne", ne-a declarat Ilie Mihai, secretarul general al Federatiei Aeronautice Romane. "Pentru a deplasa la Burgos intregul lot, am fi avut nevoie de 35 de mii de dolari, asta in conditiile in care potentialii participanti si-au platit din bani personali cheltuielile legate de obtinerea vizelor si de asigurari medicale", sustine Constantin Voicu, directorul Aeroclubului Roman. Pina la urma, in Spania au ajuns, pe cont propriu, doua sportive care vor concura la intrecerile de parasutism. "Este integral meritul lor. Au platit circa o mie de dolari pentru a ajunge la Burgos. Marele nostru regret este ca n-am reusit sa asiguram participarea lotului national de acrobatie aeriana, care s-a antrenat intens, mai bine de un an, la Strejnic. In incurcatura legislativa existenta, singura solutie care ar fi permis participarea "acrobatilor" la Jocurile Mondiale era sa gasim o sponsorizare. Din pacate, n-am reusit si din pricina faptului ca sportul nostru nu este mai deloc mediatizat", isi varsa oful Voicu. Sperantele celor care conduc destinele sporturilor aviatice din Romania se leaga de o modificare legislativa. "Noi, cei de la aeroclub, lucram intens zilele acestea la un proiect de lege care sa amendeze legislatia in vigoare cu privire la participarea sportivilor la competitiile externe. Daca parlamentul va aproba legea propusa de noi, banii necesari pentru participari la campionate mondiale si europene vor veni din partea Ministerului Transporturilor", isi incheie pledoaria directorul aeroclubului. SILVIU TANASE Noua senzatie a tenisului, Barbara facea amor asudata, in echipament de joc "Actiunile" jucatoarei austriece Barbara Schett, 25 de ani, par sa creasca uluitor la bursa frumusetilor care minuiesc racheta de tenis. In ultima vreme, despre "Babsi" se vorbeste foarte des si, cum era si firesc, de numele ei sint legate si istorioare picante. Saptaminalul britanic "News Of The World" a publicat in cel mai recent numar o dezvaluire suculenta. Bomba sexy a turneului de la Wimbledon (la "All England Club", Barbara a fost eliminata simbata de Jelena Dokic, scor 3-6, 5-7) adora sa-si iubeasca fostul partener imediat dupa meciuri. De multe ori, "Babsi", cuprinsa de flacarile pasiunii, nici nu mai apuca sa-si scoata fustita de joc sau sa faca un dus. Iar Thomas Prerovski, antrenorul Barbarei si omul pe "miinile" caruia si-a lasat virginitatea la virsta de 17 ani (relatia lor a durat opt ani), spune: "Imi placea mult de ea. Erau momente cind ma dorea atit de mult incit nu mai astepta sa se schimbe si ma inlantuia asa cum se gasea, transpirata. Nici tenisii nu-i mai descalta. E absolut stralucitoare la pat si are un trup sa mori pentru el, nu alta!". Thomas, un tip cu zece ani mai virstnic decit "Babsi", a inceput sa imparta acelasi pat cu ea imediat dupa ce a primit permisiunea din partea parintilor fetei, atunci cind i-a devenit antrenor. "A fost o decizie luata intr-un "consiliu" format din mine, Barbara si parinti. Si a mers excelent. Am petrecut timp frumos impreuna. Prima data cind am facut dragoste a fost pur si simplu perfect. Stiu ca ar fi vrut sa se marite cu mine, dar intotdeauna mi s-a parut ca e prea tinara pentru o casnicie", a depanat amintiri Thomas, cu urme de regret, pentru reporterii britanici. Barbara, care locuieste in prezent la Innsbruck (Austria), a declarat saptamina trecuta: "Niciodata nu voi mai avea o relatie cu antrenorul meu. Niciodata! Ne vedeam 24 de ore pe zi, 365 de zile pe an. Thomas si cu mine petreceam prea mult timp impreuna si, citeodata, singurul lucru pe care mi-l doream cu disperare era libertatea". MARGARIT BANUTA Flick-flack Distractia nuda a lui Joe Cole Joe Cole, copilul-minune al fotbalului englez, si-a facut luna trecuta debutul la echipa nationala, in victoria repurtata impotriva Mexicului, scor 4-0. Atacantul formatiei West Ham United, dupa un an de munca, si-a permis o vacanta de vis pe plajele insorite ale Mexicului, la Cancun. Si nu oricum, ci insotit de prietena lui, Emma Lamb, originara din comitatul Essex, o fata frumoasa, care adora sa se bronzeze topless. Si pe buna dreptate! (vezi fotografiile publicate de tabloidul "The Sun"). Aparitia cuplului a stirnit priviri pline de admiratie sau de invidie, dar toti martorii oculari au fost de acord ca Emma si Joe pareau a fi foarte indragostiti. Cole, pretuit la aproximativ 15 milioane de dolari, planuieste sa-si aduca acasa inestimabila "captura". El locuieste intr-o vila superba cu cinci dormitoare uriase, in garajul careia se "odihnesc" patru automobile (Mercedes SLK, BMW 3-series, VW Golf GTi si Range Rover), in valoare de 200.000 de dolari. (M.B.) Nadia, americana Fosta mare gimnasta romana Nadia Comaneci, care locuieste de 11 ani in Statele Unite, a primit vineri cetatenia americana, a anuntat publicatia "Los Angeles Times". Ceremonia in care cea mai valoroasa sportiva din secolul trecut a depus juramintul de credinta pe steagul cu 52 de stelute a avut loc la Oklahoma City. La virsta de 14 ani, sportiva din Onesti a obtinut, la Jocurile Olimpice de la Montreal, prima nota de 10 din istoria gimnasticii. "Astazi, lumea este deschisa, dar nu intotdeauna a fost asa", au fost cuvintele Nadiei, adresate in timpul ceremoniei. "Vin dintr-o tara minunata, cu locuitori minunati. Dar am trait intr-un sistem care ne spunea ce trebuie sa facem. Niciodata nu m-am gindit ca voi fi aici, in Oklahoma, maritata cu un american", a mai declarat Comaneci, care, in 1996, s-a casatorit cu americanul Bart Connor. ( D.C.) Ghita, campionul Frantei Echipa Elan Bearnais Pau-Orthez, la care a evoluat in acest sezon si romanul Gheorghe Muresan, a cistigat campionatul Frantei, dupa ce a invins simbata, in deplasare, formatia ASVEL Villeurbanne, in cea de-a treia partida a finalei, scor 81-78 (35-34). In primul meci, EBPO s-a impus cu 90-78, dar in jocul urmator, la Pau, Villeurbanne, cea care s-a situat pe primul loc la finalul sezonului regulat, si-a adjudecat victoria, scor 73-63.(M.B.) Tiriac si baroneasa, in loja regala La turneul de tenis de la Wimbledon, competitie ajunsa in fazele superioare, asista si doi fosti mari tenismeni romani, Ilie Nastase si Ion Tiriac. Nastase a fost ieri vedeta unui talkshow al canalului de televiziune BBC, iar Tiriac a urmarit "optimile" de la concursul barbatilor din loja regala. Magnatul roman a fost invitatul special al Casei Regale, la rindul sau, Tiriac invitind-o in loja pe baroneasa Emma Nicholson. (L.C.) S-a ras si ultimul mohican David Beckham, superstarul echipei de fotbal Manchester United si al nationalei Angliei, si-a ras creasta tip "mohican", tunsoare pe care o adoptase cu ceva timp in urma. El a facut acest gest in primul rind pentru ca nu a vrut ca miile de pusti din lumea intreaga, care-i copiaza stilul de viata, gesturile, obiceiurile, vestimentatia, sa ajunga sa fie dati afara din scoli. "Nu vreau sa fiu raspunzator pentru toti acesti copii. Nu mi-am imaginat ca va face atitea furori o biata creasta. Pur si simplu m-am saturat, e o timpenie ca s-a discutat atit de mult pentru un subiect banal. Si, in plus, ma plictisisem", a declarat David. (M.B.) [39][pl.dll?rid=expresro] 