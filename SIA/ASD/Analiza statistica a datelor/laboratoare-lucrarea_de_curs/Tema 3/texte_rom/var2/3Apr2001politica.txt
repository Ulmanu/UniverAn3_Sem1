 Baiatul sarac din Oltenita a devenit mostenitorul familiei Lipatti Conacul lui Ion Iliescu Cind nici nu visau, PDSR si Ion Iliescu au devenit "mostenitorii" familiei Lipatti, care detinea, acum o jumatate de secol, un conac, 252 de hectare de padure si 65 de hectare de teren arabil. Pianistul Dinu Lipatti a construit conacul pentru iubita sa, Madeleine, care a devenit pina la urma sotia lui. Cei doi nu au apucat sa vada niciodata conacul, deoarece au plecat in Elvetia, unde Dinu Lipatti s-a si stins din viata, in 1950, la virsta de 33 de ani. Dupa instaurarea regimului comunist, casa familiei Lipatti a fost nationalizata. Fratele lui Dinu, diplomatul Valentin Lipatti a revendicat conacul dupa 1990. Sentinta judecatoreasca definitiva de retrocedare a conacului din Leordeni a fost data in martie 1999, la trei zile dupa ce Valentin Lipatti a fost inmormintat. Deoarece diplomatul o desemnase ca unic mostenitor, conacul a revenit unei doctorite, Liliana Ciocarlan Pavelescu, prietena cu diplomatul Lipatti si simpatizanta a stingii de cind avea cinci ani. A fost, asadar, de facut doar un pas pina la donatia pentru PDSR. Donatoarea locuieste intr-un apartament din Vitan Mostenitorii familiei Lipatti locuiesc intr-un apartament din cartierul Vitan, la etajul patru. O doamna blonda, cocheta, in jur de 60 de ani, ne asteapta in usa. In sufragerie troneaza un afis, incadrat, al Festivalului International "Dinu Lipatti" de anul trecut, un tablouas cu Ion Iliescu si un portret al lui Valentin Teodorian, sub numele caruia scrie: 16 lieduri. "Vreau sa va spun ca nu ma cheama Lipatti. Nu am fost casatorita cu Valentin Lipatti, ci cu tenorul Valentin Teodorian. Cu Valentin Lipatti am fost prieteni de familie. Muzica ne-a legat. L-am ingrijit pina in ultimele clipe", afirma gazda, Liliana Ciocirlan Pavelescu. Numele ei apare, de altfel, pe actul de donatie al conacului catre PDSR. "M-am trezit cu o avere imensa, pe care nu puteam s-o administrez", explica doamna Pavelescu. Spune ca Valentin Lipatti era "de stinga si avea o parere exceptionala despre Ion Iliescu. Il considera mare politician. Ion Iliescu ii facea vizite acasa, chiar si cind era bolnav. Il intreba daca are nevoie de ceva, de medicamente. Valentin a murit pe 25 martie 1999 si pe 26 facea 75 de ani. Vorbeam mereu cu el despre ce o sa faca daca o sa primeasca inapoi conacul. Voia sa i-l dea lui Ion Iliescu, sa il amenajeze ca o casa de vacanta pentru intelectuali. La citeva zile dupa ce l-am inmormintat, am primit hotarirea judecatoreasca prin care ii era retrocedat imobilul. Inca de la inmormintare i-am propus domnului Ion Iliescu sa accepte donatia, cind va fi posibil. Am donat PDSR conacul, dar am scris in act ca imobilul se foloseste in scop cultural, umanitar si de protocol. Cred ca e singura avere pe care o are PDSR. Mi-am pastrat drept viager asupra mansardei. Orice modificare, orice decizie se ia in legatura cu acel conac trebuie sa se faca doar cu acordul lui Ion Iliescu, indiferent ce functie ocupa in partid". Gheorghe Pascu si Nicolae Vacaroiu au vizitat "domeniile PDSR" Pe soseaua veche Bucuresti-Pitesti, la vreo 13 km de Gaesti, se face in dreapta un drum pietruit. Chiar linga intrarea pe ulita, o tabla galbena anunta calea spre Casa memoriala "Dinu Lipatti". Drumul serpuieste urcind printre dealuri. La o suta de metri dupa ce se termina casele, se ridica, alb, conacul. De jur-imprejur, vita-de-vie. Un om lucreaza la gardul imprejmuitor. Pe platoul din fata conacului, o Dacie alba cu numar de Bucuresti. Omul din masina ne astepta pe noi. Este administratorul conacului si director al Fundatiei "Dinu Lipatti", infiintata de PDSR anul trecut, imediat dupa primirea donatiei. Presedintele fundatiei este Ion Iliescu, iar printre fondatori se regasesc Adrian Nastase si Razvan Theodorescu. Nicolae Vacaroiu si consilierul prezidential Gheorghe Pascu au trecut deja pe la conac. "Am inceput sa lucram la renovare. Am refacut instalatia electrica pentru ca se furase totul: si fire, si intrerupatoare, nu mai era nimic. Exista canalizare, vom aduce apa curenta si gaz. Bineinteles ca pe linga conac vor beneficia de aceste utilitati toti satenii", spune administratorul Nicolae Tudor. Conacul are o arhitectura impresionanta. De afara se vede doar acoperisul deteriorat. Inauntru insa arata de parca au trecut vandalii: faianta, linoleumul, chiuvetele, wc-urile, sobele au fost toate furate. Se mai vad doar urmele locurilor unde erau amplasate. Cinci incaperi mari si multe dependinte, numeroase sali de baie si de bucatarie. Scarile din lemn masiv care urca de la demisol la parterul inalt si la mansarda n-au putut fi luate. Sint prea solide. Mansarda se mentine cel mai bine, lemnul care o imbraca parind nou. De altfel, conacul n-a fost niciodata locuit. Dupa ce s-a finalizat constructia, a fost nationalizat. Afise electorale in muzeu Aurora este ghidul Muzeului "Dinu Lipatti". "Muzeul" este, de fapt, un salon aproape gol, in care se afla pianul Beckstein al lui Dinu Lipatti, primit in 1936 de la tatal sau, Theodor. Pe pereti, atirnate in rame, multe fotografii de familie. Printre ele s-a facut loc pentru niste afise din campania electorala: unul cu Adrian Nastase si doua cu Ion Iliescu. Pe soba de teracota din incapere mai troneaza si vreo trei carti postale cu autograf, tot din campanie si tot ale lui Ion Iliescu. Mocheta inflorata in rosu si gri, din material supraelastic, e murdara. Aurora si-a lasat insa la usa adidasii turtiti pe calciie, plini de noroi si balegar, pe care ii tirsiie intre casa ei, de vizavi de conac, si "muzeu". "Eu sint o taranca veritabila. Sint o fermiera, de fapt", ne spune Aurora vorbind cu un accent rotunjit, precum al solistilor de opera. "Alearga toata ziua dupa animale. Un atlet n-are conditia ei fizica", ne spune Nicolae Tudor despre Aurora. Domnul Tudor e un tip jovial. Noi il atitam, vorbindu-i despre ce chefuri vor trage unii din PDSR in conac dupa ce va fi renovat. "Nu, nu. Ca eu stiu cum fac: scrie in act ca domnul Iliescu e stapin? Scrie. Pai si-atunci nu trebuie sa stie tot ce se intimpla aici? Ii spun eu ce si cum se misca si n-or sa mai aiba curaj". Domnul Tudor e hotarit. "Daca imi fac probleme, daca vad ca nu-mi convine, plec". Casa a fost gindita pentru chefuri Dinu Lipatti avea indeletniciri foarte feminine, ne povesteste Aurora. "Tricota, croseta, broda, gatea. Mai repara si cite un aparat de radio. Era un sensibil. Valentin, fratele sau, era un terre--terre cu toate pacatele posibile. Nevasta lui Valentin, actrita Aurelia Sorescu, era o seducatoare, o himera". Aurora vorbeste despre fratii Lipatti ca despre propria familie. "Dinu Lipatti gindise aceasta casa pentru intilnirile de vara cu prietenii, pentru chefuri", spune Aurora. Boala de care suferea nu i-a mai permis sa faca asta "din lipsa de viata", continua Aurora. Casa a fost construita din banii lui Dinu Lipatti pina la nivelul parterului, fiind terminata de tatal lui, din veniturile rezultate din exploatarea padurilor. Singurii "locatari" ai conacului de la constructia sa incoace au fost muncitorii zilieri adusi sa lucreze via dimprejur. In ultimii ani, conacul a fost spart, multe obiecte apartinind Muzeului Lipatti fiind furate sau distruse. Pianul a scapat ca prin minune. Acum arata ca nou, dupa reconditionare, pastrindu-se clapele unei pianine ce apartinuse mamei lui Dinu Lipatti. Conacul va fi renovat in acest an. Vita-de-vie este din belsug. Crama este deja planificata. De asemenea, un club si o sala de mese. Dependintele numeroase vor fi transformate in camere de locuit, care se intentioneaza sa fie folosite si in regim hotelier. Toate in special pentru artisti pensionari sau saraci, studenti. Cel putin, asa se spune acum. NARCISA IORGA MADALINA SISU Lovitura de palat pe Internet "Dimineata" anunta iminenta cadere a guvernului Editia de ieri a ziarului "Dimineata", oficiosul PDSR, publicata pe Internet, ofera o surpriza de proportii partidului pe care il slujeste: sub semnatura directorului, Stefan Mitroi, este publicat un articol intitulat "Iminenta cadere a guvernului Nastase". Daca articolul nu ar fi fost publicat pe doi aprilie, cei de la "Dimineata" ar fi putut avea scuza ca este o pacaleala de 1 Aprilie. In material se arata ca, "in pofida succeselor mediatice pe care le-a inregistrat pina acum, cabinetul condus de Adrian Nastase face tot mai greu fata confruntarii cu realitatea". Iar rezultatele "sint dezastruoase", sustine semnatarul, care explica cum exporturile au scazut in luna ianuarie a acestui an cu peste 20 la suta fata de aceeasi luna a anului trecut, cum produsele agroalimentare au cunoscut o rata a scumpirii "net superioara mediei inregistrate in perioada 1996-2000", cum situatia infractionala nu este tinuta sub control, actiunile MI fiind "praf in ochi", criminalitatea atingind cote alarmante. Explicatia acestor probleme este oferita in continuare: cauzele esecului trebuie cautate in interiorul PDSR, din cauza taberelor existente. "Pe de o parte, axa Nastase-Mihailescu-Rus, pe de alta parte, trioul Mitrea-Marian Sirbu-Dan Matei Agathon, carora li se adauga inca doua grupari centripete alcatuite, prima, din Octav Cozmanca-Rodica Stanoiu si Ioan Mircea Pascu, a doua, din Dan Ioan Popescu, Mircea Geoana si Daniela Bartos", se arata in articol. In plus, materialul specifica si ca si intre Nastase si presedintele Ion Iliescu mocneste un conflict. Se pare ca Iliescu a vrut "sa ii trezeasca la realitate" pe liderii taberelor aflate in conflict, intr-o discutie care a avut loc simbata, dupa intilnirea de la Snagov. "Singurul care n-a vrut sa bata deloc in retragere a fost premierul insusi. Ion Iliescu a trecut de la dojana la cuvinte aspre, aducindu-i primului-ministru nu putine reprosuri cu privire la neonorarea promisiunilor din programul de guvernare. Adrian Nastase, vizibil deranjat de tonul presedintelui, a amenintat cu demisia", se mai scrie in articol. Urmarea ar fi ca Ion Iliescu s-a sfatuit cu consilierii sai de la Cotroceni si a hotarit "sa o ia inaintea premierului", demitindu-l. "Guvernul Nastase are, asadar, zilele numarate", este concluzia articolului din "Dimineata". LUCIAN PURCAREANU Vasile Dancu da vina pe hackeri Contactat pentru precizari legate de articolul din "Dimineata", ministrul informatiilor publice, Vasile Dancu, ne-a declarat: "Acest articol se inscrie intr-un fel de incercare ciclica de ruptura in echipa guvernamentala prin diverse mesaje de factura diversionista". Potrivit lui Dancu, aceste incercari au debutat prin "postularea unei neintelegeri" intre Ion Iliescu si Adrian Nastase in legatura cu numirea ministrilor si au continuat prin mesaje care anuntau o remaniere guvernamentala. "Mai nou, s-a asteptat ca discutiile despre buget sa creeze falii in relatiile dintre ministri si premier", a apreciat ministrul. Pentru ca acest lucru nu s-a intimplat, considera Vasile Dancu, "s-a apelat, din disperare de cauza, la aceasta ultima metoda". Ministrul informatiilor este convins ca articolul din ziar este "opera unui hacker", mai cu seama ca redactia cotidianului "nu recunoaste" articolul. MADALINA SISU PNL ingroapa bugetul sub amendamente "Se legifereaza improvizatia si indisciplina financiara" PNL a depus, ieri, cele 75 de amendamente la Legea bugetului de stat pe anul 2001 (41 pe textul legii si 34 la anexe) si cele opt amendamente la Legea bugetului asigurarilor sociale de stat pe anul 2001 (cinci pe textul legii si trei la anexe). Dupa cum a apreciat presedintele Valeriu Stoica, PNL isi va "contura" pozitia politica referitoare la votarea celor doua bugete "in functie de rezultatele" din comisiile parlamentare si plen fata de admiterea "citorva" amendamente considerate de PNL ca "fundamentale". Concluziile la care a ajuns PNL fata de proiectele celor doua legi elaborate de guvernul Nastase nu sint magulitoare pentru echipa care le-a elaborat: "Nu sint de austeritate, ci legifereaza improvizatia, indisciplina financiara, optimismul exagerat". O crestere economica de 4,1a, inflatia tinta de 25a, deficit bugetar de 3,7a, fiscalitatea care a crescut cu 1,5a fata de anul precedent reprezinta pentru PNL "cifre care, prin modul in care sint prevazute de guvern, sint "periculoase" pentru evolutia economiei romanesti", neavind o sustinere reala in prevederile bugetare. Valeriu Stoica a reliefat o serie de neconcordante intre actiunile guvernului Nastase si promisiunile facute de PDSR in campania electorala sau prevederi din programul de guvernare. PNL mai sustine, in urma analizei facute, ca veniturile provenite din privatizari "nu sint expres cuprinse" in proiectul de buget, ceea ce dovedeste "intentia mascata a PDSR" de a indrepta aceste "subventii catre societatile comerciale de stat generatoare numai de pierderi". CRISTINA SOFRONIE Dan Gheorghe s-a prezentat la ordin, in civil, la SRI Situatia generalului Dan Gheorghe - fostul comandant al structurii informative a MI, fosta UM 0215 - reprezinta o necunoscuta la nivelul factorilor de putere. Oficiali din SRI au declarat pentru "Evenimentul zilei" ca Dan Gheorghe este deja reactivat, ca militar, in structurile serviciului si ca atributiile concrete le va primi la sedinta din aceasta saptamina a Consiliului Director al acestei institutii. Surse din SRI au lasat sa se inteleaga faptul ca proaspatul reactivat s-ar putea ocupa fie de serviciul de contrainformatii din SRI, fie de o structura dedicata luptei impotriva iredentismului. Directorul SRI, Radu Alexandru Timofte, declara, pe de alta parte, ca Dan Gheorghe ar putea lucra ca civil in SRI si ca, deocamdata, nu s-a gindit ce sarcini va avea fostul sef al "doi s-un sfert". Ar putea sa lucreze, spune Timofte, in subordinea unuia dintre directorii adjuncti, cel mai probabil in cea a generalului Vasile Lupu. Presedintele Romaniei, Ion Iliescu, ne-a declarat, in urma cu doua zile, ca Dan Gheorghe este "un profesionist, un om onest" si ca este, din aceasta perspectiva, util pentru SRI. Iliescu a evitat insa sa spuna daca a semnat sau nu decretul de rechemare a generalului din rindurile rezervistilor. "Nu cred ca e nevoie", a spus presedintele. CRISTIAN OPREA Vasile Puscas acuza fostul guvern de pierderea credibilitatii Romaniei Vasile Puscas, negociatorul-sef al Romaniei cu Uniunea Europeana, a confirmat ieri faptul ca pina in prezent Romania a avut un deficit de credibilitate din cauza "unei anumite conduite". Vasile Puscas a lasat sa se inteleaga faptul ca fostul guvern al Romaniei nu si-a respectat promisiunile facute in fata Comisiei Europene. "Acum, Romania se inscrie in recistigarea credibilitatii, care vine din modul in care lucreaza actualul guvern. Cred ca in ultimele trei luni Romania a facut citiva pasi buni in recistigarea credibilitatii deoarece ne-am tinut angajamentele fata de Comisia Europeana", a afirmat Vasile Puscas. Abia intors de la Comitetul de aderare de la Bruxelles, Vasile Puscas a anuntat ca echipa guvernamentala se va axa in acest an pe deschiderea capitolelor de negociere cu UE dedicate configurarii pietei libere. "Intentia declarata a cabinetului Nastase este sa recupereze intirzierile in privinta ritmului de elaborare a dosarelor de negociere. Daca reusim sa ne tinem de cuvint, la sfirsitul acestui an vom avea trimise la Bruxelles in jur de 24 de capitole", a afirmat Puscas. La ultima reuniune de la Bruxelles, Romania nu a putut deschide decit un singur capitol de negociere, cel referitor la dreptul societatilor comerciale. "S-a deschis un singur capitol pentru ca am intrat abia acum in substanta negocierilor. Pina in iunie vor fi deschise si alte capitole", a precizat Vasile Puscas. TEODORA GEORGESCU CNSLR-Fratia a cazut iar in bratele PDSR Desi prevederile legale interzic implicarea sindicatelor in politica, sindicatele fiind prin lege organizatii fara caracter politic, CNSLR-Fratia a semnat ieri un acord "de colaborare si parteneriat" cu PDSR. In urma acordului, membrii conducerii CNSLR vor putea chiar sa ia parte la sedintele Biroului Executiv Central al PDSR, iar cei din conducerea PDSR - la sedintele Comitetului Director al sindicatului. Presedintele CNSLR-Fratia, Marius Petcu, crede ca "este cazul ca dupa zece ani de miscare sindicala sa avem o optiune ferma: social-democratia". Presedintele PDSR, Adrian Nastase, a precizat ca relatiile dintre partid si CNSLR sint "privilegiate", datorita "afilierii comune la ideologia social-democrata". In plus, Nastase a aratat ca, la nivel local, CNSLR si PDSR vor forma "cluburi social-democrate" pentru discutii. Intrebat daca acorul nu contravine prevederilor legale, Marius Petcu s-a eschivat, dind exemplul "colegilor din tarile democrate", care fac acest lucru. "Nu se incalca nici statutul si nici principiile celor doua organizatii", a spus Petcu, nefacind referire la lege. CNSLR-Fratia are traditie in colaborarea cu PDSR. Anul trecut, Pavel Todoran, din partea sindicatului, si Ion Iliescu, din partea partidului, mai semnasera un acord de colaborare. Todoran este acum consilier al CNSLR si deputat ales pe listele PDSR. LUCIAN PURCAREANU Roman critica protocolul PDSR-PNL Liderul PD, Petre Roman, caracterizeaza semnarea protocolului pentru modificarea Constitutiei dintre PDSR si PNL drept "incorecta si contraproductiva". Roman considera ca, in fapt, acest protocol nu reprezinta decit "un joc suplimentar de imagine" si ca ar fi fost corect sa fie aplicat protocolul semnat inainte de investirea guvernului Nastase. Pentru modificarea Constitutiei ar fi necesara intrunirea a 66 de procente, iar in acest moment PNL si PDSR insumeaza doar 65 la suta, sustine Roman. Senatorul democrat Avram Filipas apreciaza ca, de fapt, "nu se doreste modificarea Constitutiei pentru ca procedurile sint de durata. Daca se vrea modificarea Constitutiei in aceasta legislatura, ar fi necesara constituirea unei comisii parlamentare". MIHAELA CONSTANTINESCU Bref Aripi in PNTCD In PNTCD se contureaza un grup de nemultumiti care se gindesc sa puna bazele unui nou partid, "cu adevarat tinar si modern", dupa cum sustin surse din PNTCD. Vineri, la Ploiesti, a avut loc un seminar care i-a reunit la prezidiu, printre altii, pe Constantin Dudu Ionescu, pe Remus Opris, pe Mirel Tariuc si pe Bogdan Pitigoi. Acestia nu au facut in clar nici o declaratie de desprindere a unui grup din actualul trunchi PNTCD, ci au vorbit numai despre necesitatea intineririi cu adevarat a partidului, desprinderii lui de discursurile cu trimitere la Iuliu Maniu si Corneliu Coposu in incercarea de a "trage din seva inaintasilor". Sursele citate ne-au declarat insa ca intentia desprinderii din PNTCD ar exista, daca tandemul Chirita - Lupu nu tine cont de sugestiile venite din partea "segmentului tinar" din PNTCD. (C.S.) Radu F. Alexandru nu-l slabeste pe Priboi Senatorul PNL Radu F. Alexandru i-a scris presedintelui Ion Iliescu, cerindu-i ca, in calitate de presedinte al CSAT, sa dispuna "o informare reala si exhaustiva" asupra activitatii lui Ristea Priboi pina la alegerea sa ca deputat. Radu F. Alexandru solicita ca informarea "sa fie pusa la dispozitia celor care au datoria sa se pronunte daca activitatea lui Ristea Priboi il recomanda pentru calitatea de presedinte al Comisiei parlamentare de control SIE". (M.C.) Lupu organizeaza miting de protest Prim-vicepresedintele PNTCD, Vasile Lupu, a anuntat ca, pe 8 aprilie, va organiza in Piata Revolutiei un miting de protest. Lupu va merge si la ambasadele tarilor membre ale Comisiei Europene, unde va depune un protest referitor la intentia guvernului de a modifica Legea 1/2000, care va fi trimis si Comisiei Juridice a Adunarii Parlamentare a CE si Partidului Popular European.(M.C.) Opt mii de miliarde pentru zile negre Premierul Adrian Nastase a confirmat ieri declaratia deputatului PNL Victor Babiuc, conform careia cele opt mii de miliarde de lei rezultate din procesul de privatizare al anului trecut nu se regasesc in proiectul de buget pe acest an. Nastase a explicat ca l-a "rugat" pe ministrul finantelor publice Mihai Tanasescu sa clarifice problema. (L.P.) Premierul, la Bacau Primul-ministru, Adrian Nastase, si ministrul transporturilor, Miron Mitrea, efectueaza astazi o vizita in orasele Focsani si Bacau. Programul vizitei de la Focsani cuprinde vizitarea garii, precum si a unui santier de constructie de locuinte care vor fi realizate de catre NL si MLPTL. (M.S.) PDSR a pus mina pe CA de la Letea Singura fabrica de hirtie de ziar din Romania, SC Letea SA Bacau, a incaput de ieri pe mina PDSR. Adunarea Generala Extraordinara a decis schimbarea Consiliului de Administratie. Avind in vedere ca aproape 80a din actiunile de la Letea sint detinute de Agentia pentru Privatizare si Administrarea Participatiunilor Statului, aflata sub controlul PDSR, este de la sine inteles ca membrii CA sint agreati de partidul de guvernamint.(C.T.) [21][pl.dll?rid=expresro] 