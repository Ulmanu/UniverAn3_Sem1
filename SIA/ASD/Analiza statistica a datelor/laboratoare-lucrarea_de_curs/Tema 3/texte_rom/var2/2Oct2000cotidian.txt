 Composesoratele, o bomba amorsata de "Legea Lupu" Padurile obstesti, drama taranilor ardeleni Aplicarea "Legii Lupu" in judetele Harghita si Covasna creeaza situatii tensionate care pot duce fie la blocarea procesului de retrocedare a padurilor, fie la conflicte grave, interetnice, cu consecinte imprevizibile. Cauza o reprezinta ambiguitatea unor articole ale legii in ceea ce priveste composesoratele, forme de proprietate care au functionat in Transilvania pina cind padurile au fost luate de stat. Din pacate, legislativul nu a oferit nici o solutie la intrebarile-cheie: cum se restituie padurile fostelor composesorate daca o parte din composesori nu mai au urmasi sau cind unii dintre ei nu au solicitat restituirea dreptului de proprietate? Se vor restitui solicitantilor terenurile in intregime sau numai in cotele ce le revin? Primele composesorate au fost infiintate ca forme de folosinta comuna a suprafetelor forestiere de catre membrii regimentelor secuiesti de granita infiintate de Maria Tereza, proprietatea raminind statului. Intre 1870-1880, autoritatile au transformat dreptul de folosinta in drept de proprietate, suprafetele de padure fiind inregistrate in cadastru si in cartile funciare pe numele celor care le avusesera inainte doar in exploatare. Situatia composesoratelor din aceasta zona este complicata si din cauza faptului ca suprafetele din padurile graniceresti (situate in principal pe teritoriul actualelor judete Harghita si Covasna) au fost date in administrarea localitatilor, a grupurilor de cetateni, in special maghiari, mutati aici dupa primul razboi mondial. Ulterior, acestia au fost improprietariti de Budapesta, printr-o hotarire judecatoreasca, dupa 1919, hotarire contestata de statul roman. La nivelul judetului Harghita, vor fi date in proprietate 227.492 ha de padure, pentru 85.778 de persoane. Nerabdarea viitorilor proprietari, agitatiile cu caracter electoral sau politic au facut ca in mai multe localitati (Tulhes, Vlahita s.a.) oamenii sa iasa in drum sa nu permita trecerea camioanelor cu masa lemnoasa recoltata de silvicultori, amenintindu-i pe acestia. Reprezentantii autoritatilor locale au si ei puncte de vedere diferite cu privire la modul in care trebuie retrocedate padurile fostilor composesori. Disputele emotionale, obstructiile cetatenilor care se simt indreptatiti sa-si primeasca padurile au facut ca 25 de parchete (aproximativ 132.500 metri cubi de masa lemnoasa) atacate de daunatori sa nu poata fi exploatate, in timp ce la Sindominic 500 ha de teren au ramas nesolicitate de fostii composesori. In judetul Covasna sint solicitate pentru retrocedare 258.577 ha, din care, pentru composesorate, 109.381 ha. Si aici sint aceleasi probleme ca si in Harghita, prefectul Gheorghe Tatu declarindu-se extrem de ingrijorat de ambiguitatea unor articole de lege si de posibilitatile interpretarii lor. Au aparut din acest motiv tensiuni intre cetatenii localitatilor Zagon si Intorsura Buzaului, Ojula, Bretcu si Ghelinta, din acest judet, si comuna Tulnici din judetul Vrancea, intre Dobolii de Jos, Podu Olt si Dobirlau, Chichis si comunele din jur, Tirgu-Secuiesc si Sinzaieni, care isi disputa proprietatea asupra composesoratelor. Solutia - modificarea "Legii Lupu" La 10 mai 2000 a avut loc la guvern o teleconferinta in care prefectul de Covasna a cerut lamuriri cu privire la modul in care trebuie rezolvata problema composesoratelor, conform prevederilor "Legii Lupu". Acesta a primit un raspuns naucitor, care a marit si mai mult confuzia: "Restituirea integrala fostilor composesori a suprafetei avute in folosinta contravine Legii nr. 1/2000; art 26, alin. (1) prevede ca «fostilor membri ai formelor asociative de proprietate (...) li se va elibera un singur titlu de proprietate». Confuzia, tensiunea creeaza probleme deosebite in aplicarea "Legii Lupu", chiar si acum dupa mai bine de 9 luni de la intrarea ei in vigoare. Faptul este demonstrat si de cele doar 44 ha de padure retrocedate efectiv pina la aceasta data, din cele 900.961,83 ha de paduri estimate a fi solicitate pentru retrocedare. Situatia confuza si tensionata din cele doua judete reclama fie amendarea legii, fie promovarea unor precizari clare care sa faca lumina, altfel, aici nu va fi liniste niciodata, oamenii se vor bate intre ei, silvicultorii nu-si vor putea indeplini atributiile stabilite de lege. Haosul va putea fi guvernat doar cu masuri de forta, ceea ce nu e pe placul nimanui. DUMITRU MANOLACHE Legate de cuvintul Sfintului Calinic, Intr-o zona a Lacului Cernica, broastele nu cinta niciodata Fiecare loc sacru are legenda lui care, transmisa din generatie in generatie, s-a pastrat oarecum vecina cu adevarul. Sint insa unele legende vii, care pot fi verificate. Una dintre acestea - legenda broastelor legate de cuvintul Sfintului Calinic, de la Manastirea Cernica. Legenda Locul pe care se afla Manastirea Cernica este incarcat de taine si minuni. Manastirea adaposteste moastele Sfintului Calinic, obiecte si vesminte ale sale, Icoana Facatoare de Minuni a Sfintului Nicolae, care se ascunde printre alte sase icoane pictate aproape identic si multe altele. La slujbele savirsite la Cernica, multi oameni s-au vindecat de boli trupesti si spirituale. Puterea Sfintului Calinic inca isi mai face simtita prezenta. Chilia in care a locuit Sfintul este astazi casa memoriala. Situata in Insula Sfintul Gheorghe, oarecum "ascunsa" de ochii credinciosilor, poate fi totusi vizitata. Legenda spune ca intr-o seara, pe cind Sfintul Calinic "urca" treptele "Rugaciunii lui Iisus", a fost tulburat de oracaitul broastelor. Atunci a iesit pe malul lacului si, "maturind" cu privirea zona ce imprejmuieste chilia, a binecuvintat locul sa fie linistit si a spus: "Duceti-va in stinga si-n dreapta de cintati cit vreti, dar aici sa nu mai cintati...". Din clipa aceea, in zona binecuvintata, broastele au incetat sa mai cinte. Un calugar care face parte din obstea Manastirii Cernica, dar care a dorit sa-si pastreze anonimatul, ne-a declarat: "In preajma chiliei Sfintului Calinic este liniste deplina. Broastele care ajung in zona aceea nu mai pot cinta. Foarte rar, doar in timpul zilei se mai aude cite un oracait. Dupa apusul soarelui, de s-ar aduna toate broastele din lac in zona respectiva nu ar putea scoate nici un sunet. Ceea ce a legat Sfintul, in viata fiind, nimeni nu mai poate dezlega". MIHAELA ION La numai 16 ani, Victor Costan este colaborator la o firma de securitate a smartcard-urilor Elev in clasa a X-a la Colegiul National "Tudor Vianu" din Bucuresti - liceu cu profil informatica, Victor Costan (16 ani) a epuizat de mult programa de informatica prevazuta pentru liceu. Olimpic national din clasa a treia, "fruntas" in nenumarate rinduri, tinarul se pregateste acum cu mult mai multa indirjire, tintind catre acelasi loc care i-ar oferi "viza" pentru concursurile internationale. In paralel, isi ofera "serviciile" unei firme care asigura securitatea pe smartcard-uri. Parintii, primii profesori A luat contact cu lumea virtuala din frageda copilarie. Parintii, ale caror servicii sint strins legate de informatica, i-au indrumat primii pasi in aceasta lume. Era la gradinita cind s-a asezat pentru prima data in fata unui calculator, iar fascinatia a fost definitiva. Si cum acasa nu avea computer, si-a facut unul din hirtie. Doar de dragul de a-l avea aproape, chiar si sub aceasta forma. La virsta de sase ani a renuntat la gradinita, nu in favoarea scolii, ci pentru a citi. "Ma plictiseam. M-am gindit ca mai bine stau acasa si citesc, decit sa pierd timpul pe acolo", isi aminteste Victor. Citeste de la patru ani, desi a vorbit abia dupa ce a implinit doi ani. Asa ca, in momentul in care s-a vazut liber, fara obligatia de a se duce la gradinita, si-a alocat tot timpul cartilor de informatica. Parintii au fost cei care l-au ajutat sa descifreze "mesajele" paginilor. Iar in clasa a doua i-au cumparat si un calculator adevarat. "Parintii mei m-au ajutat enorm. Ei mi-au «construit» baza si m-au ajutat sa ma inalt", marturiseste baiatul. In fruntea clasamentelor concursurilor nationale de gimnaziu In clasa a treia, Victor s-a dus la Scoala "Dimitrie Sturdza" sa urmeze cursurile de informatica pentru ca deja parintii nu-l mai puteau ajuta la nivelul corespunzator. "M-am dus cu emotii la profesorul Paul Copacel. Parintii ii spusesera ca ma cam plictisesc acasa, ca ei nu-mi pot da sa rezolv probleme de nivelul meu", spune tinarul. Isi aminteste ca i-a dat o problema de verificare pe care insa nu a stiut sa o rezolve. Dar acest lucru nu l-a descurajat. Dimpotriva. A muncit si, in acelasi an, s-a prezentat la concursul de informatica - faza pe sector. In clasa a patra a avut insa cele mai mari emotii. Ajunsese pentru prima data la Olimpiada Nationala si, in plus, nici profesorul nu era cu el. Si-a stapinit bataile inimii si, in final, s-a clasat al doilea. In anul urmator insa n-a mai lasat pe nimeni sa i-o ia inainte. Si a ramas pe primul loc pina in anul I de liceu. Insa in anii de gimnaziu a fost "obligat" sa concureze cu cei din generatia lui, pentru ca "trebuie sa ia si altii premii". La fiecare concurs a prezentat ceva nou. Cel mai mult l-a bucurat infiintarea concursului "Grigore Moisil", de la Lugoj, pentru ca acesta are si o sectiune unde creativitatea este cheia. Editorul grafic, jocurile, soft-urile de criptare si decriptare, masina virtuala care permite extinderea programului fara a-l recompila, toate acestea l-au urcat pe primul loc pe podium. Anul trecut insa nu s-a mai clasat decit pe locul al treilea. "Am fost foarte suparat, mai mult pe mine. La evaluare, colegii de concurs m-au bombardat cu intrebari o ora, desi, in mod normal, corectarea dureaza cel mult 10 minute. La sfirsit, cei din juriu, care abia daca imi pusesera doua intrebari, tot n-au inteles mare lucru. Intrebarea lor a picat ca o bomba: «Si, in concluzie, ce ziceai ca face programul tau?», spune Victor. Devoratorul de informatii Dorinta de stiinta il acapareaza, mai ales ca se teme enorm de esec. Dezamagirea vine insa de la cei care ar trebui sa-l ajute sa inainteze in cunoastere. Din pacate, profesorii de la liceul al carui elev este se incadreaza in aceasta categorie. "In general, profesorii se schimba foarte des si nu au timp sa ne cunoasca prea bine ca sa stie cum sa-l ajute pe fiecare. Si, in plus, specialistii nu ramin in invatamint", spune baiatul. De cite ori se simte nesigur, isi spune ca se va muta la un alt liceu, unde pregatirea in informatica este cu mult mai buna, pentru ca acolo de elevii buni se ocupa unul sau chiar doi profesori. Dar gindul la colegii care-l ajuta mai ales moral il face sa se razgindeasca rapid. "Am niste colegi minunati acum. Cind eram in generala, invidia era mult prea mare. Si la concursuri, sentimentul de concurenta era la fel de mare. Abia daca faceam diferenta intre concursul propriu-zis si timpul din afara lui. Acum lucrurile sint altfel", marturiseste Victor. "La firma, colegii ma priveau cu indoiala. Acum, le-am cistigat respectul" Tot timpul liber si-l petrece in fata calculatorului. Munceste mult, dar nu-i pare rau pentru ca informatica este viata lui. Si totusi nu se lasa intru totul acaparat de aceasta lume. Cind citeste o alta carte, cind se uita la un film, cind asculta muzica, incearca sa nu fie totul relationat cu lumea computerelor. Nu citeste numai carti SF, nu asculta numai muzica creata pe calculator. "Informatica este un domeniu minunat. Dar calculatorul este de fapt o creatie a omului. Nu cred ca un computer va schimba lumea, ci un om", accentueaza Victor. Ar dori sa lucreze toata viata in informatica, sa descopere ceva care sa revolutioneze omenirea, dar nu stie inca ce domeniu sa lege de informatica. Pina atunci, colaboreaza la diferite firme. Prima colaborare s-a petrecut in urma cu trei ani, dar a renuntat in favoarea scolii. In prezent lucreaza de peste trei luni la firma "Prosoft plus-plus", care se ocupa cu securitatea pe smartcard-uri. Este cel mai tinar dintre cei implicati in aceasta actiune, dar cunostintele lui nu sint cu nimic mai prejos. "La inceput ma priveau cu indoiala. Dar, cu timpul, le-am cistigat respectul", marturiseste tinarul. Munca la firma este o adevarata placere pentru ca este exact ce-i place si, in plus, are acces la mult mai multa informatie, firma lucrind in parteneriat cu Microsoft. A incercat sa iasa din aceasta lume si sa faca altceva, dar nu a reusit. "Nu m-a lasat microbul. De cita ori imi spun sa ma indrept spre altceva, imi trece repede si ma intorc la informatica. E mult prea tirziu sa scap de aceasta boala", incheie Victor. IULIANA ANGHEL Bursele-anticamera emigratiei Dupa indieni, romanii ocupa al doilea loc in ceea ce priveste nivelul inalt de pregatire a tinerilor specialisti in computere care lucreaza in SUA Deziluzionati de oferta pietei de munca si mai ales de conditiile din tara, mii de romani parasesc Romania, stabilindu-se in tari care le ofera un trai mai bun, o slujba potrivita pregatirii lor si un salariu pe masura. Scoala romaneasca a facut ca toti cei fugiti din tara sa se realizeze, mai ales din punct de vedere profesional. In ciuda faptului ca Ministerul Educatiei Nationale afirma ca face tot posibilul pentru a stopa exodul licentiatilor, realitatea demonstreaza ca situatia lor nu se schimba, ca ramin aceiasi intelectuali care isi duc viata de zi cu zi la limita rezistentei. Prof. Mihai Korka, directorul Directiei Relatii Internationale din MEN, spune ca "dupa ultimele statistici americane, in ceea ce priveste fenomenul de «migratie a creierelor», Romania ocupa al doilea loc, dupa India, in ceea ce priveste nivelul inalt de pregatire a tinerilor specializati in computere care lucreaza in Statele Unite". Au plecat fiecare in alta tara, la o jumatate de an dupa nunta Dana si Daniel Albu s-au casatorit in anul IV de facultate. Amindoi au urmat cursurile Facultatii de Electrotehnica din cadrul Universitatii "Politehnica", din Bucuresti. Inca de pe vremea cind era student, Daniel a inceput sa munceasca: "Faceam Electrotehnica si am vrut sa invat si programare. Asa ca m-am angajat cu jumatate de norma la un institut de cercetare, SIAT. In 1996, aveam un salariu de 100.000 de lei. La institut am avut noroc sa dau peste niste oameni de treaba, de la care am invatat programare". De la bun inceput, tinara familie Albu a avut in cap o singura idee: sa studieze cit mai mult si mai bine si sa plece din Romania. "Tot timpul facultatii vedeam afise pentru burse Tempus. Abia asteptam sa vina anul V sa prind si eu o astfel de bursa. Ar fi aratat bine in CV. In plus, multi dintre cei care plecasera prinsesera si joburi «pe afara»", povesteste Daniel. Astfel incit, in februarie 1997, tinarul obtine o bursa in Grecia, unde si-a definitivat si proiectul lucrarii de licenta. Un an mai tirziu, Daniel obtine diploma de master in Electrotehnica si devine angajat cu norma intreaga la acelasi institut de cercetari, salariul fiind de 800.000 de lei. Sotia lui Daniel, Dana, obtine si ea o bursa in Finlanda. "Diferenta de civilizatie dintre Romania si Finlanda este imensa. Amindoi am vrut sa prindem bursele astea, asa ca fiecare am plecat in alta tara, la numai o jumatate de an dupa nunta", spune ea. Imediat dupa ce s-a intors, Dana a vrut sa prinda o bursa in Statele Unite. Mai ales ca fratele ei se afla acolo de patru ani si isi pregatea doctoratul. Piata burselor pe Internet Era prea tirziu sa-si trimita actele, asa ca s-a angajat. Intre 1998 si 1999 Dana a facut si ea masteratul la aceeasi facultate, dupa care a inceput lupta pentru plecarea in America. A dat testul de limba engleza si pe cel de specialitate pe banii economisiti in Finlanda, dupa care s-a dus la sediul Fundatiei Fullbright, unde a cautat cele mai bune universitati din domeniu. A intrat pe Internet si a cerut formulare de inscriere la bursa. Majoritatea universitatilor percepeau o taxa de procesare a actelor, de 30 pina la 50 de dolari. A aplicat la peste 20 de universitati. Daca ar fi platit taxele pentru fiecare dintre ele, ar fi insemnat ca numai pentru aceste taxe sa plateasca sute de dolari, bani pe care nu ii avea. "Asa ca, spune Dana, am trimis catre universitati o scrisoare in care povesteam ca sintem romani, ca avem salarii mici si ca nu pot sa platesc taxa. Unele nici nu m-au bagat in seama. Insa acolo unde stiam ca am sanse mari de reusita, am trimis banii. Testele, legalizarea actelor de studii, taxe si timbre postale m-au costat 1000 de dolari". Pina la urma, eforturile Danei au fost incununate de succes. A fost acceptata cu bursa completa si, in plus, i s-a oferit si un post de asistent de cercetare la University of Washington din Seattle. A plecat in august 1999. De Craciun, Daniel, sotul ei, a luat avionul in aceeasi directie. In Romania nu aveau casa sau masina. Locuiau la parintii Danei, intr-un apartament. "Chiar daca ne-am dorit sa avem o casa, nu aveam prea multe sanse. Asa ca ne-am spus ca mai bine stringem bani sa putem pleca". In America, Dana cistiga 58.000 de dolari pe an, iar Daniel - 72.000 La Seattle o duc foarte bine. Dana beneficiaza de o bursa de aproximativ 40.000 de dolari pe an si, in plus, cistiga 1.500 de dolari ca asistent. Daniel munceste si el. Cistiga 72.000 de dolari pe an si lucreaza la Software International, o companie care produce programe pentru calculatoare. Acolo a fost angajat direct ca inginer si ocupa functia de sef dezvoltare software. Proiectul de care se ocupa acum este un program de invatare a limbii engleze pentru straini. In acelasi timp, Daniel a colaborat la un alt program de subtitrare a filmelor in limba romana. Dana lucreaza la teza de doctorat. "Mai am patru ani pina termin. Vrem sa obtinem green card-ul (permisul de rezidenta pe teritoriul Statelor Unite, ultimul pas inaintea obtinerii cetateniei americane - n.red.) si sa raminem aici. In Romania nu aveam nici o sansa sa ne realizam. Acolo, inginerii mor de foame, au niste salarii mizerabile. Asta dupa ani de munca si studiu. Un alt motiv pentru care am plecat a fost ca Daniel sa scape de armata. Sper ca am reusit. In urma cu doi ani, chiar s-a inscris din nou la facultate, numai sa o mai amine inca putin". Dana si Daniel Albu se considera norocosi si sint fericiti. Au in spate ani de munca, insa spun ca, daca ar fi s-o ia de la capat, ar merge pe acelasi drum. Cei care pleaca pe banii guvernului trebuie sa se angajeze, sub semnatura, ca se intorc La fel ca ei sint multi alti romani care ar face orice numai sa plece din tara. Pentru cei care sint studenti, cea mai usoara cale este obtinerea unei burse in strainatate. In Romania se acorda trei tipuri de burse. Primul tip sint bursele pentru stagii de studii universitare si postuniversitare, finantate de guvern, in valoare de maximum 1000 de dolari pe luna, care insumeaza aproximativ 600 de luni de burse pe an. Un al doilea tip este reprezentat de bursele finantate de diverse tari, pe baza acordurilor de colaborare intre ministerele de resort, iar ultimul tip - bursele oferite de universitati si fundatii. Cei care pleaca pe banii guvernului semneaza un contract prin care se angajeaza ca, la terminarea studiilor, sa se intoarca in tara. In caz contrar, ei trebuie sa suporte cheltuielile de scolarizare. Anual, Academia de Studii Economice din Bucuresti trimite la studii in Franta, Canada sau Australia aproximativ 50 de studenti. Diplomele de licenta obtinute de absolventii acestei academii sint recunoscute in Germania, Canada si Australia. "Cine ar putea sa le reproseze ca pleaca din tara?" Rectorul ASE, prof. Paul Bran, ii intelege pe cei care nu se intorc. El spune ca "majoritatea studentilor nostri se intorc pentru a termina facultatea. Imediat ce au diploma in buzunar pleaca, de cele mai multe ori in tara unde au avut bursa, pentru ca au avut grija sa-si pastreze contactele de acolo si obtin o slujba buna destul de repede. Cei care pleaca pentru completarea studiilor universitare ne suna si ne anunta ca mai ramin sa-si caute fonduri pentru definitivarea doctoratului. Ce am putea sa le facem, sa-i intoarcem, chiar daca au contract cu noi? Chiar daca am merge peste parinti, nu cred ca acestia ar avea de unde sa scoata mii de dolari". In aceasta toamna, trei asistenti-preparatori de la ASE au decis sa ramina in Franta. "Primesc un salariu lunar de 1.500.000 de lei, nu au casa, nu au bani sa-si cumpere carti de specialitate, nu mai vorbesc de un calculator. Avind aceste conditii «minunate» de trai, ma intreb cine ar putea sa le reproseze ca pleaca din tara", mai spune prof. Bran. Un ordin al ministrului educatiei precizeaza ca studentii care pleaca la burse in strainatate beneficiaza, la intoarcere, de recunoasterea studiilor. Alte facilitati nu au. Rectorul Paul Bran spune: "Sintem in continuare la stadiul la care ne plingem, insa nu facem nimic. Tinerii nostri pleaca avind scoala romaneasca in buzunar, iar 90 la suta din cei plecati dovedesc cunostinte peste nivelul celor din tara respectiva. Ar trebui sa li se ofere conditii, sa-i facem nu numai sa se intoarca, ci mai ales sa-i facem sa se intrebe de trei ori daca merita sa plece". ROBERTA VORNICU Paul Goma, la 65 de ani In anul 1935, pe 2 octombrie, in satul basarabean Mana, se nastea al doilea fiu al invatatorilor Goma. Paul Goma continua sa fie, iata, la 65 de ani, un roman si un scriitor exilat. Un "caz" cu origini in anii de inceput ai comunismului. Detinut politic, anchetat de Securitate, exclus din vechea si noua Uniune a Scriitorilor, Goma ramine un personaj controversat si incomod prin intransigenta si apelul destul de zgomotos la neuitare. Romanele lui Paul Goma, publicate intii "afara", sint si ele aruncate in "carantina" de majoritatea criticilor romani. La 65 de ani, impliniti astazi, scriitorul Paul Goma se va fi simtit poate un om singur, caruia "nu i-a mai ramas decit sa locuiasca in limba romana". RADU MEIROSU Romeo Dediu, de la Holograf, tata de baiat Chitaristul trupei Holograf, Romeo Dediu, va deveni, in curind, tatal unui baietel. Spunem ca va deveni pentru ca, deocamdata, copilasul se afla in faza de proiect, mai precis in burtica mamicii sale, Claudia Forgaci, insarcinata in luna a sasea. Cuplul Romeo-Claudia a aflat de la ecograf sexul progeniturii, iar vestea l-a facut pe expansivul Romeo sa sara in sus de bucurie. In ceea ce o priveste pe viitoarea mamica, actualmente responsabila cu tinutele vestimentare ale vedetelor Antenei 1, ea se afla intr-o agitatie totala: pe de o parte, meseria o solicita foarte mult, pe de alta parte, este confiscata si de renovarea apartamentului cu doua camere pe care l-a achizitionat recent impreuna cu Romeo in cartierul bucurestean Tineretului. Despre o posibila nunta, nimic deocamdata: viitorii parinti sint prea ocupati cu amenajarea spatiului de locuit pentru copilas, a carui nasa de botez va fi nimeni alta decit Mona Nicolici, prietena buna a Claudiei.(A.T.) Fost vocalist la Parlament, Dan Helciug, la Spitalul de Urgenta Fostul vocalist de la Parlament, Dan Helciug, se relanseaza pe piata muzicala cu o noua formatie. Este vorba despre Spitalul de Urgenta, o trupa formata din sase membri, infiintata acum citiva ani, alaturi de care Dan a mai cintat in perioada studentiei. Helciug isi va pastra statutul de la Parlament, respectiv acela de solist. "Ceea ce cintam noi este o combinatie de stiluri, dar predomina asa-numitul stil balcanic'', ne-a declarat solistul. Spitalul de Urgenta isi va lansa prima piesa, cu Dan Helciug solist vocal, chiar astazi, la Radio 21. Dan a parasit formatia Parlament, alaturi de care a dat lovitura pe piata muzicala, in urma cu doua luni. "Cu Helciug nu ne-am mai inteles, la un moment dat, ca oameni. S-au intimplat multe lucruri pina cind s-a umplut paharul. Vom ramine prieteni, dar nu vom mai cinta impreuna'', ne-a declarat, la vremea respectiva, Catalin Dilvorea, bateristul de la Parlament. Dupa ce a plecat din aceasta formatie, primul gind al lui Dan Helciug a fost de a urma o cariera solo, dar acum a renuntat la idee. In acelasi timp, formatia Parlament i-a gasit un inlocuitor. Noul solist se numeste Doru si este din Tirgu-Mures. CLAUDIA VOICU Art-ista, marfa si ardelenii Sapte artisti ardeleni, proaspat absolventi sau studenti inca la Arte plastice, si o expozitie-marfa, la Galeria Eforie. Pina pe 18 octombrie, arta tinerilor ardeleni se ofera bucurestenilor "spre vizionare si consum". De la "Cici-mici" (mersul piticului), o pelicula video despre goliciunea artei si artistilor (Ciprian Muresan si Nicolae Baciu), la "Secondmania" lui Adrian Buzas. Tara de mina a doua, incepind cu politicienii si terminind cu hainele expuse, culmea, cu reducere. De la proiectul "What the Fuck You Love in this Fucking Life?", al lui Mircea Cantor, proiect care se autocreeaza, aproape gretos, cu ajutorul publicului, pina la "Between Hope and Despair", al Gabrielei Vanga. Aparent respiratiile separate a sapte artisti, in esenta, respiratii ale aceluiasi organism, proiectele de la Galeria Eforie etaleaza o stare de spirit. A tinarului caruia, ne-a marturisit Gabriela Vanga, nu numai ca nu i se permite sa iasa din tipar, dar nu este lasat si nu poate sa creeze. A "tinarului cu epoleti de artist" care striga: "Arta sint eu!" RADU MEIROSU Un preot de spital, la 700 de pacienti In ultima perioada, preotii din spitale se confrunta cu dificultati din ce in ce mai mari in indeplinirea misiunii lor. "Numarul preotilor din spitale este foarte scazut comparativ cu necesarul. In medie, unui preot ii revin in jur de 700 de pacienti, insa exista si situatii cind acesta trebuie sa se ocupe de 1.400 de pacienti", a spus parintele Daniel Rosu de la Spitalul "Sf. Maria" din Capitala. Din cei 167 de preoti de spital, 110 sint platiti din bugetul Minsterului Sanatatii, in functie de felul in care le este apreciata activitatea. In mod normal, inainte de repartizarea in spitale, preotii ar trebui sa urmeze cursuri de psihologie si de misiune pastorala, ceea ce nu se intimpla la noi. Parintele Rosu s-a plins si de faptul ca, de exemplu, la Spitalul "Sf. Pantelimon" din Bucuresti postul de preot a fost taiat din schema de personal pentru a nu fi dat afara un medic, iar unui preot de la un spital din Baia Mare i s-a redus norma la jumatate.(G.R.) Daca spune Consiliul Europei, cu placere! Personalul Aeroportului Otopeni, la scoala de bune maniere Personalul de pe Aeroportul Otopeni va fi "scolit" in tari din Vest cum trebuie sa se comporte cu cei care ajung pe teritoriul Romaniei si cer azil sau folosesc Romania ca tara de tranzit. Acest lucru este prevazut in raportul privind situatia celor care cer azil pe aeroporturile statelor membre ale Consiliului Europei, raport care a fost discutat la Strasbourg. Drept urmare, conform recomandarilor APCE, care devin obligatorii pentru toate statele membre, inclusiv pentru Romania, tara noastra trebuie sa scoata ceva mai multi bani din buzunar si sa imbunatateasca conditiile in care vor fi tinuti de acum inainte azilantii si refugiatii. Acestora trebuie sa li se asigure camere spatioase, luminate, aerisite si incalzite iarna, femeile sa nu mai stea in aceeasi camera cu barbatii decit daca sint sot si sotie, sa fie hraniti cu carne, sa aiba acces cel putin o ora pe zi la aer liber si sa li se permita sa-si contacteze familiile. Romania are totusi o circumstanta atenuanta: in raport se specifica faptul ca tarile din Europa centrala si de est se confrunta de putin timp cu aceasta problema. TEODORA GEORGESCU, Strasbourg In baza unei grile nationale, Batrinii vor putea solicita asistenta sociala permanenta la domiciliu Fiecare persoana vistnica va avea, in viitorul apropiat, cite o fisa de evaluare a nevoilor personale numita fisa socio-medicala, care va fi folosita la solicitarea de asistenta sociala. Documentul va cuprinde informatii indicate de un medic specialist in geriatrie-gerontologie, care va stabili gradul de dependenta a fiecarei persoane in virsta, iar pe baza acestor informatii, batrinul respectiv va putea cere asistenta medicala si sociala permanenta sau temporara, la domiciliu sau in camine specializate. Medicii care vor face aceste evaluari geriatrice vor trebui sa stabileasca un diagnostic multidimensional al pacientului, sa propuna un plan de urmarire si tratament al acestuia, sa dezvolte un program de recuperare si reabilitare si sa identifice nevoile individuale si necesitatea ingrijirii de lunga durata pentru fiecare caz. Aplicarea acestei masuri va presupune o reorganizare a serviciilor medicale primare si de specialitate, precum si a serviciilor de asistenta sociala. Totodata, va fi introdusa si o grila nationala de evaluare a nevoilor persoanelor in virsta, care contine criteriile de incadrare in mai multe grade de dependenta a pacientilor, in functie de starea fizico-psihica si senzoriala a acestora. OANA PATRAULESCU Doi batrini isi cresc nepotii orfani cu un milion de lei pe luna In urma cu aproape trei saptamini, la fosta ferma agricola din comuna prahoveana Loloiasca, explozia unei cisterne pline cu motorina a pus capat vietii mecanizatorului Emil Genosu, 33 de ani. Arsurile de gradele III si IV, pe circa 80% din suprafata corpului, dar si traumatismul cranian suferit in accident au fost cauza decesului barbatului. Emil a murit pe patul spitalului, dupa mai multe zile de dureri chinuitoare, departe de cei doi copii ai sai. Parintii au murit la interval de trei luni Moartea lui Emil Genosu a cazut ca un trasnet pentru familie. Socrii sai, Maria (62 de ani) si Aurica Ghita (64 de ani), care locuiau in aceeasi curte si care il iubeau ca pe fiul lor, au primit vestea decesului lui Emil acasa, pentru ca nu au avut bani sa mearga la spital, la Bucuresti. Lovitura pe care au primit-o venea la numai trei luni de la moartea singurei lor fiice, Emilia, sotia lui Emil. Au ramas doi copii - Adriana Rodica, 10 ani, si Ionut Sorin, in virsta de doar sase ani. Acum, Adriana si Ionut au ramas orfani, in ingrijirea bunicilor. "Voi minca tarina, si copiii tot ii voi creste bine" Maria Ghita povesteste cum Adriana a ramas marcata de moartea parintilor. Fata, care a fost transferata la o scoala din orasul Urlati pentru a studia cum se cuvine, nu mai intra in casa parinteasca, ramasa acum pustie. Doarme doar in camera bunicii. Bunica Maria are o colectie intreaga de fotografii cu familia fiicei sale, din care au ramas acum doar nepotii. Imediat cum s-a raspindit vestea mortii lui Emil, citeva familii din comuna au vrut sa-i infieze pe cei doi orfani. Maria spune insa ca nici in ruptul capului nu va da copiii, singura lor alinare. "Chiar daca voi fi nevoita sa scurm in pamint si sa maninc eu tarina, tot ma voi chinui sa-i intretin", spune, printre lacrimi, femeia. Cei doi batrini vor trebui sa se descurce din pensiile de cooperatori care, insumate, nu ajung nici la un milion de lei. Perspectiva venirii iernii ii ingrijoreaza pe batrini. Ei nu au bani sa cumpere lemne pentru incalzire, iar copiii au nevoie de alte haine pentru ca cele de anul trecut au ramas mici. Si, peste doua saptamini, vor fi nevoiti sa faca si parastasul de 40 de zile pentru pomenirea lui Emil. VIOLETA STOICA Blocul groazei O suta cinci familii din Zarnesti nu vor sa se mute dintr-un imobil care se prabuseste Consiliul Local al orasului Zarnesti, judetul Brasov, a decis joia trecuta sa-i evacueze pe toti locatarii blocului numarul 10, din cartierul Tohan, unde tavanul dintre primul etaj si parter s-a prabusit, cu tot cu peretele exterior, cu o zi inainte. Insa locatarii refuza sa se mute spunind ca imobilele care li se pun la dispozitie, blocurile 1 si 11 din vecinatate, nu sint corespunzatoare. "In blocul 1 este la fel ca aici. Noi am investit aici bani, ne-am cumparat usi, rame, ferestre, dusumele, sobe si alte lucruri. Nimeni nu ne mai da banii inapoi pe ele", ne-a declarat locatarul Gheorghe Pop. Totusi, primarul Zarnestiului, Ferencz Halosi, este decis sa puna in aplicare decizia Consiliului Local. "Stiu ca locatarii sinistrati nu vor sa se mute in aceste blocuri, dar eu nu vreau sa ajung la puscarie din cauza lor. Ii voi evacua chiar daca este nevoie sa-i scot din case cu jandarmii", ne-a declarat primarul. In plus, el sustine ca nu toti cei care locuiesc in imobilul afectat au contracte cu primaria. "Acestia sint niste vagabonzi, din cauza carora blocul a ajuns in aceasta stare. Pe ei ii poftesc sa se intoarca la casele lor", declara primarul. Imobilul a fost construit intre anii 1950-1955, se afla in administrarea primariei si ar fi trebuit sa intre in renovare inca din 1998. In blocul de nefamilisti numarul 10, cunoscut ca fiind ghetoul orasului, traiesc in conditii greu de imaginat pensionari, someri si alti nevoiasi. In total, o suta cinci familii. Unii dintre ei sint atit de saraci, incit pentru a supravietui au furat tigla de pe propriul acoperis si au vindut-o, contribuind si ei la degradarea blocului. Locatarii povestesc ca peretii care au cazut erau de la dusurile care nu se mai foloseau de 15 ani, de cind blocul nu mai are deloc apa calda. "Traim ca animalele, ne spalam cu apa rece si asta la lighean, pentru ca in casa nu avem nici macar o chiuveta. Ca sa nu ne vada copiii trebuie sa ii dam afara din casa sau ne spalam de fata cu ei. Nu avem bucatarii, avem un singur wc turcesc pe palier, totul se darima, mizeria este de nedescris", ne-a declarat un locatar. Totusi oamenii spun ca nu au datorii nici la intretinere, nici la chirii. "Platim 52 de mii chiria, cam 400 de mii gazul si tot 400 de mii si curentul. Administratorul vine si ne ia banii, nu sta la discutii", spune Adrian Cimpoieru, un alt locatar. CAMELIA CSIKI Cristi Tabara, la radio: "Muzica grea" sau rock de colectie, la PRO FM Noua emisiune de la PRO FM este "Muzica grea" si va fi realizata de Cristi Tabara si Andi Moisescu, saptaminal, in fiecare marti, intre orele 22.00 si 23.00. Va fi o emisiune interactiva al carei playlist contine doar cele mai bune piese ale "greilor" rock-ului, jazz-ului si ai blues-ului, ale trupelor care prin muzica lor au intrat in legenda. Muzica va fi "imbracata" in informatii despre trupe si piese. Pentru a se realiza acest lucru, cei doi realizatori isi vor pune la bataie atit cunostintele din domeniu cit si propriile colectii de muzica. Interactivitatea emisiunii va merge pina acolo incit ascultatorii care cred ca au in colectie un cintec, un album pe care il considera deosebit si vor sa-l impartaseasca si cu ceilalti impatimiti de muzica sint invitati sa scrie, sa sune sau sa trimita un e-mail (muzicagrea@profm.ro) la radio. ( A.R.) La "Steaua ta norocoasa", Ancai de la A.S.I.A. i-au luat piuitul doi trandafiri Crema olimpica a gimnasticii romanesti a reprezentat ieri seara "steaua norocoasa" a audientei proteviste. Dupa o luna de intreceri si 26 de ore de zbor, fetele si baiatul de aur ai Romaniei au intrat, abia acum dopati si narcotizati, direct in emisiunea Mihaelei Radulescu. Ce mai conta ca dormeau pe ele, ce mai conta ca sotia sarbatoritului Marius Urzica isi vedea, gravida in luna a 9-a, sotul rapit de PROamfitrioana show-ului. Sportivii apartineau tot romanului. Pina si A.S.I.A. cea vestita a ingenuncheat si cintat pentru micuta Andreea Raducan & Co. Chiar daca Ancai, una dintre sirenele trupei, i-a cam pierit glasul pe la inceputul spectacolului, cind i-au aterizat in cap doi trandafiri din cei grei, belgieni. Pentru final, ProTV avea pregatita si o masa-ntinsa, dar prinde picior de atlet de unde nu-i! RADU MEIROSU Diseara, la HBO, Sarah Jessica Parker, intr-o comedie despre o alegere dificila intre dragoste si sinucidere In perioada in care HBO poate fi urmarit gratis de toti abonatii prin cablu, aveti parte asta-seara, la ora 20.00, de comedia romantica "Lucy si Joe", cu Sarah Jessica Parker, vedeta serialului atit de provocator "Totul despre sex". Filmul are o premisa socanta: un barbat si o femeie care si-au promis solemn ca, daca pina la virsta de 30 de ani nu au gasit dragostea, trebuie sa se arunce de pe podul Brooklyn. Cum pina la acea data nu mai este decit o luna, amindoi fac eforturi disperate sa-si respecte promisiunea, pastrindu-si insa viata. Un film regizat de tinarul Eric Schaeffer, cel care a facut primul sau film inspirindu-se din experienta de noua ani de taximetrist. "Lucy si Joe" este al doilea film al cineastului si contine si el trimiteri la experienta personala. Personajul din film urmareste cu disperare o vecina frumoasa, lucru care i s-a intimplat si lui Schaeffer in adolescenta. Numai ca in film, fata urmarita este insasi Elle MacPherson. Dincolo de povestea trasnita, "Lucy si Joe" abordeaza cu seriozitate problema singuratatii oamenilor in marile metropole. CORNELIA POPESCU Dupa prima infatisare la divort, Adriana Maris si Vlad Ionescu s-au impacat Vlad Ionescu, prezentator al rubricii sportive de la Antena1, si Adriana Maris, prezentatoarea emisiunii "Impact", de la Prima TV, hotarisera, in urma cu trei luni, sa divorteze. Vlad parasise caminul conjugal, iar Adriana a ramas cu fetita lor, in virsta de numai 11 luni. Presa de scandal a inventat tot felul de "povesti nemuritoare" despre cei doi, "cuplindu-i" destul de ciudat. Despre Vlad se spunea ca i s-au aprins calciiele dupa Alessandra Stoicescu, iar despre Adriana se zvonea ca s-a "cuplat" cu partenerul ei de prezentare, Cabral. Ea chiar declarase ca se simte, in sfirsit, o femeie fara obligatii si ca va profita din plin de libertate. Numai ca, dupa prima citatie la tribunal, infatisare de la care Vlad a lipsit din motive numai de el stiute, cei doi si-au dat intilnire, la o prajitura. Moment din care s-au impacat, spre surprinderea cunoscutilor, care ar fi "bagat mina-n foc" ca relatia lor s-a sfirsit. Acum, cei doi prezentatori de televiziune si-au reluat indatoririle de parinti si recunosc ca, desi au existat ceva probleme de comunicare intre ei, totusi se iubesc foarte mult. SIMONA ECOVOIU Dupa ce vine din America, Anda Adam pleaca "la produs" prin tara Zilele acestea, interpreta Anda Adam se intoarce din America, de la mama ei, unde ,din pacate, n-a putut sa stea mai mult de doua saptamini. Ea se grabeste sa vina acasa pentru a se pregati de turneu. Va cinta in aproape toate marile orase ale tarii. Turneul urmeaza sa inceapa pe 12 octombrie si este programat sa dureze mai mult de o luna. Ea spera ca va avea succes, mai ales ca isi va aduce din "State" mai multe costumatii de scena, care mai de care mai decoltate. Anda spera sa "produca" si ceva bani in urma acestui turneu si sa demonstreze ca nu numai manelele se vind bine si fac sali pline. (I.M.) Marius si DJ Natzi vor "Dezmocofenizarea" natiei Cei doi elevi de liceu si-au consumat toata vacanta ca sa-si promoveze muzica La 17 ani, DJ Natzi si Marius Sinescu nu se deosebesc prea mult de ceilalti adolescenti si subscriu si ei devizei stanesciene: aNoi nu sintem geniali, noi sintem trimbulinzia. Impart lumea in amocofania si atipi adevaratia, pe criteriile virstei si generatiei: marca de blugi pe care o porti si, mai ales, muzica pe care o asculti. Natzi cinta la vioara de la sase ani, cite patru ore pe zi. De curind, s-a reorientat: "Muzica clasica este frumoasa, dar nu mai tine acum". Asa incit a trecut la stilul "house". Ceva de neimaginat pentru Botosani, la vremea aceea. Cind a terminat primul demo, a trecut, impreuna cu prietenul sau, Marius, la "civilizarea" Botosanilor. "Revolutie a fost"! In primul rind, au deschis un post de radio in liceul "Laurian", cel mai vechi din tara (150 de ani). "Crezi ca dirigintelui nostru ii place"? Nu ascultase niciodata asa ceva, avea de departe alte preferinte.a Lucrurile nu s-au oprit insa aici. Convinsi de calitatea inregistrarilor, cei doi au asteptat vara pentru a lansa pe piata muzica lui DJ Natzi. Din iulie, spre disperarea parintilor, ei au batut carari intre Moldova si Bucuresti. Marius, pe post de impresar, ca de cintat n-a cintat niciodata. "Am luat casele de discuri la rind. Peste tot ne-am izbit insa de lipsa de comercialitate a produsului: «E faina, e misto, dar nu se vinde!» Unii dintre interlocutori, oameni cu gust, ne-au spus in fata: «Baieti, manele si alte hip-hopuri vrea taraz!»a. La vremuri grele, se cer solutii ferme. Au ajuns pina si spre "Tara de vara", sa-i gaseasca pe fratii Marius si George Vintila. Au cunoscut nume celebre ale muzicii "house". Au fost incurajati si s-au intors la Botosani, dupa o vacanta obositoare, cu o gramada de promisiuni. In cele din urma, a sunat si telefonul care anunta primul contract. O importanta companie de inregistrari va scoate primul disc DJ Natzi. Vremurile sint in miscare, si ei vor lua parte la adezmocofenizareaa natiei, cum le place sa spuna. MARIANA BECHIR La Iasi, patru sinucigasi in doar doua zile La Iasi, trei persoane s-au sinucis si una a incercat fara succes sa-si ia viata pe parcursul a numai doua zile: vineri si simbata. Vineri seara, Ioan Vrincovschi (56 de ani) a fost gasit mort, atirnind intr-un streang improvizat in cantul usii de la intrarea locuintei sale. Membrii familiei sustin ca Ioan si-a pus capat zilelor in urma unei crize depresive si a consumului exagerat de alcool. Simbata, Alina Marinela Cruciuc (18 ani), din Iasi, s-a urcat pe terasa unui bloc de patru etaje si a plonjat in gol. Ea a aterizat pe o portiune de pamint moale si a scapat cu viata, dar se afla internata in stare foarte grava la Spitalul de Neurochirurgie. O alta drama s-a inregistrat in aceeasi zi si la Oteleni, unde Mihai Ciobanu (64 de ani) a fost gasit atirnind in streang chiar in propria locuinta. Tot un "sinucigas de profesie", Vasile Hirja (68 de ani), din Halaucesti, si-a pus simbata capat zilelor. CATALIN DUMITRESCU Doi detinuti de la Penitenciarul Codlea au ramas repetenti Desi au trecut de mult de virsta abecedarului, saptezeci si opt de detinuti de la Penitenciarul Codlea urmeaza cursurile claselor I-VIII, chiar in incinta inchisorii. Mai mult de 20 sint elevi in clasele I-IV, iar pentru clasele V-VIII sint inscrisi alti 56 de puscariasi. Detinutii-invatacei nu se confrunta in inchisoare cu problema manualelor pentru ca ei au primit cele necesare de la Scoala Generala nr. 1 Codlea de unde vin si dascalii care le predau. In aceasta vara, la Penitenciarul Codlea au absolvit clasele I-IV 20 de detinuti, in timp ce alti 47 de puscariasi au terminat clasele V-VIII. Doar doi dintre ei, elevi ai claselor primare, au ramas repetenti, iar opt elevi ai clasei a VIII-a nu au mai apucat sa termine scoala pentru ca au fost pusi in libertate. Pentru detinutii care vor sa-si schimbe meseria, in Penitenciarul Codlea au inceput si doua cursuri de calificare in meseriile de zidar si bucatar. CAMELIA CSIKI Rezerva de pacura a Iasiului, la nivelul zero CET Iasi se afla in prezent in imposibilitatea de a porni sistemul de incalzire din cauza ca are de recuperat de la Regia Autonoma de Termoficare peste 150 miliarde de lei si nu are bani pentru achizitionarea de combustibil. Directorul CET, Ioan Mihai, a precizat ca, "in acest moment, stocul de pacura necesar incalzirii este zero, iar Rezerva de Stat nu poate fi folosita decit in conditiile extreme de gravitate, respectiv temperaturi de minus 10°C. CET va incepe furnizarea caldurii in apartamente, doar in conditiile in care Regia de Termoficare va incepe sa-si plateasca datoriile". De caldura nu va beneficia decit 30% din populatia Iasiului, respectiv numai asociatiile de locatari care si-au achitat facturile la nivelul lunii iulie 2000. Pe de alta parte, Regia Autonoma de Termoficare Iasi va aproba cererile de debransare de la reteaua de agent termic numai cu avizul asociatiilor de locatari, a anuntat directorul tehnic al regiei, Nicolae Parasca. Conducerea regiei a precizat ca in lipsa unui proces-verbal care sa ateste sigilarea instalatiilor de agent termic, RAT nu poate excepta de la plata facturii consumatorii debransati. CATALIN DUMITRESCU Pentru familiile cu venituri mici, Pretul caldurii - subventionat de primarie Din aceasta luna, romanii vor plati cu aproape 50% mai mult decit in primavara pentru apa calda si caldura consumate. De ieri, a intrat in vigoare noul pret national de referinta pentru energia termica - 350.000 de lei/gigacalorie. Pina acum, pretul national de referinta instituit prin hotarire de guvern era de 230.000 de lei/gigacalorie, la care, din luna aprilie, se adauga taxa pe valoarea adaugata - 19%. Populatia va plati 350.000 de lei/gigacalorie, chiar daca pretul producatorului sau revinzatorului este mai mare. Diferenta va fi suportata in conformitate cu prevederile Ordonantei 162/1999 de la bugetul de stat si din bugetele locale. Subventia va fi primita de regiile furnizoare sau distribuitoare numai in conditiile in care acestea aduc dovezi ca pretul lor de vinzare este justificat mai mare decit cel de referinta. In conformitate cu aceeasi ordonanta, familiile cu venituri mici sint subventionate de primarie pentru a suporta cresterea pretului energiei termice, pe perioada iernii. Anul trecut, cind pretul gigacaloriei era de 230.000 de lei, cea mai mare subventie era de 335.000 de lei pe luna pentru cheltuieli cu incalzirea si apa calda, pentru o familie al carei venit se situa sub 450.000 de lei/persoana. Pentru anul curent, trebuie insa modificata grila de acordare a ajutorului, tinind cont ca nivelul salariului minim a crescut intr-un an de la 450.000 de lei la 700.000 de lei. MIHAELA BALEA Statuia Andreei Raducan, la Deva Incepind de azi, cea mai mare parte a presei hunedorene lanseaza campania "Vrem o statuie la Deva", in cinstea succeselor olimpice ale gimnasticii romanesti. Campania urmareste sensibilizarea autoritatilor locale si judetene pentru construirea si amplasarea statuii cit mai curind posibil fie in fata Primariei din Deva, fie in fata viitorului Sediu Administrativ al judetului. Initiatorii campaniei au propus ca model pentru realizarea statuii poza de final al exercitiului la sol al Andreei Raducan din finala concursului individual compus. LUCIAN STANCIU Toti medaliatii de la Olimpiada au locuri asigurate la Facultatile de Sport Ministrul Educatiei Nationale, Andrei Marga, a anuntat simbata, la Timisoara, ca exista locuri la Facultatile de Sport din tara, pentru toti medaliatii de la Jocurile Olimpice de la Sydney. "Campionii nostri olimpici se pot inscrie imediat la orice facultate de sport, existind deja locuri pregatite pentru ei", ne-a declarat ministrul Andrei Marga. Prim-ministrul Mugur Isarescu a adaugat ca guvernul are bani pregatiti pentru a-i recompensa pe medaliati, chiar daca numarul acestora este mai mare decit cel asteptat. "Bugetul rectificat va fi publicat luni, iar a doua etapa de rectificare se va face in cel mult doua saptamini. Bugetul Ministerului Tineretului si Sportului va fi suplimentat pentru alte categorii de nevoi decit cele pentru plata medaliatilor olimpici. Acestia vor primi premii din rezerva guvernului. Exista deja fonduri la dispozitia guvernului si plata se poate face imediat", ne-a declarat premierul Mugur Isarescu. TUDOR FLUERAS Mamele doneaza piele pentru copiii lor arsi In fiecare an, peste o mie de copii ajung la Clinica de Arsuri de la Spitalul "Grigore Alexandrescu". Medicii reusesc sa salveze mai pe mai mult de jumatate dintre ei. Cei care nu supravietuiesc au arsuri care depasesc 80 la suta din suprafata corpului sau ajung la spital mult prea tirziu. "Dormeam sub o toneta in Piata Moghioros. Cineva mi-a dat foc la pantaloni si a fugit" Inca de la intrarea in clinica, te intimpina tipetele patrunzatoare ale micutilor doboriti de durere. "Mama, fa ceva sa nu ma mai usture mina", isi implora o fetita in virsta de cinci ani mama care sta linga ea. Femeia nu poate decit s-o mingiie si sa-i spuna ca o sa treaca. Emanuela vine dintr-o comuna a judetului Dimbovita si are arsuri pe 40 la suta din suprafata corpului. S-a jucat cu benzina si si-a dat foc din greseala. "Eram internata in spital cu baietelul meu care fusese operat. Ea a ramas singura acasa mai mult timp. Niste copii au dat foc la un cauciuc. Ea a gasit o sticla de benzina pe care si-a pus-o pe rochita, iar cind s-a apropiat de cauciuc a luat foc", povesteste mama fetitei. Emanuela are arsuri grave pe picioare si pe coapse. Medicii i-au luat piele de pe miini si au acoperit zona arsa. Robert Albu, in virsta de 15 ani, este un copil al strazii si a ajuns la spital dupa ce un necunoscut i-a dat foc la pantaloni. "Dormeam sub o toneta in Piata Moghioros din Drumul Taberei. Cineva mi-a dat foc la pantaloni si a fugit. O doamna a chemat Salvarea care m-a adus aici", povesteste Robert. Intr-o camaruta de citiva metri, care se vrea a fi camera de garda, sint primite urgentele. "Toamna, numarul arsurilor este mare comparativ cu perioada de vara. In fiecare zi, tratam 40-50 de copii cu arsuri, malformatii sau diverse sechele postarsura", spune dr. Dan Enescu, Seful Clinicii de Arsuri si Chirurgie Plastica. Tratamentul este suportat din sponsorizari In aceasta sectie functioneaza singura banca de piele din tara. "Pielea o luam de cele mai multe ori de la mamele care o doneaza pentru a-si salva copiii. Ca sa avem o rezerva, le cerem ceva mai multa piele decit este nevoie. Intotdeauna sint de acord sa ne dea", ne spune dr. Enescu. Tratamentul copiilor este suportat, in cea mai mare parte, din sponsorizari. "De exemplu, pentru un pacient cu arsuri pe 80 la suta din suprafata corpului, cum a fost cazul copilului electrocutat caruia i-am facut deja opt operatii, cheltuim 20 de mii de dolari, dintre care mai putin de un sfert sint bani alocati de spital. In Statele Unite se cheltuiesc pentru un asemenea caz in jur de 600 de mii de dolari, iar in Marea Britanie, 300 de mii de lire", ne-a declarat dr. Dan Enescu. Cu toate ca aparatura pe care o folosesc medicii de aici este rudimentara, procentul de supravietuire a pacientilor este identic cu cel al centrelor moderne din tarile dezvoltate. GETA ROMAN 