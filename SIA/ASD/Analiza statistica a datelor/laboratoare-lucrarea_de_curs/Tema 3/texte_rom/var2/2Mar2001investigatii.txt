 FNI pagubeste, CEC-ul plateste Magistratii Curtii Supreme de Justitie au respins ieri recursul formulat de catre CEC si Camenco Petrovici impotriva sentintei Curtii de Apel Bucuresti, care confirma valabilitatea contractului de fidejusiune-cautiune incheiat intre CEC si SovInvest. Prin sentinta pronuntata ieri, definitiva si irevocabila, CEC urmeaza sa plateasca in solidar cu SovInvest si FNI, sumele datorate celor peste 216.000 de depunatori la Fondul National de Investitii, respectiv citeva mii de miliarde de lei. Cinci sute de investitori au protestat ieri pe strazile Capitalei Aproape 500 de pagubiti ai Fondului National de Investitii au venit din toate judetele tarii la Bucuresti pentru a protesta fata de intirzierea solutionarii cazului lor. Inarmati cu pancarte pe care scria: "Hoti eliberati, FNI-sti euthanasiati", "Iliescu, ne-ai promis, banii nostri sint munciti" sau"Mafia din Romania nu suporta puscaria", protestatarii au plecat, in jurul orei 11.00, spre Mitropolie unde anuntasera ca vor avea parte de o slujba speciala. Manifestantii au fost impiedicati de jandarmi sa ajunga la Catedrala patriarhala dupa ce seful de cabinet al patriarhului i-a anuntat pe liderii FNI-stilor ca nu se poate face o slujba doar pentru interesele lor. MIHAELA BALEA, VASILE SURCEL Investitorii vor cere daune morale Dupa ce au luat la cunostinta sentinta CSJ, pagubitii FNI au renuntat la protest. "Este o decizie la care speram si care dovedeste ca am avut dreptate, fara nici cel mai mic dubiu", ne-a declarat Ovidiu Mazilescu, presedintele Asociatiei Investitorilor FNI. "Acum, CEC va fi obligata sa execute fara drept de apel o hotarire pe care timp de 10 luni au refuzat sa o recunoasca. Conform sentintei date de magistrati, investitorii FNI isi vor primi inapoi sumele investite, calculate la ultima valoare a unitatii de fond, declarate inainte de falimentul FNI - 103.720 de lei", a adaugat Mazilescu. Investitorii au anuntat de asemenea ca nu se vor opri aici: "Intentionam sa dam in judecata CEC-ul, pentru daune. Vom cere despagubiri pentru nepunerea in actiune a contractului de fidejusiune-cautiune, timp de 10 luni, reactualizarea sumelor precum si daune morale". MIHAELA BALEA Cuantumul despagubirilor trebuia stabilit de Parlament Decizia luata de CSJ astazi s-a bazat pe contractul de fidejusiune-cautiune (2.205/06.12. 1999) incheiat de fostul presedinte al CEC, Camenco Petrovici, cu SOV Invest, care prevedea expres faptul ca CEC garanteaza valoarea platii de rascumparare a titlurilor de participare la FNI. Mentionam insa ca acel contract nu pomeneste nimic de suma ce ar trebui garantata de CEC in cazul unui crah al FNI. Astfel nu se stie acum daca pagubitii vor primi suma investita initial sau suma rezultata dupa crestere. Ultimele date "oficiale" comunicate de SOV Invest inainte de prabusirea FNI aratau ca acest fond avea 301.331 investitori si un activ net de 3.412,516 miliarde lei. Reamintim ca anul trecut Parlamentul a numit o comisie de ancheta in cazul FNI, care ar fi trebuit sa stabileasca care este paguba exacta produsa investitorilor, insa acest lucru nu s-a intimplat. Totodata acea Comisie ar mai fi trebuit sa stabileasca si institutiile de unde ar fi urmat sa fie luati acesti bani, precum si metodele ca ei sa fie transferati la persoanele fizice si juridice pagubite de angrenajul SOV Invest - FNI. OVIDIU ZARA S-a incheiat prima runda a procesului SAFI George Danielescu a fost achitat Procesul "SAFI" s-a incheiat ieri, la Judecatoria Sectorului 1, printr-o decizie spectaculoasa: George Danielescu a fost achitat pentru toate capetele de acuzare pentru care a fost trimis in judecata. In acelasi timp, judecatorii acestei instante au respins ca fiind fara temei pretentiile civile ale depunatorilor de la SAFI. Tot ce avea de platit Danielescu sint doar 20 milioane lei, cheltuieli judiciare. Fost administrator al Fondului Mutual al Oamenilor de Afaceri (FMOA), Danielescu a fost trimis in judecata, la mijlocul anului 1999, intr-un dosar in care este acuzat de inselaciune contra a 2.423 de investitori la SAFI. El a fost acuzat de inselaciune, fals in inscrisuri sub semnatura proprie si incalcarea Legii societatilor comerciale. Conform actelor de urmarire penala, in perioada decembrie 1993-martie 1996, Danielescu s-ar fi folosit, in mod repetat, si cu rea-credinta de fondurile SAFI SA si SAFI Invest, in valoare totala de 167.083.101.673 lei pentru favorizarea, la intocmirea situatiilor privitoare la activul net, ar fi supraevaluat pretul certificatelor de investitor. In acelasi timp, Danielescu a mai fost acuzat ca ar fi intocmit documente fictive in legatura cu valoarea activului net al Fondului Mutual al Oamenilor de Afaceri, inducind astfel in eroare pe investitorii carora le-a produs o paguba de 9.863.971.278 lei. Cea de-a treia acuzatie adusa lui Danielescu se refera la faptul ca i-ar fi indus in eroare pe investitori in legatura cu functionarea si modul de administrare al FMOA, actiuni in urma carora ar fi obtinut un comision ilegal in valoare de 4.990.925.245 lei, intrat in conturile unor firme pe care le administra si in functionarea carora era direct interesat. Una dintre cele mai importante probe, aduse in acest proces complicat a fost o expertiza financiar contabila ale carei rezultate contraziceau in totalitate rechizitoriul pe baza caruia Danielescu a fost trimis in judecata. Prezentata instantei la sfirsitul anului trecut, aceasta expertiza constata ca "nu poate fi pus in evidenta nici un fel de prejudiciu". Sentinta pronuntata ieri nu este definitiva si poate fi atacata cu apel. VASILE SURCEL "Patru sau patu'?" Bani si sex pentru note de trecere Profesorul Octavian Ciobica, de la Grupul Scolar Radauti, constituie subiectul unei anchete declansate de Inspectoratul Scolar Judetean Suceava, dupa ce mai multi elevi au reclamat ca cere bani si sex pentru a acorda note de trecere. Octavian Ciobica, profesor de stiinte sociale, este si membru al Consiliului Local Radauti, ales pe listele ApR, ulterior exclus din acest partid pe motive de moralitate. Mai multe fete de la aceasta scoala au declarat ca Octavian Ciobica le-a intrebat, dupa ce le-a ascultat, chiar in fata intregii clase, ce vor: "patru sau patu'?" Elevele sustin ca profesorul le-a lasat corigente, chiar daca au invatat, dupa care le-a spus ca singura sansa sa promoveze este sa-i "viziteze" patul. De asemenea, baietii l-au reclamat pe profesor, sustinind ca sint lasati corigenti si li se cer in schimb dolari sau diverse bunuri pentru a primi note de trecere. Directorul unitatii de invatamint, Corneliu Costiuc, ne-a declarat ca "profesorul Ciobica are un comportament profesional care lasa de dorit, aducind prejudicii scolii. Directorul Corneliu Costiuc a solicitat Consiliului Local Radauti sa-i retraga profesorului acuzat calitatea de reprezentant al municipalitatii in consiliul de administratie al scolii. Octavian Ciobica a negat acuzele aduse, spunind ca, dimpotriva, "am incercat mereu sa fie ordine si disciplina". Inspectorul scolar general al Sucevei, Mihai Vitcu, ne-a declarat ieri ca a demarat o ancheta, nu este pentru prima data cind primeste reclamatii la adresa lui Octavian Ciobica. TIBERIU AVRAM Tragedie la Aiud Grozav si-a omorit sotia, apoi s-a aruncat in fata trenului Fetita de 6 ani a celor doi a asistat la scene de groaza Municipiul Aiud, din judetul Alba, este zguduit de o intimplare fara precedent. Locuitorii din apropierea temutei inchisori sint in stare de soc, dupa ce un barbat si-a ucis cu cruzime sotia, chiar in fata fetitei lor, in virsta de doar sase ani. Cuprins de remuscari, criminalul si-a pus capat zilelor la doar citeva ore dupa comiterea crimei. El a fost zdrobit de locomotiva unui tren de marfa, in Statia CFR din Aiud. Pe linga faptul ca a fost martora unor scene de o cruzime teribila, Catalina Octaviana Grozav a ramas orfana de ambii parinti. Fetita va fi incredintata unui centru de plasament. In toamna ea va trebui sa inceapa scoala. In divort Octavian Grozav, 34 de ani, muncitor la intretinerea liniilor de cale ferata in Statia CFR Aiud, si sotia sa Mariana, 27 de ani, casnica, locuiau intr-o garsoniera saracacioasa, de pe Strada Teilor din localitate. Cei doi erau casatoriti de circa zece ani, rodul mariajului fiind Catalina Octaviana, acum in virsta de sase ani. In ultima perioada, relatiile dintre cei doi soti s-au inrautatit. Mariana a intentat proces de divort, motivat de faptul ca Tavi a luat-o serios pe panta bauturii. Cu toate acestea, cei doi locuiau inca impreuna, iar vecinii nu exclud posibilitatea ca ei sa fi renuntat la separare, de dragul fetitei. Nicky Dezideriu, vecinul care locuieste la un etaj mai jos, chiar sub garsoniera familiei Grozav, spune ca a auzit de citeva ori cum se certau cei doi. "A fost ceva cearta intre ei. Stiu ca erau in divort si poate din cauza asta s-a intimplat crima", sustine barbatul. "Cred ca mama-i moarta" In seara in care a avut loc oribilul asasinat, nici un vecin de pe palier nu a auzit zgomote suspecte din garsoniera cu nr. 17. Cu citeva minute inainte de crima, o vecina, Doina Istrate, a fost acasa la sotii Grozav. "El era in pat, acoperit, iar ea statea pe coltar. Cred ca el era beat, dar nu se certau", a povestit femeia. Apoi, nimeni nu a mai auzit nimic pina a doua zi la prinz, cind o alta vecina a vazut-o pe Catalina ca se intorcea de la camin. Femeia i-a spus copilei sa-i comunice mamei sale sa iasa afara din casa, ca nu o vazuse deloc. "Cred ca mama-i moarta", a replicat Catalina. Strangularea si sinuciderea Marti seara, Tavi Grozav s-a suparat din senin pe Mariana. A facut doua laturi dintr-un siret de la un bocanc, l-a innodat foarte strins si a strangulat-o pe nevasta-sa, sub ochii ingroziti ai fetitei. Medicul legist care a efectuat autopsia, dr. Horia Dumitrescu, a precizat ca, in urma strinsorii, osul laringelui s-a rupt efectiv in doua. Apoi, Tavi i-a spus Catalinei sa se culce, ca el pleaca la un unchi de-al ei. Barbatul a plecat spre gara, iar in jurul orei 1.15, s-a asezat in fata trenului marfar 41501, care circula in directia Teius-Razboieni. Mecanicul locomotivei l-a observat pe barbatul care statea intre linii, cu fata spre tren, iar cind s-a apropiat locomotiva, s-a intors cu spatele. Un copil care locuieste in apropiere, Stelian Nickyi, ne-a declarat ingroziti: "Treceam pe acolo si mi-am zis in gind, ce-o fi cu omul ala acolo. Apoi i-am vazut fata si mi-am dat seama ca e nenea Tavi. Cind a trecut trenul, el si-a facut cruce si s-a intors cu spatele. L-a lovit in plin si l-a tirit citiva zeci de metri mai incolo". "Corpul barbatului a fost facut bucati-bucatele, iar creierii i-au fost efectiv zburati", ne-a spus medicul legist Horia Dumitrescu. Fetita a dormit linga mama sa moarta Organele de ancheta au clasat cazul de la Aiud in cursul zilei de ieri. Initial, nu s-a facut legatura intre sinucigasul din gara si femeia moarta Strada Teilor. Abia dupa relatarile fetitei, cele doua evenimente au fost puse cap la cap. Dupa ce a dormit o noapte linga mama sa moarta, Catalina s-a imbracat si s-a dus la gradinita. Cea mai buna prietena a Catalinei, Andreea Marc, ne-a relatat ce i-a spus fetita a doua zi: "Pe la 12 noaptea, tata i-a bagat mamei batista in gura si a sufocat-o cu un siret. Pe urma i-a spus sa se culce, ca el merge pina in gara la unchiul ei". A pupat-o pe Catalina si a plecat. Fetita a fost audiata ieri la Parchetul de pe linga Tribunalul Judetean Alba. Daca se va considera ca membrii familiilor celor doi decedati nu se vor putea ocupa de ea, Catalina va fi institutionalizata intr-un centru pentru copii orfani. LUCIAN DOBRATER General SRI minjit, sef la privatizare Iata ca, dupa numirea in functia de consilier al primului-ministru a generalului Constantin Silinescu (fost adjunct al lui Ioan Talpes, pe cind acesta era seful SIE), alte doua importante figuri din lumea serviciilor secrete au ajuns in functii-cheie: deputatul PDSR Ristea Priboi, fost sef de directie in cadrul spionajului extern al Securitatii si, pina in 1997, colonel al aceluiasi serviciu secret, a fost numit lider al Comisiei parlamentare de control al SIE. Celalalt este generalul in rezerva Victor Marcu, fost adjunct al SRI pe vremea lui Magureanu, care a fost numit de ministrul privatizarii, Ovidiu Musetescu, ca secretar general al Autoritatii Nationale pentru Privatizare (noul nume al FPS), organism care are statut de minister. Generalul Marcu explica utilitatea lui in noua functie: "Pentru verificarea bonitatii societatilor care participa la privatizare, ar trebuie sa existe cineva. Trebuie sa apelezi la orice mijloc ca sa ne facem treaba". Numirea unui inalt ofiter de informatii la Privatizare nu e o noutate. Cu mult inaintea lui Victor Marcu, in 1992, un alt general al SRI a detinut o functie importanta in FPS: Mihai Stan, omul care a coordonat operatiunea de distrugere a unei parti din arhiva Securitatii la Berevoiesti. In timpul mandatului lui Sorin Dimitriu in fruntea FPS, o noua garnitura de ofiteri de Securitate a lucrat la privatizarea intreprinderilor statului. Meciuri cu Magureanu Generalul Victor Marcu, fost adjunct al directorului SRI, a fost destituit de Virgil Magureanu in august 1995, in urma unor scandaluri interne din serviciul secret. Nu cu mult timp inainte, SRI organizase o actiune de filaj indreptata impotriva unor ziaristi, actiune dejucata insa si care a generat scandalul public de amploare denumit "terasa Anda". Cam in aceeasi perioada, SRI a desfasurat o actiune de filaj asupra Lojii Masonice, condusa de liberalul Dan Amedeo Lazarescu. Ambele actiuni au fost organizate de subordonatii generalului Victor Marcu, care era pe atunci directorul operativ al SRI. La protestele societatii civile, parlamentul a declansat o ancheta proprie, audindu-i pe sefii SRI, fapt care l-a infuriat si mai tare pe directorul serviciului secret. Magureanu declara atunci ca-i va sanctiona pe toti cei care se fac vinovati de deconspirarea actiunii, indiferent ce functii detin in SRI. El i-a reprosat lui Marcu ca nu l-a tinut la curent cu misiunea initiata asupra Lojii Masonice si ca nu a colaborat cu celelalte servicii de informatii. Asa ca i-a cerut atunci demisia. Voci din SRI afirma ca Magureanu l-a santajat pe adjunctul sau, prezentindu-i un dosar consistent, care cuprindea informatii despre implicarea generalului in diverse afaceri ilegale. Victor Marcu a declarat insa ca nimeni nu i-a aratat un asemenea dosar. "Dar stiu despre existenta lui", a adaugat el. Generalul Marcu s-a implicat vizibil in afaceri abia in anul 2000. El a participat cu 300 de milioane de lei la constituirea firmei "Tehmil Group" S.A. Bucuresti, alaturi de Gabriel Danescu, Nicolae Radulescu si Daniel Secreteanu. Desi denumirea societatii -"Tehmil" - ne duce cu gindul la tehnica militara, principalul obiect de activitate este comertul cu aparate electrice de uz casnic. Marcu a declarat pentru postul de radio BBC ca a intrat in afaceri dupa ce a trecut in rezerva, insa statutul de patron l-a dobindit abia de curind. Probabil, intre timp, a fost consultant de afaceri. Ascensiunea generalului Inainte de 1989, Victor Marcu era ofiter de Securitate. Dupa revolutie a fost colonel in cadrul Serviciului de Informatii Externe, iar in 1992 a fost transferat la SRI si avansat general maior. In 1994 a fost numit prin decret prezidential adjunct al directorului SRI, iar un an mai tirziu a primit inca o stea pe umar. In cadrul serviciului secret, Victor Marcu a fost seful operativ al institutiei. Dupa debarcarea din 1995, activitatea lui a fost destul de discreta. Practic, generalul Marcu a aparut in luminile rampei abia zilele trecute, cind a fost numit secretar general al Autoritatii Nationale de Privatizare. Ministrul Ovidiu Musetescu a declarat pentru BBC ca misiunea generalului e "sa asigure protectia informativa a Autoritatii Nationale". Altfel spus, ministrul se asteapta sa nu transpire nimic din negocierile pentru vinzarea intreprinderilor, care, astfel, pot fi cumparate de clientela politica a PDSR. Premierul Adrian Nastase are insa alte planuri, intentionind sa vinda intreprinderile unor investitori a caror seriozitate sa nu poata fi pusa la indoiala. Nastase a criticat modul in care s-a facut privatizarea pina acum, cind "firme fara bonitate au primit prea usor o serie de facilitati si nu au respectat conditiile de privatizare si investitie". Sa fie generalul Victor Marcu omul pus de guvern sa fie vigilent la privatizare? El a declarat la BBC ca "va colabora cu SRI si SIE atunci cind se va pune problema verificarii unor investitori". Cert e ca, la acest capitol, Romnia este originala. Face privatizare cu ajutorul ofiterilor din serviciile secrete. O reteta tare ciudata si cu destule necunoscute. Cu putin inainte de a fi eliberat din functie, in data de 29 iulie 1995, "Evenimentul zilei" a aratat, in premiera, cum generalul Marcu si-a construit, la citiva kilometri de Sinaia, in comuna natala Moroieni, o superba vila in valoare de citeva sute de milioane de lei la vremea respectiva. Marcu isi ridicase vila cu ajutorul cumnatului sau si a unor rude de incredere din sat. Din ce bani nu se stie exact. O.C.HOGEA DAN BADEA CHRISTIAN LEVANT Dosare penale pentru patronii firmelor care au trimis la fier vechi proiectile Politistii au inceput urmarirea penala impotriva administratorilor a doua firme care au trimis spre colectare unei societati din Calarasi 1.162 kilograme de proiectile. Pentru nerespectarea regimului materialelor explozive, IPJ Calarasi a intocmit dosar de urmarire penala pentru Gheorghe Dumitrescu si Nicusor Ninel Neagu, asociati la SC "Hefaistos 2000" SRL, respectiv SC "Senator Import-Export" SRL din comuna Varasti, judetul Giurgiu. Dosarul a fost declinat, prin Parchet, IPJ Ilfov, pentru continuarea cercetarilor. De asemenea, la nivelul IGP, o echipa de ofiteri coordoneaza activitatile de investigare si cercetare, pina la finalizarea cazului. Pentru a preveni producerea unei explozii, politistii au verificat toate centrele de colectare a fierului vechi de pe raza judetului Ilfov si a Capitalei. Luna trecuta, o importanta cantitate de proiectile, din cel de-al doilea razboi mondial, au fost descoperite pe raza comunei Cernica si vindute ulterior la centre de colectare a fierului vechi. ALINA GRIGORE Functionara arestata pentru falsificarea unei hotariri judecatoresti Angela Barbu, functionar al Ministerului Justitiei, a fost arestata miercuri pentru ca a falsificat o hotarire judecatoreasca. Angela Barbu, in virsta de 43 de ani, arhivar la Judecatoria Sectorului 1, a revendicat un teren (domeniu public, apartinind primariei) situat pe strada Vasile Nitu din Capitala. Ca sa obtina acel teren, pe care sint amplasate mai multe magazine, femeia a dat in judecata Primaria Sectorului 4. Insa a pierdut procesul, derulat in cursul anului 1999. Sentinta nefavorabila nu a descurajat-o: angajata MJ a falsificat o hotarire judecatoreasca (prin contrafacerea scrierii si folosirea fara drept a stampilei Judecatoriei Sectorului 1) in care a precizat ca "i se lasa in deplina proprietate si linistita posesie" terenul revendicat. Apoi s-a prezentat la primarie cu sentinta falsificata si a obtinut punerea in posesie a terenului. Falsul a fost descoperit recent de catre functionarii Primariei Sectorului 4. Acestia au sesizat Sectia 15 de politie, care a cercetat cazul. In urma dosarului penal intocmit de politisti, procurorii Parchetului de pe linga Judecatoria Sectorului 4 au arestat-o pe Angela Barbu pentru 30 de zile. Fosta arhivara de la Judecatoria Sectorului 1 este acuzata de fals, uz de fals si tentativa de inselaciune. DANIEL NEAMU PETRISOR CANA Judecatorul Viorel Burzo a imbracat haina de puscarias Procesul judecatorului Viorel Burzo, fost presedinte al Curtii de Apel Cluj, a inceput ieri la Curtea Suprema de Justitie. La acest prim termen pe fond al procesului, inculpatul a aparut in boxa acuzatilor imbracat in zeghea de puscarias. Aparatorii sai au contestat insa aducerea lui Burzo in instanta imbracat in acest costum specific, motivind ca, asupra lui actioneaza prezumtia de nevinovatie si ca el nu poate fi obligat sa poarte hainele de puscarias pina cind nu va fi condamnat definitiv. Judecatorii si procurorul de sedinta au fost de acord cu acest punct de vedere si au aprobat ca, la urmatoarele termene de judecata, inculpatul sa vina imbracat cum va dori el. De asemenea, avocatii lui Burzo au mai afirmat ca, desi la data de 15 februarie instanta suprema a decis efectuarea unei expertize medicale legale, prin care sa stabileasca daca neuropatia diabetica de care sufera Burzo poate fi tratata in reteaua medicala a sistemului penitenciar, aceasta expertiza nu a fost inca efectuata. In continuare, lui Burzo i-a fost citit rechizitoriul cauzei, dar el nu a mai putut fi audiat ca inculpat, intrucit a declarat ca nu se simte bine. VASILE SURCEL Politistul care a demascat Operatiunea "Jimbolia", mazilit de conducerea Ministerului de Interne Dupa mai bine de o luna de controale si verificari, gen. Toma Zaharia, prim-adjunct al Ministerului de Interne, a schimbat ieri, intreaga conducere a IPJ Timis. Noul comandat al politistilor timiseni a fost numit col. Dorel Andras, iar ca adjuncti au fost desemnati: col. Ioan Roibu, lt. col. Ioan Rus si lt. col. Valeriu Halbac. La comanda Politiei Municipiului Timisoara a fost numit mr. Gheorghe Moldovan, care va fi secondat de mr. Cristian Lepadat si col. Doru Spataru. Motivatia acestor schimbari, in ceea ce-i priveste pe cei demisi, ar fi "multiple disfunctionalitati constatate in actul managerial la toate nivelurile de competenta de la IPJ Timis", iar in ceea ce priveste noii sefi, nu au fost facute publice criteriile pe baza carora acestia au fost inscaunati. ( S.M. ) Polite vechi Ministrul Ioan Rus si prim-adjunctul sau, generalul de divizie Toma Zaharia, au taiat in carne vie din nou, destituind in bloc conducerile Inspectoratului de Politie al judetului Timis si Politiei Municipiului Timisoara. In cazul sefului IPJ Timis, colonelul Doru Spataru, eliberarea din functie a fost dublata si de retrogradare, ofiterul nefiind pus la dispozitia IGP, ci a unitatii pe care a condus-o pina ieri. Nu mai este un secret pentru nimeni ca Doru Spataru, in perioada cit a detinut functia de sef al Politiei Transporturi Feroviare Timis, a fost cel care a raportat sefului de atunci al IGP, generalul Ion Pitulescu, despre derularea Afacerii Jimbolia, in care au fost implicate multe stele ale fostei guvernari PDSR. De la raportul lui Doru Spataru au inceput investigatiile politistilor in cazul contrabandei cu petrol in Serbia. Iata ca, la scurt timp de la instalare, conducerea pedeserista a MI a ordonat o verificare amanuntita a activitatii inspectoratului condus de Spataru, l-a destituit si retrogradat cu "acte in regula", punindu-i in seama o multime de neajunsuri. Oricit ar fi de bine motivate aceste eliberari din functii, ele ridica multe semne de intrebare. De altfel, controlul de fond de la Timis este singurul de amploare ordonat de ministrul Ioan Rus, in afara celui de la Directia de Combatere a Crimei Organizate (DCCO), in scandalul drogurilor. Mai mult, atunci cind Grupul de Control a plecat la Timisoara, pe culoarele MI se soptea ca "se cauta nod in papura" pentru Spataru. Acuzatii grave, dar, concret, nimic. Scandalul politistilor de la UM 0962 Timis (fosta UM 0215), pretextul de declansare a anchetei, nu prea are legatura cu Spataru deoarece politistii de la Protectie nu sint subordonati IPJ, ci direct conducerii de la Bucuresti a UM 0962. De altfel, Doru Spataru a fost la comanda in perioada 1999-2001, iar, din bilanturile oficiale ale politiei, Timisul a fost cotat cu rezultate bune, fiind declarat mereu pe unul din primele trei locuri pe tara. Din aceste motive, destituirea in bloc a echipei Spataru miroase a razbunare politica pentru scandalul Jimbolia. ( N.S.,O.G. ) Captura secolului la IPJ Timis Serg. maj. Joita a confiscat un pistol bricheta Sergentul major Joita Cristian, lucrator la Sectia 1 de Politie Timisoara, a confiscat un pistol-bricheta ca fiind "un obiect contondent folosit la agresiune". Politistul s-a deplasat, la sfirsitul saptaminii trecute, pe strada, Matei Corvin din Timisoara, la solicitarea unui locatar de la nr.1 care a reclamat faptul ca un vecin l-a amenintat cu pistolul. "Eu am avut o disputa, ca-ntre vecini cu Adrian Petru Gui, administratorul blocului in care locuiesc, pe baza cheltuielilor pe care nu am vrut sa le platesc pentru ca nu mi se elibereaza nici o chitanta. In jurul orei 14.00, in timp ce discutam cu Gui in curtea imobilului, am simtit o amenintare din spatele meu si am scos din buzunar un pistol-bricheta pe care l-am apucat de teava si am vrut sa ma apar cu el", ne-a declarat Ionel Cherciu, care acum nu mai are cu ce sa-si aprinda tigara. Gui s-a speriat la vederea pistolului, a intrat in apartamentul sau si a chemat politia. Sosit la fata locului sg. mj. Joita a audiat cele doua parti si a decis sa-i faca lui Cherciu un proces verbal, de contraventie pentru tulburarea linistii publice, aplicindu-i totodata si o amenda de 600.000 de lei. Un proces-verbal "cu cintec" Politistul Joita nu s-a multumit sa-i aplice lui Cherciu doar o amenda, dar i-a confiscat si pistolul-bricheta, de care se speriase vecinul sau. "L-am chemat la mine in casa pe politist si i-am aratat ca "arma" este o bricheta inofensiva, demonstrindu-i cum aprind tigarile cu ea. M-a chemat si la politie sa dau declaratie scrisa ca nu posed arme cu gont", ne-a spus Cherciu. El a semnat de primire procesul verbal intocmit de lucratorul de politie, dar a facut imediat contestatie si o plingere penala la Parchetul Militar Timisoara, impotriva lui Joita. Ionel Cherciu contesta datele din procesul verbal ce i-a fost intocmit, unele date nefiind conforme cu realitatea. In actul de contraventie politistul a scris "cu minuta lui", ca altercatia verbala dintre cei doi vecini s-a produs la ora 2.00 noaptea, cind de fapt ea s-a produs la ora 2.00 ziua. Procesul verbal este semnat de un martor care este in acelasi timp si reclamat, iar despre pistolul confiscat Joita uita sa specifice ca este de fapt o bricheta. "Este o hartuire la adresa mea, deoarece ca membru al Organizatiei pentru drepturile Omului-OADOR, am luat intotdeauna atitudine fata de activitatile agresive ale plitiei romane", ne-a mai declarat Ionel Cherciu. SERGIU MIAT [27][pl.dll?rid=expresro] 