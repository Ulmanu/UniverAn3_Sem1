 Moldoveanul cu noua vieti Vasile Danceanu a murit carbonizat in timp ce incerca sa arate, a noua oara, ca nu se poate curenta Citeva sute de tarani din imprejurimile comunei Voinesti au asistat duminica la o demonstratie gratuita a unui "virtuoz" al curentului electric. Dupa ce a baut zdravan, Vasile Danceanu (53 de ani) s-a urcat pe stilpul de inalta tensiune, urlind cit putea ca pe el curentul electric nu-l afecteaza cu nimic. Danceanu a repetat figura de opt ori. A noua oara insa, un fulger albastrui l-a transformat in scrum. Vasile Danceanu a murit pe loc. CATALIN DUMITRESCU Comando antihomo Aproape 200 de membri ai organizatiei Perenitatea Nationala Romana au protestat ieri, in fata Senatului, fata de intentia de abrogare a articolului 200 din Codul Penal, referitor la pedepsirea relatiilor homosexuale. Andrei Granulea, reprezentantul asociatiei, sustine ca "homosexualitatea este o boala care trebuie condamnata, iar daca aceasta va fi legiferata, vor fi incalcate drepturile romanilor la propria siguranta". Proiectul de lege din 28 iunie 2000, pentru modificarea Codului Penal, care include abrogarea articolului 200, a trecut de Camera Deputatilor, dar n-a ajuns pe ordinea de zi a Senatului. Adrian Coman, reprezentantul Asociatiei "Accept", pentru respectarea drepturilor minoritatilor sexuale, a declarat pentru "Evenimentul zilei": "Ar fi interesant de aflat motivele pentru care Comisia juridica a Senatului amina dezbaterea proiectului respectiv. Principala problema este ca legislativul nu-si exprima clar vointa, care nu poate fi decit una: respectarea drepturilor omului, fara negociere". CATALIN NISTOR Primii pasi pe Internet (3) Viteza in retea Cind veti folosi pentru prima data web-ul veti remarca, inainte de toate, faptul ca, spre deosebire de televiziune, calitatea receptiei nu influenteaza calitatea imaginii, ci timpul de afisare. Inconjurul lumii in milisecunde Termenul de "viteza" referitor la Internet este de cele mai multe ori impropriu intrebuintat. Astazi, viteza maxima pe Internet este viteza luminii care circula prin fibrele optice. E drept ca nu peste tot sint retele de fibra optica, dar confortul depinde nu atit de viteza, cit de capacitatea retelelor de a face fata unui volum mare de informatie transmis simultan. Pentru comparatie, desi cel mai recent avion Boeing are o viteza similara cu cea a ultimului model Airbus, acesta din urma poate transporta de doua ori mai multi pasageri intr-o singura cursa. Bitul, celula de baza a societatii informatice Datele circula in computere sub forma de variatii de semnal. Oamenii isi reprezinta aceste variatii sub forma cifrelor 0 si 1. O pereche de acest gen alcatuieste cea mai mica unitate purtatoare de informatie, numita "bit". Aproape intotdeauna pot fi gasiti in grupuri de cite opt, numite "bytes" (sau, cum spun francofonii, "octeti"). Un kilobyte are nu o mie, ci 1024 de bytes. Informatia ocupa, asadar, spatiu. Cu un modem banal pe o linie telefonica (chiar conectata la o centrala digitala) obtinem maximum 56 kilobiti pe secunda, adica teoretic vreo 7 kilobytes pe secunda. In practica, mai putin chiar de atit. Cu cit e mai mare pagina web, cu atit vi se va pune mai mult rabdarea la incercare. Iar pentru a copia fisiere mari (filme, muzica, programe) e nevoie de ore si chiar zile intregi. Am depasit secolul vitezei Internetul de mare viteza exista si la noi. Continuam prezentarea diverselor solutii de conectare. RomTelecom proclama, cu doar un an in urma, ca Internetul va ajunge un bun de larg consum o data cu raspindirea in tara noastra a tehnologiei numite ISDN. Aceasta pune la dispozitie, pe o linie telefonica obisnuita, doua canale de aproximativ 64Kb, la care ne conectam formind, cu un modem special, un numar de telefon. ISDN-ul permite alocarea mai multor numere pentru o singura linie. Accesul la Internet se poate face simultan, pe ambele canale, sau doar pe unul - caz in care celalalt poate fi folosit pentru convorbiri. Furnizorii care ofera Internet prin ISDN au tarife rezonabile: aproximativ 100$ pe luna, pentru acces fara limita de timp si trafic pe un singur canal, sau 170$ pentru ambele canale. Viitorul suna promitator RomTelecom "vinde" insa scump serviciul ISDN. In primul rind, se platesc impulsuri la fel ca pe liniile analogice. E adevarat, impulsurile pentru Internet sint la jumatate de pret, dar se platesc separat pentru fiecare canal ISDN. RomTelecom cere apoi o taxa initiala de instalare de 2.280.000 lei. Mai e nevoie de un "modem" special, care costa vreo 200 de dolari. In plus, acelasi RomTelecom cere lunar un abonament de aproape o jumatate de milion de lei. Retineti totusi numele serviciului ISDN, in eventualitatea ca va deveni in curind mai accesibil. Un dus rece de la Hotmail Hotmail.com este un popular serviciu de e-mail gratuit, care poate fi accesat de oriunde, folosind un simplu browser. Insa daca aveti un cont acolo n-ar fi exclus sa va fi citit deja cineva mesajele. Hotmail se lauda ca mesajele dumneavoastra se afla in siguranta deoarece sint transmise criptat. Cu toate acestea, se pare ca nu transmiterea pune in chestiune securitatea mesajelor. Folosirea Hotmail implica acordul cu termenii contractului de utilizare a serviciului PassPort, care apartine, ca si Hotmail, companiei Microsoft. Conform prestigioasei publicatii on-line The Register (theregister.co.uk), in respectivul contract a aparut de curind specificarea ca toate informatiile dumneavoastra pot fi, citam: "citite, folosite, modificate, copiate, distribuite, transmise, facute publice, reproduse, licentiate, transferate sau vindute" de catre firma Microsoft si asociatii ei in afaceri. Mai mult decit atit, aceleasi prevederi inacceptabile se aplica si utilizatorilor serviciului de mesagerie instantanee "MSN Messenger". Instructiuni de navigare Daca nu aveti nici o pasiune si incercati Internetul tocmai pentru a va gasi una, va recomandam sa vizitati urmatoarele adrese de web. - NationalGeographic.com - Site-ul oficial al cunoscutei reviste. Explorarea completa a arhivelor ia citeva zile. Nenumarate materiale create exclusiv pentru web. Specialitatea casei: secventele multimedia interactive. Chiar in aceste zile, prima pagina este tinuta de un uimitor reportaj cu imagine, voce si muzica despre viata tiganilor din Europa, care include imagini din Romania. - ProgrameTV.com - Aflati dintr-o privire ce filme sint la televizor in Romania. Mai confortabil decit serviciul de teletext oferit de posturile TV. - Bumerang.ro - Elegant director util cu site-uri romanesti. Editeaza o revista lunara, pe care o primiti gratuit daca va lasati in pagina adresa de acasa. - SuperCars.net - Informatii de ultima ora din domeniul auto. Fotografii uimitoare. Gasiti descrierile tehnice ale aproape oricarui tip de automobil, existent sau inca in stadiu de prototip. Comparati caracteristici si preturi. Cautati aproape orice tip de masina. Dupa cum era de asteptat, Dacia nu se regaseste aici. - WebMD.com - Raspunsuri pentru toate intrebarile legate de sanatate. Aflati stiri de ultima ora si informatii despre diverse suferinte si remedii, lasati o intrebare unui medic sau altor vizitatori. Alegeti subiectele care va intereseaza, si pagina se configureaza automat dupa preferintele dvs. Ametitor de multa informatie! - Kvetch.com - Oameni care se pling cit de grea este viata. Puteti selecta subiectul lamentarilor si chiar adauga propriile nemultumiri. Majoritatea mesajelor sint pline de umor. Pina si reclamele de pe site sint realizate in acelasi stil. Uneori e reconfortant sa vezi ca si altii o duc rau! In evitarea timpului pierdut: Ai gasit carte, ai parte Utilizatorul pasionat de Internet este deseori ironizat de cunoscuti cu indemnul de a-si lua ochii de la monitor pentru a mai citi o carte. Daca urmeaza numai a doua jumatate a sfatului, utilizatorul respectiv descopera cu surpriza o lume care nu se da in vint dupa muzica piratata, ci dupa cartile in format electronic. Nu sint legate in piele, dar sint legale Cartile electronice sint, de fapt, simple fisiere care contin text. Anumite formate contin, uneori, pe linga text, si ilustratii. Prima oprire: Biblioteca Publica a Internetului, de la adresa Ipl.org. Practic, acesta este un motor de cautat texte prin tot Internetul. Pentru carti tehnice si literatura de specialitate, o destinatie obligatorie o reprezinta bibiloteca virtuala de la adresa Vlib.org. Aceasta este actualizata constant inca din anul 1994. Pentru beletristica, cea mai buna alegere o reprezinta Proiectul Gutenberg, aflat la Gutenberg.net. Aproape toate operele marilor clasici ai literaturii universale pot fi citite on-line, copiate pe propriul computer, imprimate sau multiplicate fara restrictii. Proiectul Gutenberg are o baza de date foarte larga, dar detine numai carti publicate pina in anul 1923. Nu trebuie sa va opriti aici, mai exista si Bibilomania.com, care are o interfata foarte elegant lucrata. Notati-va si adresa Eserver.com, unde puteti accesa peste 30 de mii de carti din cele mai diverse domenii. Un site iesit din comun este Bartelby.com. Vinde carti on-line, dar pune la dispozitie gratuit, cu regularitate, nenumarate "mostre" complete din oferta sa. De acolo poate fi procurata gratis, spre exemplu, "Anatomia" de Henry Gray, care in editia tiparita are peste 800 de pagini. Restul aisbergului: "traficantii" de cultura Schimbul on-line de carti este o indeletnicire nobila. Nu intotdeauna si metodele intrebuintate. Cartile fara copyright puteau fi procurate la liber, pina de curind, chiar de pe web, de pe site-ul Sympad.net, din Republica Moldova. Aceasta reprezenta cea mai mare baza secreta cu carti de pe Internet. Insa zilele acestea nu mai este accesibil, si nu se stie daca a fost inchis definitiv sau doar trece prin dificultati tehnice. Un alt capat de fir: pe Internet exista un protocol mai vechi numit "gopher": un fel de web care contine doar text si link-uri. Poate fi accesat cu orice browser de web. Se mai gasesc inca multe servere de gopher on-line, iar majoritatea sint folosite pentru arhive de carti. Daca veti cauta cuvintul "gopher" cu orice motor de cautare veti observa ca este mai mereu asociat cu un alt cuvint, si anume "books". Mai mult decit atit. Unele programe create initial pentru a copia muzica au fost adaptate de "carturarii" moderni in cautare de titluri. Gnutella este un protocol care permite schimbul de fisiere de orice gen intre utilizatori. Pot fi gasite astfel si multe texte electronice, in aceeasi semilegalitate care invaluie muzica gratuita in format MP3. O explicatie ar fi aceea ca si schimbul de muzica piratata de pe Napster a fost tolerat pina cind a devenit un fenomen de masa. Iar schimbul de carti, banuim, nu va deveni prea curind asa ceva. Tema pentru acasa: La adresa Logos.it puteti gasi traducerea a aproape opt milioane de cuvinte din toate limbile lumii. Dar, pentru a folosi la maximum Internetul, veti invata, vrind-nevrind, limba engleza. Daca aveti neclaritati, limpeziti-le la adresa Dictionare.com. Schimbind ultima litera (Dictionary.com), gasiti sinonime englezesti. Internet continuu, Internet alternativ Citiva furnizori de servicii de Internet din Germania si Elvetia vor oferi, incepind cu luna iulie, acces la Internet de mare viteza prin cablurile de electricitate existente in cladiri. "Viteza" asteptata e de 30 de ori mai mare decit cea a ISDN-ului, iar pretul, de citeva ori mai mic. Furnizorii sint optimisti, in ciuda semnalului negativ dat de Siemens, care a abandonat de curind toate proiectele sale legate de aceasta tehnologie. De trei ori MP3 Versiunea 8 a tehnologiei de compresie Windows Media Audio and Video este disponibila pe site-ul Microsoft.com. Gratie acestei tehnologii, muzica de pe un CD poate fi redusa la a treizecea parte din dimensiunea initiala, ceea ce reprezinta de trei ori mai mult decit poate reusi la ora actuala raspinditul format MP3. Protectie Placebo O alta eroare de conceptie a fost descoperita recent in sistemele de operare Windows98 si WindowsME. Optiunea "Compressed Folders" ofera posibilitatea de a arhiva datele importante si de a le proteja cu parola, dar parola este tinuta intr-un fisier de text simplu, in mod necriptat. Oricine are acces la acest fisier poate capata, prin urmare, acces total la datele arhivate. Jocul cu moartea competitiei Consola de jocuri video X-box, care va fi lansata in aceasta toamna, va permite posesorilor din Japonia sa acceseze Internetul. Aparatul, estimat ca fiind de doua ori mai puternic decit consola Playstation 2 a competitorului Sony, va costa 300 de dolari si va oferi aproape toate functiile unui computer de cinci ori mai scump. Un alt fost competitor, Sega, a anuntat ca va realiza software pentru noul produs. Greseli de programare omenesti, dar dese O eroare de programare descoperita saptamina trecuta in browserul Internet Explorer, versiunile 5.0 si 5.5, da unui rauvoitor posibilitatea de a realiza o pagina de web care sa declanseze deschiderea sau salvarea de fisiere executabile pe computerul vizitatorului. Din fericire, acestuia i se va cere mai intii confirmarea actiunii. Dupa cum banuiti, devine usor pentru o persoana neatenta sa accepte un program infectat cu un virus. Va recomandam sa luati ultimele actualizari de la Microsoft.com. In paginile ziarelor razbesc doua feluri de stiri despre computere si Internet: cele legate de activitatea marilor companii si cele in care sint anuntate catastrofele provocate de hackeri. Dar computerele devin din ce in ce mai accesibile. Vom incerca in aceasta pagina sa va prezentam o lume in care, pina de curind, se patrundea numai cu ceva efort. Ne vom feri de clisee precum "satul planetar", "a treia alfabetizare" sau "lumea de miine". Lumea calculatoarelor, in incercarea ei de a deveni mai buna, este tumultuoasa. Va asteptam mesajele pe adresa de e-mail ghid_internet@expres.ro. Sau, pentru nostalgici, prin posta, pe adresa redactiei, precizind pe plic "pentru pagina de Internet". "Cadavru viu", premiera la TNB Lev Tolstoi, scriitorul care a dat lumii celebrele romane "Anna Karenina", "Invierea", "Razboi si pace", revine dupa mai bine de 40 de ani pe scena Nationalului bucurestean cu drama "Cadavru viu". O piesa despre lumea in care nu-ti poti gasi locul, unde nu se poate trai intens, sincer, adevarat. Un erou acuzat si scuzat, iubit si urit in egala masura, se lasa in voia placerilor pentru a iesi din infernul lui cotidian. Dramatism, tandrete, iubire pasionala, cintece si dansuri tiganesti din Moscova sfirsitului de veac XIX, personaje puternice si adevarate este ceea ce ne propune regizorul Gelu Colceag in premiera care va avea loc miine, la ora 18.30. Capul de afis al acestui spectacol il asigura actorul Mircea Rusu, alaturi de el evoluind nume de prima valoare precum Ilinca Tomoroveanu, Mircea Albulescu, Simona Bondoc, Marius Bodochi si vedete de miine: Maria Buza, Dana Magdici, Gavril Patru si Marius Florea Vizante. La premiera va fi lansat CD-ul cu muzica spectacolului, semnata Nicu Alifantis. OTILIA MIHAILOV TVR International, copilul vitreg de pe Pangratti, aduce "Grupul de la Bruges" in Bucuresti TV Romania International a anuntat ieri, in cadrul unei conferinte de presa, ca in perioada 26-27 aprilie a.c. va fi gazda celei de a 20-a intilniri a Asociatiei Televiziunilor Publice Internationale din Europa ("Grupul de la Bruges"). Este pentru prima oara cind o reuniune a Grupului se va desfasura intr-o tara din estul Europei. La intilnire vor participa, pe linga membrii asociatiei (ARTE, BBC World, EuroNews, TV Romania International etc.), presedinti si directori generali ai unor televiziuni publice europene, precum RAI, Duna TV, BVN-TV, TV5, DW-tv. Tema reuniunii de la Bucuresti e, dupa spusele directorului TVRI, Monica Zvirjinschi, "pusa sub semnul integrarii europene". "Am fost Cenusareasa Televiziunii Romane si-am vegetat cinci ani", a mai spus ea. "Este timpul sa ne privesti", spune sloganul TVRI. Si ai ce privi, daca ne gindim numai ca 22a dintre productia postului e dedicata culturii. Pacat ca nu se vede! TVRI reuseste cu 15 angajati sa emita 12 ore pe zi. Practic, al treilea canal al televiziunii publice este o sectie si nu o televiziune de sine statatoare. In blocul mama din Pangratti, legea o face Big Brother, Romania 1. Asa a pierdut "mezinul" 100 de angajati si o treime din echipamentul tehnic. Incit, pe buna dreptate, te intrebi cum de mai reuseste TVRI sa-si implineasca scopul pentru care exista: acela de a promova imaginea Romaniei in lume. RADU MEIROSU Actori britanici in Romania Compania independenta "alTTeatru" impreuna cu "Act" aduce teatrul contemporan englez la Bucuresti. In zilele de 6 si 7 aprilie (ora 19.00) la sala Atelier a TNB, Mischief prezinta spectacolul de mare succes "Sofa" de Nick Green. Este vorba despre o tragicomedie contemporana despre arta de a nu vinde arta si frica de celebritate. Peter Kemp (Jonathan Price), personajul principal, este un tinar care crede in arta pura, fara compromisuri comerciale. In consecinta, nimeni nu-i cumpara tablourile si este nevoit sa traiasca pe banii iubitei lui, Anna (Charlotte Windmill). Conflictul se declanseaza in momentul in care prietenul sau cel mai bun, Charles, are succes tocmai pentru ca respecta regulile. Pina si colegul lui de apartament, Jack (Barney Power), devine celebru, chiar daca arta lui este creata din resturi. Dramaturgul si regizorul piesei, Nick Green, ne-a asigurat ca mesajul nu rezida atit in limbaj, cit in atmosfera si jocul actoricesc, asa ca nu se pune problema unei bariere lingvistice. OTILIA MIHAILOV Un nou Parlament la Bucuresti Formatia Parlament, cea care a spart toate topurile anului 1998 cu melodia "Vine vara", revine in forta, intr-o noua formula. Dupa lovitura naucitoare primita anul trecut, o data cu plecarea vocalistului Dan Helciug, liderul grupului, basistul Sorin "Pepino" Vasile (36 de ani), a strins din dinti si si-a continuat treaba. El i-a adunat in jurul sau pe Mihai "Sarpe" Ivan (clape), Doru Isaroiu (voce), Gabi "Magapai" Maga (chitara) si Cristian "Piticu'" Margescu (tobe), rezultind astfel un nou Parlament. Incepind din octombrie 2000, cei cinci recompun urmatorul album, modelat pentru noul vocalist. Deja au fost puse la punct sapte piese rock/pop si urmeaza inca cinci. Noul album va iesi pe piata cit mai curind posibil, insa mai intii va fi lansat un videoclip. Parlament are si un nou producator, in persoana lui Bobby Stoica, claparul grupului Voltaj. LIVIU SERBANESCU Televendeta Fetz are tot ce-i trebuie, dar ii lipseste drojdia "Va pupa Fetz". "Sint Fetz". "Multi din echipa mea nu au mai facut o emisiune in direct". "N-am inteles". Inca o data "n-am inteles". "A fost o idee a mea". "Aaaa". Un "ha, ha, ha" teatral repetat de vreo cinci ori. Cam asta-i Fetz. Nonblondul prezentator al noii emisiuni de dimineata de pe TELE 7abc, "Sandwich si Fetz". O nota buna pentru postul din Piata Victoriei, orice ar spune cei care sar la beregata telesaptelui. Dar Fetz vorbeste chinuitor de mult si repede, intrind inevitabil in fundaturi si goluri de inspiratie. Apoi, tipul are asa o placere sadica de a se autoflagela, amestecata cu un egocentrism evident enervant. Fetz ar trebui sa stie sau ar trebui sa i se spuna ca a-ti marturisi impotenta ("Multi din echipa mea nu au mai facut o emisiune in direct") e cel putin o dovada de neprofesionalism cras, si nu de onestitate sau incercare de apropiere de telespectator. Inchipuiti-va un profesor care vine in fata elevilor si le spune, intr-un moment fatal de sinceritate, ca el nu a mai predat pina acum si ca ar vrea ca ei, elevii, sa fie ingaduitori. Cum spuneam, Fetz adora masochismul. Vezi con-cursul cu premiul constind intr-un cos cu de-ale gurii. Fetz ce zice: Bun, "ati cistigat cosul... treceti pe alt post". Ar mai fi ceva. Fetz e dinamovist declarat. Probabil s-a bazat pe audienta scazuta cind a facut ieri pe post tam-tam ca-i "ciine". Una peste alta, Sandwich-ul lui Fetz are sa zicem faina, are ouale, are uleiul, are laptele, ii mai trebuie taicul, fara de care n-o sa-i creasca-n veci audienta. RADU MEIROSU Pentru "Dragoste nebuna"s-au facut Filmari intr-un loc plin de vibratii Telenovela "Dragoste nebuna" se bucura de o cota de audienta ridicata, desi in timpul filmarilor au avut loc tot felul de evenimente neplacute. Telespectatorii care urmaresc pe postul Acasa aceasta productie mexicana stiu ca actiunea are loc la Institutul Minerva, in principal, dar habar nu au de recentele descoperiri legate de cladirea respectiva. In realitate, Casa de La Malinche, cum i se spune, este situata chiar in Ciudad de Mexico si este incarcata de vibratii stranii. Conform unui specialist in disciplina orientala feng shui, accidentele din timpul filmarilor se datoreaza enormei forte emotionale si istorice din acest sit care se repercuteaza asupra protagonistilor telenovelei. Scenele din "Dragoste nebuna", filmate in zona Casei de La Malinche, au avut parte numai de ghinioane incepind de la inexplicabile probleme tehnice si pina la certurile Adrianei Nieto cu Juan Soler. ( O.M. ) Actorul Jorge Cao, Leon Rigores din "Seductie", a devenit Tata la 17 ani Nascut in urma cu 57 de ani intr-o familie de mici burghezi din insula Caibarien, Jorge Cao era in copilarie un neastimparat vestit printre insulari. La opt ani se juca de-a "Hotii si vardistii" cu prietenii, s-a ascuns in teatru si a vazut primul spectacol din viata sa. Atunci si-a pus in gind sa se faca actor, iar debutul s-a produs la numai o saptamina. La 15 ani a crezut ca un inger s-a pogorit pe Pamint cind a cunoscut o fata nespus de frumoasa si asa a venit pe lume Marisel pe cind el avea doar 17 ani. Mai tirziu, Don Jorge s-a casatorit cu profesoara de expresie corporala si miscare scenica de la Scoala de arta dramatica din Havana, mariaj care a durat trei decenii. A doua sotie, alaturi de care traieste si astazi, este o columbianca pe care a cunoscut-o in tara ei in cei sase ani cit a jucat acolo. Jorge Cao a filmat in noua tari latino-americane, iar telenovela "Seductie", difuzata de postul Acasa, l-a adus pentru prima oara in Venezuela. OTILIA MIHAILOV "Ritualuri de imperechere", la HBO Carmen Electra e Femela Regizorul Jeff Abugov a scris un scenariu de un umor irezistibil, despre dragoste, sexualitate si construirea unei relatii durabile in anii 90, asa cum sint vazute de un narator extraterestru "expert" in studiul oamenilor. Naratorul (David Hyde Pierce) este trimis pe Pamint cu echipa sa de filmare extraterestra pentru a capta imagini referitoare la reproducerea speciei umane. Avem deci Masculul (Mackenzie Astin) si Femela (Carmen Electra), urmariti indeaproape din momentul intilnirii lor intr-un club de noapte din L.A. si prin meandrele misterioase si complexe ale ritualurilor de dinainte de "imperechere" (in toate sensurile). Desi pretinde ca stie despre ce vorbeste, naratorul emite observatii si concluzii extraordinar de hilare, intocmai ca cineva care habar n-are pe ce lume se afla. ( A.R. ) Cu permisiunea Barbrei Streisand, "Hello Dolly" se joaca, in premiera pentru Europa, la Bucuresti Teatrul National de Opereta va prezenta, la sfirsitul lunii aprilie-inceputul lui mai, o premiera europeana. Printr-un impresar strain, regizorul muzical George Zaharescu a obtinut de la celebra Barbra Streisand permisiunea de a "importa" "Hello Dolly" in Romania. Dupa doua luni de repetitii la singe, musicalul va iesi la rampa cu frumoasa Mioara Manea-Arvunescu in rolul titular. Prim-solista a Teatrului National de Opereta, Mioara a "colectionat" - din 1986 pina in prezent - 22 de roluri principale, din care sapte premiere absolute si cinci premiere reluate: Maria din "West Side Story", Laureu din "Oklahoma" sau Hanna din "Vaduva vesela" sint doar citeva dintre ele. Prim-solista de la Opereta are 10 ani de Conservator: sase la Bucuresti - clasa prof. Arta Florescu si patru la Berlin, unde s-a specializat in canto - clasa prof. Lory Fischer. ALEX REVENCO Politia Rutiera Suceava: "Sfintirea drumurilor reduce numarul de accidente" Politia Rutiera Suceava a avut anul trecut o initiativa surprinzatoare, care a smuls multe zimbete ironice, dupa cum v-a informat la vremea respectiva cotidianul nostru. Este vorba despre sfintirea a doua drumuri pe care se inregistrasera, pina atunci, foarte multe accidente grave. Dupa ce a trecut mai bine de jumatate de an, politistii suceveni au constatat ca numarul accidentelor din zonele respective a scazut drastic, asa incit vor urma si alte sfintiri de drumuri. "Daca oamenii nu mai au frica de lege, poate au de Dumnezeu" La sfirsitul anului trecut, in cursul lunii octombrie, preotii de la Biserica Nasterea Maicii Domnului din Suceava, Viorel Virlan si Dinu Airinei, au acceptat solicitarea sefului Politiei Rutiere, col. Vasile Vargan, de a participa la sfintirea drumurilor europene 85 (Suceava - Falticeni) si 58 (Suceava - Salcea). Sfintirea s-a facut in localitatile in care se consemnasera pina atunci cele mai multe accidente grave de circulatie. "Noi am incercat, prin diverse actiuni, inclusiv prin mass-media, sa sensibilizam oamenii, prezentind diverse accidente grave de circulatie. Am incercat toate metodele, actiuni preventive, patrulari etc. Dar, cu oameni putini, nu puteam sa insistam tot timpul pe anumite zone, pentru ca apareau evenimente in altele. In ciuda tuturor acestor actiuni, numarul sanctiunilor aplicate si al accidentelor grave a crescut. Asa ca, am zis ca daca oamenii nu mai au frica de lege, poate au frica de Dumnezeu", ne-a declarat Vasile Vargan. Dupa mediatizarea sfintirii, asa dupa cum ne-a spus col. Vargan, "unii au zimbit, au fost si multe ironii, chiar de la colegi din domeniul nostru de activitate. In schimb, alti colegi, din alte judete, ca Iasi, Arad sau Neamt, m-au sunat si mi-au spus ca e o idee buna si o sa faca si ei la fel". Preotii au scos Diavolul din drumuri Inedita actiune, realizata in premiera nationala, i-a dat emotii, insa, si lui Vasile Vargan, deoarece "am avut si eu temeri ca sfintirea nu va avea efectul scontat si o sa zica lumea ca asta nu are ce face". Cifrele arata, insa, ca sfintirea "a scos Diavolul din drumuri", dupa cum a spus col. Vargan. In anul 2000, pina la sfintire, la Salcea se inregistrasera 105 accidente, cu un mort, doi raniti grav si zece raniti usor. Dupa sfintire si pina la ora actuala, numarul total al accidentelor este de 12, in fapt niste tamponari banale, fara nici un mort sau ranit. La Bunesti erau consemnate 47 de accidente grave, cu doi morti, un ranit grav si sapte raniti usor. Dupa "alungarea Diavolului" de pe sosea au fost inregistrate doar 15 accidente usoare, care intra tot in capitolul tamponari. In urma succesului peste asteptari al acestor actiuni, col. Vasile Vargan este decis ca, in zilele urmatoare, sa faca noi sfintiri de drumuri, preotii urmind sa stropeasca cu agheasma drumurile ce leaga Suceava de Radauti si Cimpulung Moldovenesc, in cinci localitati cu numeroase evenimente rutiere. TIBERIU AVRAM Dupa modelul sefilor, Salariatii CAS cer prime si lefuri mai mari Aproximativ patru mii de angajati ai Caselor de Asigurari de Sanatate din toata tara au intrat ieri in greva de avertisment, timp de doua ore. Sindicalistii sustin ca nu se afla printre cei care au primit prime de zeci de milioane de lei, ci acestea au fost luate exclusiv de catre membrii Consiliilor de Administratie ale caselor de asigurari judetene. "Avem cele mai mici salarii din sistemul sanitar. Baza de referinta de la care se calculeaza salariile majoritatii functionarilor este de 1.350.000 de lei, ceea ce face ca multi angajati sa aiba salarii de sub doua milioane de lei", a declarat presedintele Federatiei Sindicatelor Caselor de Asigurari de Sanatate, Vladimir Ifrim. Realitatea printre angajatii Caselor este insa mult diferita de ceea ce spun reprezentantii sindicatului. De exemplu, un salariat de la Sectia de Programe de Sanatate, cu 18 ani vechime, are un salariu net de 4 milioane de lei, in timp ce medicii rezidenti din spitale au salarii care nu depasesc 1.500.000 de lei. Sindicalistii mai cer sa li se acorde si sporuri salariale (in momentul de fata se acorda doar un spor de confidentialitate de 10 la suta) si marirea bazei de calcul a salariului de baza la 1.800.000 de milioane de lei. In cazul in care nu le vor fi rezolvate revendicarile, angajatii caselor de asigurari sustin ca vor intra in greva generala. GETA ROMAN Greva japoneza in Suceava Angajatii Casei de Sanatate Suceava au protestat si ei fata de "intoxicarea opiniei publice si discreditarea Casei de Asigurari prin intermediul mass-media, vizavi de faptul ca sistemul sanitar ar merge prost deoarece personalul din casele de asigurari are salarii mult prea mari". TIBERIU AVRAM Consiliul Judetean Cluj caseaza doua pahare,un ciocan si o lingurita Consilierii judeteni au aprobat casarea unor mijloace fixe aflate in gestiunea Consiliului Judetean Cluj, constatindu-se ca acestea sint uzate din punct de vedere fizic si moral. In urma inventarierii mijloacelor fixe, s-a aprobat casarea urmatoarelor obiecte: doua pahare de apa, in valoare de 36 de lei, sase scrumiere care costa 190 de lei si 75 de bani, un girofar de 6.072 de lei, un ciocan de un kilogram cu o valoare de 13 lei, doua halate, opt cearsafuri si zece fete de perna, doua perdele, 15 saltele, o lingurita, de 5,75 de lei, si doua lacate. Din gestiunea Centrului Militar Judetean se propun pentru casare opt perdele de camuflaj, clesti si 15 galerii pentru perdele. EMANUEL CIOCU In Turda a fost interzis transportul in comun Saptamina trecuta, consilierii locali turdeni au reusit sa adopte o hotarire istorica prin care se inter-zice circulatia autobuzelor destinate transportului in comun. Hotarirea 22 - bogata in capitole si subpuncte, vizeaza imbunatatirea gospodaririi, ordinii publice si conservarii mediului in municipiu - s-a dovedit a fi ilara, prin formula in care a fost adoptata, si absurda, prin efecte. Printre altele, consilierii turdeni au insterzis circulatia autobuzelor care nu indeplinesc normele Euro 2, desi nici unul dintre autobuzele folosite in transportul in comun nu are dotarile cerute. Un alt articol interzice circulatia ciinilor maidanezi pe strazile orasului, iar un altul lasarea libera a pasarilor in parcuri. Aceeasi hotarire pune sub interdictie toaletele din curte, comercializarea de seminte in locuri publice (categorie in care sint incluse si pietele), inclusiv a celor folosite in agricultura, precum si sortarea cartofilor in piete. EMANUEL CIOCU Resita, in coma pentru o zi Peste 1500 de angajati ai Combinatului Siderurgic Resita au blocat ieri circulatia tramvaielor si a autoturismelor in Resita, astfel ca resedinta judetului Caras-Severin a intrat in coma pentru citeva ore. Protestatarii au solicitat ca Autoritatea pentru Privatizare si Administrarea Participatiilor Statului sa numeasca o noua conducere a combinatului si cer statului sa se implice in problemele post-privatizare. Dupa trei ore, circulatia in Resita a fost reluara dar angajatii CSR au blocat DN6. Sute de masini au asteptat pina la ora 16.00, sa intre sau sa paraseasca orasul. Mitingul a fost spontan, neautorizat de autoritatile locale. Muncitorii, nemultumiti de intirzierea cu o luna a salariilor au anuntat ca in cursul zilei de astazi intentioneaza sa se deplaseze la Caransebes unde sa blocheze drumul european. DOBRINA NICOLA OPC a descoperit prin magazinele din tara Telemea cu mercur si piine cu cozi de soareci Controalele efectuate de Oficiile pentru Protectia Consumatorilor si Directiile Sanitar-Veterinare prin magazinele si pietele din toata tara, in ultima saptamina a lunii martie, s-au soldat cu inchiderea a peste 21 de firme - comercianti sau prestatori de servicii - si amenzi de aproape 100 de milioane de lei. In Slatina, la magazinul alimentar SC Comagrimex SA a fost descoperita brinza infestata cu mercur. Telemeaua fusese cumparata de la o firma din Turda, cu acte in regula, inclusiv cu certificat de calitate. Directorul OPC Olt Ion Carzon crede ca metalul a ajuns in brinza, ca urmare a spargerii unui termometru: "Cind se incheaga brinza se urmareste temperatura, si este posibil ca termometrul sa se fi spart sau fisurat". OPC Olt a distrus lotul de telemea care, o data consumata, putea provoca cel putin o toxiinfectie alimentara, si a amendat magazinul cu 1,5 milioane de lei. In Tirgu-Mures, SC Tim-Ko Brut SRL a fost inchisa si amendata cu 3 milioane de lei pentru ca vindea piine in conditii necorespunzatoare, mai precis, cu "coada de rozatoare". Brutaria nu cernea faina, nu inchidea bine usile si nici lazile in care erau pastrate materiile prime. La Voluntari, SC Elan Flovial Exim SRL, a fost, de asemenea, amendata cu doua milioane pentru ca ambala si comercializa arpacas falsificat. Dupa o reteta proprie, amestecind produsul curat cu seminte de rapita, neghina si griu tratat cu fungicid, care nu este destinat consumului uman ci lucrarilor agricole. In urma controlului, marfa a fost oprita de la comercializare. MIHAELA BALEA Spiess - director general al Operei Romane Dupa 17 ani de absenta, maestrul Ludovic Spiess revine in rindurile salariatilor Operei Romane. In prezenta ministrului culturii si cultelor, Razvan Theodorescu, tenorul Ludovic Spiess a fost numit, ieri, oficial, in functia de director general al Operei Nationale Romane. Inlocuindu-l pe Pompeiu Harasteanu - demisionat in urma cu o saptamina -, acestuia ii revine, astfel, misiunea grea de a solutiona problemele angajatilor Operei Romane, aflati inca in greva. Ludovic Spiess (63 de ani), fost ministru al culturii in perioada 1991-1992 si director al Festivalului "George Enescu" (1991), este prezent in paginile a noua enciclopedii internationale, recunoscut pentru numeroasele spectacole sustinute, timp de 20 de ani, pe marile scene ale lumii. In prezent, maestrul este presedintele Asociatiei Vinatorilor si Pescarilor. IULIANA ANGHEL Angajatii Operei Romane din Cluj vor sa emigreze in Canada Conducerea Operei Romane din Cluj, in frunte cu directorul Petre Sbarcea, i-a dat in judecata pe salariati, aflati in cea de a 13-a zi de greva. Sentinta privind legaltatea grevei a fost aminata pina vineri. Directiunea solicita despagubiri de 40 de milioane de lei pentru cele doua spectacole care nu au mai fost sustinute, din cauza grevei. De partea cealalta, artistii clujeni au decis sa emigreze, in bloc, in Canada si se pregatesc sa completeze aproape 200 de cereri de emigrare. La sfirsitul saptaminii trecute, ei au interpretat "Corul robilor" pe treptele Nationalului clujean. Artistii clujeni isi cer salariile restante, si asa diminuate, de-a lungul ultimilor doi ani, cu 56 a, plata unor despagubiri si schimbarea conducerii Operei. EMANUEL CIOCU Telegrafice Amenintare cu bomba in Expresul de Varsovia Cele 12 vagoane ale Expresului "Carpati", care circula pe ruta Varsovia-Bucuresti, au fost controlate de pirotehnisti, ieri dimineata, in Gara de Nord, aflati in cautarea unei presupuse bombe. O voce barbateasca anuntase, in jurul orei 10,00, la Politia Capitalei si la Inspectoratul de Politie Transporturi Bucuresti ca "in trenul care vine de la Deva se afla o bomba". Primul tren care a sosit in Bucuresti, prin Deva, a fost Expresul "Carpati". Drept care, dupa ora 10.38, cind garnitura a ajuns la destinatie, intregul tren a fost verificat. Din fericire a fost vorba de o alarma falsa. (P.C., D.N.) Seful Politiei Tecuci, schimbat pe 1 aprilie Seful Politiei Municipale Tecuci, lt.-col. Ion Goia, a fost schimbat din functie, se arata intr-un comunicat al IPJ Galati din cauza "unor neajunsuri constatate in ceea ce priveste actul managerial". Ordinul de eliberare din functie este valabil de la 1 aprilie. In locul lui a fost numit, interimar, mr. Florin Balcan. (A.C.D.) S-a sinucis pentru o datorie la Bingo Botosaneanul Mihai Filip, 23 de ani, si-a pus capat zilelor din cauza unei datorii de 23 de milioane de lei la Bingo. El lucrase jumatate de an la filiala Botosani a TV Bingo Liberty unde gestiona banii primiti pe biletele vindute. Se pare insa ca unul dintre colegi i-a tras in doua rinduri "tepe", de 23 de milioane de lei. La sfirsitul saptaminii trecute, Mihai Filip a plecat la tara, in comuna Draxini, la casa bunicilor sai, care este parasita. Tatal lui Mihai a gasit duminica dimineata, doua scrisori de adio. Corpul neinsufletit al tinarului a fost gasit de tatal sau in casa de la Sulita, atirnind de o grinda. (D.S.) 200 de taxiuri, in mars prin Piatra Neamt Taximetristii din Piatra Neamt au organizat ieri un mars de protest, la care au participat peste 200 de taxiuri, formind o coloana de mai multi kilometri. Principala doleanta care nu afost inca satisfacuta se refera la micsorarea impozitului. (M.F). [47][pl.dll?rid=expresro] 