 Dinastia Iglesias isi extinde radacinile Cind un artist este talentat si bogat peste masura are cel putin citeva orgolii in ceea ce-i priveste pe descendenti: sa fie cit mai multi si sa-i mosteneasca harul si averea. Asa s-au nascut marile clanuri care au facut inconjurul lumii si deliciul citorva generatii devoratoare de arta si de... birfe. Aproape ca nu mai are rost sa dam amanunte despre familii ca Fonda sau Coppola, al caror renume a razbatut pina in cele mai departate colturi ale lumii. Daca insa clanurile cinematografice va sint arhicunoscute, poate va intrebati ce se intimpla cu acelea din muzica. Asadar, ce mai face clanul Iglesias? O casatorie si jumatate - cinci copii Dintr-o ironie a sortii, capul clanului, Julio Iglesias, a devenit din fotbalist, cintaret. Cu exact o zi inainte de a implini 20 de ani, a avut un grav accident de masina, in urma caruia a ramas semiparalizat 18 luni. Cariera sportiva era compromisa definitiv, insa altceva se intrezarea. Julio a inceput sa cinte, mai intii din plictiseala, apoi s-a ocupat tot mai serios de muzica. Succesul lui a fost fulgerator, iar cariera i-a fost incununata cu zeci de premii si peste 1500 de Discuri de Aur si Platina. Cine nu-l stie pe "amantul latin", care de 30 de ani incoace incinta cu timbrul cald al vocii lui milioane de fete intre 14 si... "x" ani? Amintiti-va doar de "La vida sigue igual", "La paloma", "Bamboleiro", "Un canto a Galicia", "Baila morena" si lista s-ar putea lungi. Viata particulara a lui Julio numara o casatorie in urma careia au rezultat trei copii: Chabeli (29 de ani), Julio jr. (27) si Enrique (25). Odata despartit de Isabel, mama copiilor sai, Julio nu s-a recasatorit, preferind reputatia de mare cuceritor aceleia de tata de familie. Celebritati sau nu, aproape toate femeile care au avut o relatie cu el au fost parasite tot atit de rapid precum au fost acostate. Iubiri care au ars doar citeva clipe. Exceptie: frumoasa si mult mai tinara sa prietena de mai multi ani, Miranda Rinjsburger, care se pare ca va deveni in curind a doua doamna Iglesias. Din relatia lor s-au nascut doi baieti: Miguel (3 ani) si Rodrigo (1 an). "Aschia nu sare departe de trunchi", zice o vorba. Sa vedem daca-i asa in cazul copiilor lui papa Iglesias. n Enrique Iglesias e si cu Christina Aguilera De departe, cel care-i mosteneste calitatile fizice si vocale este Enrique. Si nu numai atit. Tatal i-a transmis in mod evident gustul pentru femei frumoase si celebre. Nu demult, Enrique a fost vazut in compania vedetei pop Christina Aguilera dar, de putina vreme, tinta lui amoroasa este actrita americana Jennifer Love Hewitt: saruturi pasionale inainte si dupa concerte, cine romantice, cintece compuse si interpretate doar pentru ea. n Julio jr. si Chabeli nu prea au succes Julio jr. se pare ca nu s-a ales de la parintele sau decit cu numele. Cinta si el, dar fara vreun ecou deosebit. Desi abordeaza un stil diferit fata de Julio senior si are un nume cu rasunet, renumele sau intr-ale muzicii se lasa asteptat. In ceea ce priveste cuceririle, chiar daca exista, Julio jr. pastreaza discretie. Nu le afiseaza ca pe niste trofee, asa cum facea tatal sau odinioara. Chabeli, mostenind parca o parte din destinul tatalui, a suferit anul trecut un grav accident de circulatie. Nu s-a apucat de cintat in convalescenta, aidoma tatalui, dar cei 29 de ani pe care tocmai i-a implinit au fost sarbatoriti de ea si logodnicul ei, James Miller, cu mult entuziasm. "Am scapat de moarte amindoi ca prin urechile acului", spune Chabeli, "ceea ne face sa ne traim viata din plin. Inca nu ne gindim la casatorie, dar vrem sa avem cit mai multi copii". Accidentul care era sa se transforme in tragedie a facut-o mult mai reflexiva, adica exact opusul firii sale impulsive, care o caracteriza acum un an si ceva si care a impins-o spre multe greseli. Nu stim daca tomnaticul trubadur latin este multumit de zestrea sa genetica din cei mai mari copii ai sai. Cit despre cei mici, mai are ceva de asteptat pina ce-i va vedea manifestindu-si talentele. CLAUDIA DABOVEANU Magazin international Concurs de omorit tintari, in Italia Antipatia fata de insectele care ne fac nopti albe - tintarii - nu are granite. In Italia, intr-unul dintre oraselele populate masiv de aceste insecte, locuitorii cu simtul umorului au "atacat" frontal problema si au initiat un concurs masculin de omorit tintari. Concurentii sint asteptati astazi in oraselul Valle Lomellina, din nordul Italiei, pentru a-si masura indeminarea si viteza intr-o competitie care se anunta strinsa. Timpul limita - cinci minute. Cei care vor face dovada "macelului" vor fi premiati cu un tintar si o medalie, ambele din aur. Si pentru ca popularitatea acestei competitii este considerabila, autoritatile din Valle Lomellina intentioneaza sa organizeze de anul viitor si o sectiune feminina. ( C.P. ) Rosie-rata sau rata-rosie? Britanica Helen Pucknell (63 de ani) s-a prins, inca de cind leguma crescuta in gradina ei era verde, ca aceasta seamana cu o pasare cu cioc turtit. Dar nu si-a inchipuit ca rosia ei va semana leit cu o ratusca. Dupa ce a cules-o, abia a salvat-o de barbatul ei, care e topit dupa rosii - le maninca si cu supa si cu ciocolata, cu orice. Pina la urma a fotografiat-o, ca sa fie sigura ca o pot vedea si altii. I-a pus si un nume, Tommy, atit tine de mult la ea. Pina la urma, ca sa semene si mai bine cu o rata, i-a pictat si ochi. "Cresc rosii in gradina de 40 de ani, dar n-am mai vazut asa ceva. Sint hotarita sa o conserv cu grija. O voi tine la congelator si o sa le ramina mostenire copiilor mei", a spus proprietara rosiei-rata jurnalistilor britanici care au vizitat-o. ( L.S. ) Parfum de ciine de sta mita-n coada Ultimul latrat in materie de cosmetice ciinesti este un parfum ce va fi lansat concomitent in Paris, New York si Berlin luna aceasta. Parfumul se numeste "O, ciinele meu", este creat de Casa pariziana "Dog Generation" si va costa aproximativ 50 de dolari. Cu esente de vanilie, frezie, lemn de trandafir sau portocala, parfumul se vrea "foarte usor, fresh, unisex si la moda". Doctorul veterinar Monique Bourdin crede ca aromele lui "Oh, My Dog" vor face sa saliveze atit ciinii, cit si stapinii. ( R.M. ) Computerele sint mai stresante decit soacrele Un studiu realizat la cererea ICL, o companie britanica furnizoare de servicii de Internet, pe un esantion format din 200 de informaticieni, a relevat ca soacrele sint mai putin enervante decit computerele. Intre a li se strica PC-ul sau laptop-ul cind le e lumea mai draga si a-si petrece un sfirsit de saptamina cu soacra, cei mai multi au preferat varianta din urma. Mai mult, unul din opt intervievati au raspuns ca defectiunea unui computer e mai deprimanta decit un divort. "Aceste rezultate demonstreaza importanta psihologica a computerului ca liant informativ si comunicational interuman", a afirmat Cary Cooper, analist al relatiilor de serviciu in conditii de stres. Cu alte cuvinte, omenirea e atit de computerdependenta, incit orice disfunctiune a sistemului tehnologic informational e o adevarata drama. Greva la Zoo Pinguinii s-au saturat sa se dea in spectacol Pinguinii de la Gradina Zoologica din Edinburgh, Marea Britanie, sint in greva. E prima oara in 50 de ani cind pasarile polare au refuzat sa-si mai execute rondul de dupa-amiaza, care faceau deliciul publicului. Greva spontana a pinguinilor i-au obligat pe ingrijitorii gradinii zoologice sa amine cel putin pina la sfirsitul anului unul din cele mai atractive si profitabile spectacole. Incercind sa-si explice refuzul pinguinilor de a iesi din imprejmuire, ingrijitorii au pus comportamentul pasarilor pe seama malariei care a lovit colonia anul trecut. Adio lanturi si lacate Centura de castitate, de-ti tremura chilotii Psihologul italian Giuseppe Cirillo, fondatorul Scolii de seductie de la Roma, a inventat un dispozitiv de marimea unui pachet de tigari care da de gol infidelitatile partenerului, prinzindu-l cu pantalonii-n vine. "Cuplurile dornice de a-si demonstra fidelitatea nu vor da din colt in colt si-si vor atasa de lenjeria intima noua centura de castitate", spune Giuseppe. O data prinsa, ea se va declansa automat, atunci cind partenerul aflat peste mari si tari isi va da jos chilotii. In functie de timpul inregistrat fara desuu, se poate afla daca partenerul a facut doar un pipi sau mai mult decit atit. Pentru a elimina orice suspiciune, Giuseppe intentioneaza chiar sa racordeze centura de castitate la un dispozitiv care avertizeaza celalalt partener printr-un semnal sonor. Asta in cazul in care chilotii ramin in vine mai mult de 10 minute. America se distreaza pe seama racilor si-a vacilor DouA festivaluri consumate zilele trecute in Statele Unite atrag atentia prin ineditul lor. Este vorba despre Festivalul racilor, aflat la a 18-a editie, si Sarbatoarea muncii, cu state mai vechi. In fiecare an, la Barnegat Bay, zeci de raci sint aliniati de catre stapinii lor la linia de start. Racul care cistiga cursa se poate socoti intr-adevar un fericit al soartei. Nicidecum pentru cei 250 de dolari trecuti in contul stapinului, ci pentru performanta de a-si fi salvat crusta. Asta-i regulamentul. Cine cistiga traieste, cine pierde e mincat. Aflata la a 26-a editie, Sarbatoarea muncii din Simpsonville a prilejuit mult asteptatul joc de, sa-i zicem, ruleta, in care clasicul jeton e inlocuit cu balega de vaca. Participantii pariaza bani buni pe unul dintre patratele colorate ale unei platforme de mari proportii. Apoi, Doamne ajuta. Daca vaca trage o pleasca taman in patratul pe care a pariat, participantul a luat potul. Alicia Silverstone se da cu oja pentru ciini Alicia Silverstone a facut o descoperire epocala, care ii permite sa-si mai menajeze un pic bugetul. A comandat un lac de unghii pentru pittbull-ul ei, Samson, si a descoperit ca este ideal si pentru unghiile sale, dovedindu-se mai rezistent decit cel pe care il achizitiona de la magazinele Chanel. Dupa ce si-a facut provizii consistente cu acest produs, l-a recomandat si prietenelor ei. Iar economiile sint considerabile: oja Chanel costa 15 dolari, in vreme ce lacul de unghii pentru catei doar 2. CORNELIA POPESCU Dezlantuite, femeile i-au tocat penisul Dupa ce a dat iama in femei, violind incoace si-ncolo, Rin Bros, un asiatic de 23 de ani din Batambang (Cambodgia), a avut o moarte, cu siguranta, dureroasa. Femeile i-au taiat penisul, l-au trecut prin masina de tocat, dupa care l-au linsat. Nefericitul era interogat, cind sediul politiei a fost inconjurat de sute de femei. Simtind pericolul, politistii au blocat usile, dar nu au putut stavili furia feminista. Acestea au spart tot, au patruns in sediu si l-au facut pe Rin bucati. Desi a fost o crima pe fata, nu s-a operat nici o arestare. RADU MEIROSU Pentru "Hannibal", cu Anthony Hopkins, 6 000 de porci au dat proba de film Mii de porci s-au batut pentru cel mai provocator rol de film dedicat lor, cel din filmul "Hannibal", o continuare la "Tacerea mieilor", ce va fi lansat anul viitor, in vara. 6 000 de rimatori au dat probe pentru acest rol, iar in urma bataliilor dintre ei, au iesit invingatori 15 vieri rusi, ce vor fi astfel dresati pentru a sari la carotida lui Anthony Hopkins, cel care va aparea pentru a doua oara in rolul inspaimintatorului Hannibal the Cannibal, personaj devenit celebru cu "Tacerea mieilor". Antrenorul porcinelor asigura echipa de filmare ca, in viata de zi cu zi, acesti rimatori nu sint citusi de putin fiorosi, ci vor fi dresati sa mimeze violenta. CORNELIA POPESCU In sfirsit, Apare pe piata pilula-video CercetAtorii israelieni din cadrul companiei "Given Imaging" au creat un dispozitiv desprins parca din filmele SF despre voiajele din interiorul corpului uman. Testata initial in industria militara, pilula este o camera video miniaturala care, odata inghitita, va putea monitoriza organismul omului. In afara de camera video, capsula mai e dotata cu o baterie, o sursa de lumina, un senzor si un transmitator. Imaginile video sint transmise unui receptor atasat de pacient, iar apoi incarcate pe un hard disk. Capsula prezinta si unele dezavantaje. De exemplu, ea nu poate fi controlata sau directionata astfel incit doctorii sa culeaga anumite detalii. Cel putin deocamdata. Pilula-video va aparea pe piata in citeva saptamini si va costa intre 300 si 30 000 de dolari, in functie de complexitate. RADU MEIROSU Harrison Ford il provoaca la bataie pe Sean Connery Harrison Ford ii arunca manusa lui Sean Connery, anuntind la un talkshow popular in America, la TV, ca "il poate bate oricind intr-o lupta adevarata pe Sean Connery", eternul sau rival. Cei doi au fost inamici in filmul "Indiana Jones si ultima dintre cruciade" de acum 11 ani si-si continua rivalitatea de atunci. Si, de vreme ce replica scotianului nu s-a facut auzita, merita sa-l credem pe cuvint pe american. CORNELIA POPESCU Dilema in Kosovo Milosevici candideaza in ograda NATO! Apropierea alegerilor prezidentiale din Federatia Iugoslava pune comunitatea internationala intr-o grava dilema cu privire la oportunitatea organizarii unui scrutin in Kosovo, statutul acestei provincii fiind suficient de incert incit sa genereze o adevarata polemica pe aceasta tema. Potrivit Reuters, divergentele au fost declansate dupa ce presedintele iugoslav Slobodan Milosevici a anuntat ca si in provincie vor avea loc alegeri, punind astfel puterile occidentale in situatia de a lua decizii care ar putea sa contravina declaratiile lor initiale cu privire la statutul acestei provincii. Pe de-o parte, administratia internationala provizorie ar putea interzice organizarea scrutinului in Kosovo insa aceasta decizie ar fi in contradictie cu intentiile declarate ale comunitatii internationale de a apara valorile democratice in provincie. Cea de-a doua optiune este autorizarea unui scrutin care ar putea fi "trucat", declansind astfel un nou val de violente si devenind un instrument pentru mentinerea la putere a unui presedinte ostil Vestului si inculpat pentru crime de razboi. Controversa derularii scrutinului in provincia aflata sub control international a devenit si mai acuta dupa surprinzatorul anunt al vicepremierului iugoslav Nikola Sainovici, potrivit caruia presedintele Slobodan Milosevici va efectua un turneu electoral in Kosovo si in Muntenegru. Pregatiri de confruntare Ieri, o unitate de elita a armatei iugoslave formata din 50 de tancuri, elicoptere, transportoare de trupe si tunuri antiaeriene au demarat un exercitiu de pregatire in sudul Serbiei, in vederea unei iminente deplasari in Kosovo al unui detasament care sa suplineasca lipsa de eficacitate a KFOR in "anihilarea fortelor paramilitare si a teroristilor", dupa spusele sefului Statului Major al armatei iugoslave, generalul Nebojsa Pavkovici. NATO isi va intari prezenta in Balcani pentru a "elimina orice risc de instabilitate" in cursul alegerilor care vor avea loc in aceasta toamna in mai multe state din regiune, a declarat joi, la Tirana, comandantul Fortelor Aliate in Europa, generalul Joseph Ralston, citat de AFP. "In perioada urmatoare vor avea loc alegeri in Macedonia, Kosovo si Bosnia. Acestea sint foarte importante pentru NATO si intentionam sa ne intarim prezenta in regiune, astfel incit sa prevenim orice tentativa de destabilizare", a declarat acesta. Muntenegru autorizeaza desfasurarea scrutinului Guvernul Republicii Muntenegru va autoriza organizarea pe teritoriul acestei tari a scrutinului federal (legislative si prezidentiale) din data de 24 septembrie, in ciuda intentiei sale initiale de a boicota aceste alegeri, transmite AFP. Reprezentantii puterii de la Podgorica si liderii opozitiei muntenegrene, reuniti ieri in capitala, au convenit sa autorizeze scrutinul, garantind electorilor ca isi pot exercita in mod democratic dreptul de vot si ca nu vor avea de suportat nici o consecinta in urma prezentarii lor la urne. DIANA EVANTIA BARCA Cel mai mare recensamint din istorie Chinezii isi numara miliardul China va lansa, in toamna, o vasta operatiune de recensamint a populatiei, in scopul de a inregistra si rezultatele actiunilor care au incalcat politica de control a nasterilor in cea mai populata tara din lume. Este vorba despre cea de-a cincea operatiune de acest fel de la fondarea Republicii Populare Chineze, in 1949, si cea mai ampla efectuata vreodata pe mapamond. In cadrul actiunii de numarare a populatiei chineze, ale carei costuri sint estimate la aproximativ 500 de milioane de yuani (60 milioane dolari), vor fi angrenati aproximativ cinci milioane de recenzori, mentioneaza AFP. Cu aceasta ocazie vor fi numarati toti copiii care s-au nascut in ultimii ani si nu au fost declarati oficial, incalcindu-se astfel decizia autoritatilor de la Beijing de diminuare a ratei nasterilor, politica sintetizata in sloganul "o familie - un copil". Potrivit estimarilor specialistilor in probleme demografice - chinezi si straini - zeci de milioane de copii nascuti in ultimii zece ani nu au fost inregistrati, statisticile oficiale indicind, chiar si in aceasta situatie, existenta a 1,259 miliarde de chinezi, la sfirsitul anului 1999. China nu intentioneaza sa renunte la politica sa de planificare familiala, ci isi propune ca pina in anul 2010, populatia sa sa nu depaseasca 1,4 miliarde de locuitori, respectiv 1,6 miliarde de persoane pina in 2050. ( C.V. ) Directorii americani au buzunare fara fund! Salariul unui manager general a ajuns de 475 de ori mai mare decit cel al unui lucrator si de 62 de ori mai mare decit al presedintelui Clinton Salariatii americani sint din ce in ce mai ingrijorati de discrepanta uriasa dintre salarii, un mic grup de "privilegiati", de obicei patronii sau directorii de firme, ajungind sa cistige de 475 de ori mai mult fata de cistigul in mediu al unui simplu muncitor, sau de 62 de ori salariul presedintelui Bill Clinton, transmite AFP. Potrivit unui studiu realizat de Asociatia americana pentru Dreptate Economica, salariile anumitor categorii de personal, cum ar fi directorii generali, au devenit de sase ori mai mari in ultimii zece ani, in timp ce remuneratiile muncitorilor au crescut, in aceeasi perioada, cu numai 32 la suta. Daca salariul mediu anual al unui muncitor ar fi crescut in acelasi ritm, salariul mediu ar fi fost anul trecut de 114.035 de dolari, si nu 23.753, cit este venitul anual mediu pentru aceasta categorie de salariati. Personalul de conducere cistiga enorm chiar si in comparatie cu presedintele Statelor Unite, unii directori de firme private avind salarii de 62 de ori mai mari decit cel primit de Bill Clinton. Chiar daca remuneratia viitorului presedinte se va dubla anul viitor, ajungind la 400.000 de dolari, "prapastia dintre salariile directorilor din sectorul privat si cele ale staff-ului din sectorul public ramine uriasa", potrivit sursei citate. Patronul prestigiosului grup Ford cistiga, anul trecut, 1,5 milioane de dolari, la care se adauga veniturile adiacente, astfel incit suma totala s-a ridicat la 8,2 milioane de dolari. "Omologul" sau de la grupul General Electric, avea in 1999 un venit anual total de 10 milioane de dolari. DIANA EVANTIA BARCA Guvernul Orban pune pe jar patronatul: Salariul minim in Ungaria - 250 de dolari! Guvernul ungar va majora, in 2002, nivelul salariului minim pe economie la 600.000 de forinti (aproximativ 5,75 milioane de lei, sau 250 de dolari), informeaza Mediafax, citind cotidianul "Nepszabadsag". Cotidianul ungar sustine ca, desi cabinetul Orban a luat o decizie in acest sens, nu a comunicat e a stabilit sindicatelor si patronatului. Nivelul salariului minim pe economie in Ungaria nu poate fi modificat doar pe baza unei hotariri de guvern, fiind necesar ca aceasta decizie sa fie sustinuta atit de sindicalisti, cit si de patronatul in Consiliul National al Fortelor de Munca. Unii analisti economici sustin ca majorarea salariului minim pe economie la 60.000 de forinti va avea efecte "catastrofale", in conditiile in care ei apreciaza ca, in Ungaria, inflatia se va accentua in 2001, dupa introducerea unui salariu minim de 40.000 de forinti. Sindicalistii au sustinut ca ar fi de dorit sa creasca nivelul salariului minim pe economie, insa considera ca aceasta masura va genera inflatie si rivalitate intre diferitele categorii de muncitori. Majoritatea analistilor politici sustin ca eventuala majorare a salariului minim pe economie este rezultatul unor calcule politice influentate de alegerile care vor avea loc in 2002. ISABELLA ALEXANDRESCU La 11 ani de la inabusirea in singe a "Primaverii de la Beijing", Procesul represiunii din Piata Tienanmen se judeca la New York Citiva disidenti chinezi, care au participat la miscarea prodemocratie inabusita in singe din piata Tienanmen, Beijing, in 1989, au intentat proces in justitia americana, cerind despagubiri, impotriva lui Li Peng, premierul chinez din acea epoca, transmite AFP. Patru fosti lideri ai studentilor, care au fost arestati dupa inabusirea "Primaverii de la Beijing", si fratele unei studente ucise in timpul ofensivei trupelor guvernamentale, au depus, pe 28 august, plingere civila la un tribunal din New York. Plingerea a fost inminata de reclamanti chiar membrilor serviciilor de securitate chineze care il insoteau pe Li Peng, aflat la New York pentru a participa la o conferinta internationala a presedintilor de parlamente. Aceasta actiune in justitie este posibila datorita legii americane, care permite victimelor torturilor sau incalcarii drepturilor omului din lumea intreaga sa ceara dreptate prin justitia americana. Jiang Zemin a simpatizat cu studentii Pe de alta parte, presedintele chinez, Jiang Zemin, a facut o declaratie surprinzatoare in cadrul unui interviu oferit canalului de televiziune CBS, afirmind ca simpatizeaza cu pasiunea pentru libertate si democratie care i-a facut pe studentii chinezi sa iasa in strada in 1989, rememorind zilele propriei lui studentii, cind a protestat la adresa ocupatiei japoneze a Chinei, in anii '40. El a revenit repede la linia de partid, acuzindu-i pe cei care "s-au folosit de studenti pentru a rasturna guvernul sub pretextul democratiei si libertatii", fara a-i numi insa pe acestia. ISABELLA ALEXANDRESCU Flash Intoxicatie misterioasa in Ucraina Mai mult de 400 de ucraineni, dintre care 240 copii, din regiunea Mikolaiv, situata in sudul Ucrainei, pe care presedintele Leonid Kucima intentioneaza sa o declare zona sinistrata, au fost intoxicati in mod misterios, transmite AFP. Autoritatile presupun ca intoxicatia in masa a fost provocata fie de o contaminare cu combustibilul provenind de la rachetele nucleare dezamorsate aflate in regiune, fie de o folosire excesiva a pesticidelor in agricultura. Mai mult de 350 de copii au fost deja evacuati din cinci sate si "trimisi in statiuni de la Marea Neagra". Victimele sufera de somnolenta, tulburari de vedere si prezinta eruptii cutanate. 63 de copii si 13 adulti au fost spitalizati. ( I.A. ) Intilnire la cel mai inalt nivel Cel mai inalt om din lume, un chinez care masoara nu mai putin de 2,45 metri, a intilnit-o recent pe "jumatatea sa", respectiv cea mai inalta femeie din lume, o conationala de 2,35 m, cei doi ajungind sa se cunoasca intr-un spital din sudul Chinei, unde fiecare dintre ei si-a efectuat o operatie la glanda hipofiza, transmite AFP. Cei doi uriasi se afla, in prezent, in convalescenta, in spitalul Sanjiu din provincia Canton. Cei doi spera sa se faca bine cit mai repede pentru ca apoi sa profite de trasaturile lor fizice de exceptie pentru a-si gasi de lucru in industria cinematografica. Wang Fengjun, in virsta de 22 de ani, este originar din provincia Henan si sufera de gigantism de la virsta de 13 ani. ( D.B. ) Scrisorica de amor de la Bill Clinton O scrisorica de amor pe care presedintele american Bill Clinton i-a scris-o unei fetite, pe cind avea virsta de numai 15 ani, va fi expusa, incepind din anul 2002, in muzeul dedicat epistolelor romantice, ce va fi inaugurat in Frankfurt, Germania, transmite AFP. "Draga mea Debbie, dintre toate fetele, tu vei ramine intotdeauna preferata mea", scria cu multi ani in urma cel care avea sa devina mai tirziu presedintele Statelor Unite. Micul Bill a folosit un simplu pix pentru a scrie ravasul romantic, incercind, cu o caligrafie stingace, sa-i explice micutei sale iubite, pe atunci in virsta de numai 11 ani, ca nu o va uita niciodata. Scrisorica, pentru care a fost eliberat un certificat de autenticitate, a fost vinduta cu suma de 5.000 de dolari, in cadrul unei licitatii organizate in 1999. ( D.B ) Mori, printre gindaci, sobolani si fantome! Resedinta oficiala a premierului japonez Yoshiro Mori seamana mai putin cu o casa de locuit si mai mult cu o maghernita de periferie, in care colcaie soarecii si sobolanii, transmite Reuters. "Mi-e greu sa cred ca un om ar putea locui intr-o astfel de casa, care seamana mai mult cu un hotel insalubru de mina a treia", a declarat Mori, intr-un interviu acordat presei locale. Actualul premier mai sustine ca resedinta, construita in 1929, care a fost deseori scena unor evenimente singeroase, ar fi bintuita, uneori, de fantome. Premierul s-a mai plins si in trecut de conditiile discutabile in care este nevoit sa traiasca, iar sotia acestuia s-a declarat speriata si scandalizata de faptul ca in baile resedintei colcaie de gindaci. "E ca o casa bintuita", a mai declarat premierul japonez. ( D.B. ) Detectivii mileniului trei vineaza infractorii si in gaura de sarpe Politia viitorului Creierul victimelor, analizat ca o "cutie neagra" Politistii vor fi foarte curind in masura sa prinda criminalii prin "citirea" amintirilor recente ale victimelor, se arata intr-un raport guvernamental britanic, citat de "The Daily Telegraph". "Tehnologia neuro-chimica poate furniza un acces sporit la amintirile persoanelor in viata si la cele ale recent decedatilor", se afirma intr-un document elaborat de Departamentul prognoza al Ministerului britanic pentru Comert si Industrie. "Ca si in cazul multor altor tehnologii, rezistenta sociala este cel mai probabil factor limitator, si nu progresul tehnologic", se sustine in raport, referitor la implementarea tehnicii care sa permita "citirea" amintirilor mortilor. Prognoza mai arata ca in calea prezentarii ca dovezi in justitie a informatiilor obtinute pe aceasta cale stau mai multe considerente morale si juridice, legate de natura dovezilor admisibile in instanta. Cazier genetic pentru infractori Premierul britanic Tony Blair a lansat un program de catalogare genetica a tuturor infractorilor din Marea Britanie, operatiune care va fi finalizata in maximum trei ani, relateaza "The Times". Blair a comunicat ca va finanta acest program cu suma de 109 milioane de lire sterline (aproximativ 174 milioane dolari), astfel incit politia sa poata recolta mostre ADN de la toate persoanele implicate in comiterea unei infractiuni, de la banale furturi de masina pina la omucideri. Seful executivului britanic a tinut sa sublinieze ca initiativa nu este "deplasata", asa cum au categorisit-o organizatiile de aparare a drepturilor civile. Politia britanica are deja dreptul de a recolta mostre ADN de la persoanele suspectate a fi implicate in activitati infractionale serioase (jaf armat, crima etc.), insa operatiunea este costisitoare (40 de lire sterline pentru fiecare analiza) si nu exista un fond special de finantare a procedeului. Societatile de aparare a drepturilor civile continua sa sustina ca prelevarea de mostre ADN de la suspecti este un abuz, unul cu atit mai mare cu cit, pe de o parte, foarte multi dintre ei sint eliberati si, pe de alta, politia nu foloseste cum trebuie informatiile furnizate de mostre, astfel incit adevaratii faptasi ai infractiunilor grave ramin in libertate. "Hartuitorii" pot fi prinsi "in avans" O echipa de psihologi britanici a reusit sa identifice cinci tipuri distincte de "hartuitori" - persoane care fac fixatie pentru o celebritate, o oficialitate sau o alta persoana oarecare pe care o asalteaza prin aproape toate caile posibile (mesaje verbale, telefonice, electronice etc.) - in cadrul unui program menit a permite identificarea, prinderea si tratarea acestora inca inainte de a apuca sa faca victime, scrie publicatia "The Psychologist". Prioritatea autoritatilor britanice este identificarea tipului de "hartuitor" predispus la acte violente, operatiune incheiata prin izolarea si tratarea acestora. Printre cele cinci tipuri identificate se numara "cautatorii de intimitate" care incearca sa reinnoade relatia cu cineva, adesea o celebritate despre care cred ca le impartaseste sentimentele. "Respinsii" sint cei care isi urmaresc asiduu fostele iubiri, cautind fie reconciliere, fie razbunare. "Petitorii incompetenti" incearca sa inchege o relatie cu o persoana pe care li s-a "pus pata", indiferent de opinia acesteia. "Frustratii" sint cei care hartuiesc in mod deliberat pe cineva, cel mai adesea un fost coleg pe care aveau pica sau cineva care reprezinta o clasa sociala pe care o urasc. Cei mai periculosi par a fi "pradatorii", care sint hotariti din start sa intretina un raport sexual cu "tinta", ei depunind mari eforturi in a-si camufla intentiile fata de viitoarea victima. Psihologii britanici tin sa sublinieze ca aceste tipuri de "hartuitori" nu sint unice, ele putind fi intilnite in forma combinata la o singura persoana. CONSTANTIN VLAD 