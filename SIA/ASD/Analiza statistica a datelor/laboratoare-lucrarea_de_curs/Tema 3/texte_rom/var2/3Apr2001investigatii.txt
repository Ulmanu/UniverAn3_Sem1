 I.P.S. Nifon, preot cu microfon (II) Revista lui Ratiu comenteaza "de pe pozitii reactionare" "Ion Murgu (fost ofiter in armata romana inainte de razboi, are aproximativ 65 ani, scrie articole in ziarul lui Ion Ratiu si in alte publicatii romanesti din America de pe pozitii anticomuniste; este pensionar). (...) 11. Buletinul editat de ACARDA este intitulat F.R.P. (Free Roumanian Press - Presa libera romana). A luat fiinta in 1958 sub directia lui Ion Ratiu. Apare saptaminal cu o vacanta de o luna de zile in timpul verii. Are trei pagini de marimea unei coli de scris, sapirografiata (...) a doua pagina cuprinde evenimente interne din Romania, in limba romana cu atacuri la adresa tarii. (...) Nu cunoastem tirajul. Editorul de fapt al revistei este Vulpe, care lucreaza in imediata apropiere a lui Ratiu si care urma sa fie ales casier al ACARDEI, ajutat de Petre Paler". "Printul Lambrino e mediocru si ii place bautura" "Printul - Carol Mircea Lambrino, locuieste in Londra fara un domiciliu stabil datorita mijloacelor financiare precare de care dispune. Este casatorit a doua oara cu actuala printesa - Jeanne (45 ani), fiica unui mic negustor din America. (...) Din punct de vedere intelectual, Carol Lambrino este mediocru si nu are o personalitate impozanta, uneori este chiar naiv in discutii si in comportare. In ultimele 7 luni frecventeaza biserica foarte des si datorita personalitatii sale neimpunatoare nu se bucura de prea multa consideratie din partea celorlalti credinciosi. (...) Carol Lambrino se antreneaza foarte usor la petreceri, ii place bautura, neavind o tinuta prea sobra. (...) Se spune ca nu traieste cu sotia lui, dar apar totusi impreuna la biserica si in alte ocazii pentru apararea prestigiului lor". (...) "Cu tact, toti romanii pot fi atrasi" "15. - In legatura cu principalele curente politice (...) singura organizatie ar fi ACARDA, condusa de Ion Ratiu, si cuprinde in sine persoane cu coloraturi politice diferite, adepti ai vechilor partide istorice. Se poate observa ca nu se face caz de simpatiile lor politice trecute. (...) Curentul monarhic ar fi singurul care s-ar putea spune ca exista. Desi restrins, acesta se datoreste legaturilor lui Mihai de Hohenzollern cu casa regala britanica si cu vizitele pe care el le face in Anglia. Exponentii acestui curent sint: generalul Lazar, defunctul Constantin Laptav, Radu de Herbay si, bineinteles, Carol Mircea Lambrino. Deoarece in Anglia nu exista aceste curente politice bine organizate, parerea doctorandului N. Mihaita este ca parohia ortodoxa romana din Londra, cu tactul necesar si cu o munca asidua, poate sa desfasoare o activitate bogata, de atragere a tuturor romanilor si cu ecouri deosebit de favorabile". (...) "I s-a garantat doctorandului Nicolae Mihaita secretul celor relatate" "17. - Perspectivele extinderii activitatii in cadrul comunitatii ortodoxe romane din Londra: propuneri si masuri. In legatura cu aceasta problema, doctorandul N. Mihaita a aratat urmatoarele: Data fiind organizarea si intensificarea activitatii ACARDA in ultimul an, in special prin infiintarea Fundatiei amintite, intensificarea activitatii parohiei este imperios necesara. Aceasta s-ar putea concretiza prin urmatoarele activitati de necesitate urgenta in urmatoarele 12-16 luni. 1.- De prima necesitate este sectiunea de cunoastere a cit mai multi cetateni de origine romana. Exista circa 150-200 de adrese ale romanilor pe care le detine parohia (in Londra si alte orase britanice), persoane care nu sint inca cunoscute parohiei. Este necesar ca in special preotul paroh sa faca vizite la domiciliu si, mentionind ca vine din partea bisericii, sa poata cunoaste pozitia si atitudinea persoanelor respective fata de biserica si fata de tara. I s-a garantat doctorandului Nicolae Mihaita secretul celor relatate de el. Indrumator, Ana Percea" "In acest fel, ca preoti, am sapat la temelia comunismului" Contactat, I.P.S. Nifon a recunoscut ca avea intilniri cu cei de la Departamentul Cultelor. "In mod curent, in aceste discutii le spuneam ca toata lumea critica regimul comunist. In acest fel, ca preoti, am sapat toti la temelia comunismului. Dupa Revolutie, Sinodul a dat o declaratie prin care isi cerea iertare pentru toate pacatele, inclusiv diversele colaborari cu regimul de trista amintire. Ne-am comportat in asa fel incit sa imblinzim fiara", ne-a declarat Inalt Prea Sfintitul Nifon, Arhiepiscop al Tirgovistei. Intrebat daca a colaborat cu fosta Securitate, I.P.S. Nifon a raspuns: "Doamne fereste!" SORIN CEHAN FLORIAN BICHIR Unsprezece politisti ieseni, trimisi in judecata in cazul "Prostituata virgina" Autoritatile iesene au luat ieri primele masuri in cazul "Prostituata virgina", eroarea judiciara de proportii inregistrata zilele trecute la Iasi. Zece subofiteri de la Sectiile II si III Politie din Iasi, impreuna cu capitanul Dan Botezatu de la Sectia II, au fost trimisi in judecata pentru neglijenta in serviciu. Plutonierii Radu Risca, Renato Piriiala, Dorel Cirtita, Ciprian Mormeci, Luca Viorel, Florin Ripas, Petru Huma, Vasile Bursuc, Adrian Juverdeanu, Mihai Enache au fost trimisi in judecata pentru ca, in perioada ianuarie-martie 2000, au eliberat 16 procese-verbale fara a face verificari clare. Va reamintim ca Gabriela Alina Straton (17 ani), din Tomesti - Iasi, a fost arestata sub invinuirea de prostitutie, desi era virgina, si a fost tinuta doua saptamini la inchisoare. In realitate, o prostituata autentica, Monica Andreea Gheorghiu, se folosea de identitatea Gabrielei atunci cind era prinsa de politisti si semna procese-verbale de contraventie. Falsificarea de identitate s-a facut cu stirea si din neglijenta unor politisti de la Sectiile II si III, pe raza carora actioneaza prostituatele din Iasi. Monica Andreea Gheorghiu, actualmente internata la Centrul de Primire a Minorilor, este cercetata pentru folosire de identitate falsa. Col. Neculai Stefaroi, loctiitorul comandantului IPJ Iasi, a declarat ca "politistii risca o pedeapsa administrativa de la mustrare pina la trecerea in rezerva. Ei trebuiau sa verifice clar, pentru ca, la o perchezitie, in poseta Monicai Gheorghiu au fost gasite mai multe procese-verbale, unele pe numele ei si altele pe cel al Gabrielei Alina Straton, dar nimeni nu s-a sesizat". Deocamdata nu s-a luat masura arestarii preventive, cercetarile efectuindu-se cu politistii in stare de libertate. CATALIN DUMITRESCU Ministrul justitiei sugereaza judecatorilor sa tina cu chiriasii Acum aproape o luna, pe 7 martie, ministrul justitiei, Rodica Stanoiu a emis o nota catre toate curtile de apel din tara, referitoare la procesele de revendicare a unor imobile nationalizate. Documentul, pe care vi-l prezentam in facsimil, poate fi interpretat ca o incercare de imixtiune a politicului in treburile justitiei. Pozitia ministrului PDSR al justitiei, Rodica Stanoiu, seamana izbitor cu indemnul adresat de Ion Iliescu, in 1995, Parchetului General de a declansa recursuri in anulare impotriva sentintelor judecatoresti definitive de retrocedare a unor imobile nationalizate. De atunci si pina azi, atit Ion Iliescu cit si PDSR au pretins ca si-au reconsiderat pozitia fata de dreptul de proprietate, in conformitate cu cerintele europene in domeniu. Prin grija manifestata fata de chiriasi in documentul amintit si transmisa oficial judecatorilor, ministrul justitiei demonstreaza insa ca PDSR ramine inca tributar vechilor mentalitati. Ce spune nota ministrului "(...)Din interpretarea datelor statistice pe anul 2000, a memoriilor adresate conducerii Ministerului Justitiei, precum si din numeroasele articole aparute in ziarele centrale si locale, referitor la cererile de chemare in judecata avind ca obiect evacuarea chiriasilor, precum si punerea in executare silita a hotaririlor judecatoresti pronuntate in cauza, a rezultat complexitatea aspectelor legate de evacuarea chiriasilor". Asemenea cauze, mai spune in continuare documentul, "urmeaza sa fie in atentia permanenta a conducerii judiciare". Astfel de exprimare reprezinta practic un prim avertisment lansat judecatorilor. Cu alte cuvinte, ei ar putea intelege ca, in cazul in care mai apar hotariri judecatoresti impotriva chiriasilor, nu este exclus sa aiba de-a face cu ditamai conducerea ministerului, data fiind "atentia permanenta" a MJ asupra acestui gen de cauze, evocata in documentul emis de cabinetul ministrului justitiei. Mai ales ca "responsabilitatea masurilor concrete ce vor fi intreprinse la nivelul fiecarei instante de judecata va fi verificata de Corpul de Inspectie Generala, inspectorii judecatoresti, persoane cu functii de conducere din Ministerul Justitiei si secretarul de stat coordonator". Ratiunea unei astfel de atitudini o reprezinta, pentru ministrul justitiei, "problemele sociale pe care le genereaza asemenea hotariri judecatoresti si executarea acestora". Ca si cind, un judecator, chiar daca stie ca proprietarul are dreptate, trebuie sa se gindeasca mai intii daca chiriasii imobilului revendicat de proprietar au unde sa se mute. Un astfel de mesaj, precum cel transmis acum de ministrul justitie, nu este insa singurul de acest gen. Insusi actualul presedinte al tarii proceda intr-un mod similar in urma cu mai multi ani. In 1995, o sugestie facuta in cadrul unei cuvintari a presedintelui Ion Iliescu tinuta la Satu Mare s-a finalizat cu o hotarire a Curtii Supreme de Justitie prin care instantele au primit interdictie de a mai judeca procesele de revendicare a caselor nationalizate. Critici la unison Surse confidentiale de la Curtea de Apel Bucuresti ne-au declarat ca intr-adevar nota ministrului justitiei lasa loc de prea multe interpretari si ca presiunile asupra judecatorilor promise de aceasta nota nu sint justificate avind in vedere faptul ca exista deja masuri legale de sanctionare a unui judecator. Fostul ministru al justitiei, Valeriu Stoica, a acuzat dur imixtiunea politicului in justitie: "Aceste documente demostreaza o interferenta a executivului in actul de justitie. Este un demers inacceptabil." Gyorgy Frunda: "Acolo unde exista probleme de executie ele se pot rezolva punctual. In plus, poate duce la o vatamare a dreptului celui care a cistigat procesul." Monica Macovei, reprezentantul Romaniei la Curtea Europeana a Drepturilor Omului: "In primul rind, in urma acestei note se poate ajunge la o suma de hotariri judecatoresti definitive si irevocabile a caror executare poate fi aminata sau anulata cu totul. Ceea ce le face sa-si piarda sensul juridic. In al doilea rind este supusa riscului independenta judecatorilor pentru ca inspectorii si alte persoane din minister vor verifica situatia acestor procese si a executarilor. In al treilea rind, oamenii trebuie sa stie ca daca urmare a acestei note li se intirzie executarea ei se pot adresa Curtii de la Strasbourg". LAURA LICA Ministrul justitiei, Rodica Stanoiu, ne-a declarat ca hirtia se refera numai la cei care sint executati fara sa li se dea nimic in schimb, desi nicaieri in nota semnata de dinsa nu apare aceasta mentiune: "Le-am reamintit doar ca nu e legal sa-i execute fara sa le dea nimic in schimb. Este un fleac care atinge niste oameni foarte tare. Alerta e mare din cauza inceperii verificarilor privind restituirile frauduloase. Ceea ce a promis domnul Iliescu nu se poate face decit pe cale legala si nu aceasta este modalitatea". Bilantul Statului Major General arata: Armata Romana isi fura singura caciula Generalul de armata Mihail Popescu, seful Statului Major General (SMG), a radiografiat ieri starea in care se afla Armata Romaniei. Potrivit bilantului pe perioada 1 martie 2000-28 februarie 2001, cele trei categorii de forte armate (terestre, aeriene si navale) se confrunta cu mari dificultati, din cauza resurselor insuficiente si necorespunzator alocate. Situatia la stocurile de mobilizare este alarmanta, antrenamentele, desfasurat anul trecut au fost scazute, situatia combustibililor este la pamint, iar echipamentele militare sint uzate, deteriorate si aproape inexistente in stoc. Cu toate acestea, gen. Popescu a apreciat nivelul instructiei trupelor drept satisfacator, in ciuda bazelor deteriorate. Pagubele inregistrate de MApN anul trecut se ridica la 11,19 miliarde de lei. A crescut numarul "nestiutorilor de carte" care vor sa faca armata Cu toate acestea, gen. Mihail Popescu, seful SMG, a declarat ca, la nivelul unitatilor, s-a constatat o atitudine de exagerare a greutatilor cauzate de resursele insuficiente (neacordarea la timp a salariilor, intirzieri de citeva luni la alocarea normei de hrana sau la echipamente, lipsa locuintelor de serviciu). "S-au propus o gramada de obiective, li s-au acordat bani din birouri, care in fapt n-au fost alocati, totul s-a facut la intimplare", este parerea gen. Popescu. Anul trecut au fost disponibilizate 4.809 de cadre militare, jumatate dintre acestea fiind ofiteri cu grade intre maior si general. Desi oficialii MApN s-au batut cu pumnul in piept ca au redus 26.000 de functii, acest fapt n-a fost decit o cosmetizare deoarece 21.560 reprezinta de fapt numarul militarilor care n-au mai fost incorporati. Numarul recrutilor marcheaza o scadere, anul trecut fiind incorporati aproape 140.000 de tineri, din care numai 87.000 sint apt combatanti, restul fiind necombatanti. Cauza ar reprezenta-o "calitatea starii de sanatate" si nivelul de educatie. In schimb, a crescut procentul recrutilor "nestiutori de carte", si s-a inregistrat o scadere a gradului de pregatire intelectuala a celor care vor sa-si satisfaca stagiul militar. Aviatia militara, pe butuci Situatia Fortelor Aeriene este critica. Numai 13 la suta din necesarul orelor de zbor s-au efectuat anul trecut, asa ca numai 32 la suta din piloti au efectuat 60 de ore de zbor, restul doar cit sa-si mentina deprinderile de personal navigant. Mai mult chiar, dupa cum au declarat oficialii MApN, in ultimii cinci ani nu s-au executat aplicatii cu divizioanele de rachete antiaeriene, iar unitatile antiaeriene au o capacitate de lupta deficitara. Benzina de aviatie nu mai exista, petrol se regaseste in procent de sase la suta, ulei de motor, in procent de trei la suta, iar cantitatea produselor petroliere nu a putut fi inlocuita. "Pregatirea pilotilor de la Baza Aeriana Kogalniceanu va fi in-trerupta pentru ca cel mai performant avion, MIG-29, isi consuma in acest an resurse tehnica", a declarat gen. comandor Gheorghe Bucse, seful Statului Major al Aviatiei Militare (SMAM). Totodata, generalul Mihail Popescu a solicitat ministrului apararii, Ioan Mircea Pascu, demersuri catre Mi-nisterul Industriei si Resurselor pentru a nu mai intrerupe curentul electric, deoarece mai multe unitati au fost deconectate de la retea. "Avem radiolocatoare, sisteme de dirijare a aeronavelor care se afla in zbor. Nu ne pot lasa cu ochii-n soare. Le vom da bani cind ne da si noua tara", a declarat gen. Popescu. Jumatate din nave nu au mai iesit in larg Fortele Navale s-au confruntat cu o scadere dramatica a combustibilului pentru nave, asigurat in proportie de 15-17 la suta, cu iesiri in larg de numai 20 la suta, cu o incadrare de personal sub 70 la suta si cu o slaba coeziune a echipajelor. Jumatate din nave nu au mai iesit in larg din cauza conditiilor in care se afla, necesitind reparatii si investitii. Majoritatea disfunctionalitatilor au depasit capacitatea de a fi rezolvate la nivelul unitatii unde s-au produs, spun reprezentantii MApN. Statul Major al Fortelor Navale (SMFN) se confrunta si cu un deficit de militari in termen, a precizat adjunctul SMFN, viceamiralul Virgil Stoica. "Doar cinci la suta din echipament e asigurat pentru cadrele militare si zece la suta din necesarul de computere. Ca sa nu mai vorbim despre razboi, care se schimba profund si se foloseste munitie inteligenta. Obiectivul nostru major este reprezentat de aderarea la structurile euro-atlantice. Dar daca nu intram in NATO, cu atit mai mult avem nevoie de o armata moderna", a conchis ministrul apararii, Ioan Mircea Pascu. ALINA GRIGORE Politist, cercetat pentru fuga de la locul accidentului Viorica Gurbei, 47 de ani, din orasul Nadlac, a fost accidentata grav, in noaptea de 29 martie, de un autoturism care a parasit locul faptei. Pentru prinderea autorului, politia aradeana a facut apel inclusiv la presa, cu rugamintea ca oricine poate da relatii despre accident sa anunte cel mai apropiat post de politie. Surpriza mare a venit insa din partea locotenentului de politie Tudor Craciun care s-a predat singur, sustinind ca este posibil ca el sa fie autorul accidentului. Initial, el a declarat ca i s-a parut ca a lovit un animal si si-a continuat drumul. Masina cu care circula a fost insa ascunsa in curtea unui localnic. Pentru anchetarea cazului a fost sesizat Parchetul Militar Timisoara. SORIN TROCAN Si-a ucis sotia cu cinci lovituri de cutit Un patron bucurestean care suferea de paranoia si-a ucis sotia cu cinci lovituri de cutit, duminica noaptea, in locuinta lor din cartierul Rahova. Constanta, in virsta de 48 de ani, si Victor Hrehoriec, 48 de ani, se certau des pentru ca barbatul banuia ca sotia sa il insala. Cei doi aveau doi baieti si doua fete, toti casatoriti. Sotii Hrehoriec locuiau singuri si se bucurau de o situatie materiala destul de buna, Victor fiind patron al unei firme de comert cu materiale de constructii. Problemele casniciei lor au aparut in urma cu citiva ani, cind Victor a inceput sa aiba obsesia ca nevasta il insala. Devenise violent. Incepuse sa o bata si cauta in permanenta motive de cearta. In urma unui control de specialitate, s-a descoperit ca suferea de paranoia, insa nu s-a considerat necesara internarea lui. Barbatul obisnuia de asemenea sa bea peste masura. Duminica seara, in jurul orei 22.00, Victor a venit din nou beat acasa. Era furios: auzise ca un vecin, adolescent, fusese in vizita la Constanta. Credea ca pustiul (in virsta de 15 ani) este amantul sotiei sale. Cum a intrat pe usa a inceput scandalul. Si-a luat nevasta la bataie, acuzind-o de adulter. Ea a inceput sa tipe, ingrozita. La un moment dat, orbit de gelozie si enervat de strigatele femeii, Hrehoriec si-a iesit din minti. A luat un cutit din bucatarie, s-a repezit la Constanta si a injunghiat-o de cinci ori in inima, plaminii, si stomac. Constanta Hrehoriec a murit in mai putin de un minut, din cauza hemoragiei. Criminalul a plecat imediat din casa, si a fost retinut de un echipaj de la Sectia 19 Politie. Victor Hrehoriec are antecedente penale, a mai fost condamnat in urma cu citiva ani pentru ca a batut un vecin. DANIEL NEAMU PETRISOR CANA Scandal pentru 60.000 de dolari "Eternul si fascinantul" Brasov Ion Minzala, directorul Casei de Presa si Editura Duminica, va da in judecata Consiliul Judetean Brasov si pe presedintele Aristotel Cancescu, deoarece licitatia pentru realizarea "Ghidului de prezentare a Brasovului", in valoare de 60.000 de dolari, ar fi fost "minarita". Cistigatorul licitatiei este SC Foton Advertising, al carei director, Radu Pescaru, ar fi fost director la Trustul de Presa Mix, patronat de catre Aristotel Cancescu. Oferta depusa de Editura Duminica a disparut Ion Minzala sustine ca a inceput, acum un an, sa adune documentatie pentru realizarea acestui ghid. "Editura Duminica a demarat un proiect de Ghid complet al Brasovului inca din anii 1996-1999. In martie 2000, dupa instalarea lui Ioan Cristolovean in functia de prefect al Brasovului, Editura Duminica a batut si la usile prefecturii. Nu am cerut sustinere financiara din partea prefectului, ci doar girul moral al acestuia. Primarii de atunci au raspuns pozitiv initiativei editurii, si astfel eu si colaboratorii mei ne-am apucat sa batem in lung si in lat judetul pentru fotografii si documente. Dupa instalarea noilor primari, in iunie 2000, s-a facut o noua sedinta si s-a discutat din nou despre acest ghid. Am primit din nou girul primarilor. Editura Duminica a cheltuit peste 80 de milioane din buzunarul propriu al directorului si din banii societatii pentru realizarea fotografiilor color, pentru consumabile fotografice si de calculator, pentru benzina. In octombrie 2000, am aflat ca noul presedinte al Consiliului Judetean, Aristotel Cancescu, s-a apucat sa organizeze o licitatie pentru realizarea "Ghidului de prezentare a Brasovului". Am fost socat, dar m-am inscris imediat. Am aflat ca am pierdut licitatia, desi cred ca, daca as fi fost ales eu, Consiliul Judetean ar fi facut economie de citeva zeci de mii de dolari. A cistigat firma preferata de Cancescu, al carei director, Radu Pescaru, a lucrat atit el, cit si sotia lui, in cadrul trustului de presa patronat de presedintele CJ Brasov. Aceasta nu este singura mea suparare, pentru ca dupa licitatie am vrut sa-mi recuperez dosarul cu lucrarile depuse in original si am constatat ca disparuse". Foton, mai tare decit Duminica In replica la acuzatiile aduse de Minzala, Aristotel Cancescu spune ca licitatia a fost corecta. "Radu Pescaru nu a fost director in cadrul Trustului de Presa Mix. Este adevarat ca sotia acestuia este angajata la acest trust. Din punctul meu de vedere, consider ca licitatia a fost corecta. Eu nici nu am participat la analizarea ofertelor depuse de catre firmele participante la licitatie si nici la luarea decizilor", spune Aristotel Cancescu. Vicepresedintele Consiliului Judetean Brasov, Iancu Vespasian, a participat la deschiderea ofertelor si la analiza facuta de catre specialisti si a ajuns la concluzia ca oferta firmei Foton este cea mai interesanta, pentru ca avea si o varianta pe CD Rom a ghidului si cuprindea multe detalii tehnice. Potrivit lui Vespasian, Consiliul Judetean va plati 60.000 de dolari pentru acest ghid. "In legatura cu disparitia ofertei depuse de catre Editura Duminica nu pot sa spun, deocamdata, decit ca salariatii mei sustin ca a fost ridicata de o persoana numita de catre Ion Minzala. Din pacate, functionara care a predat materialele nu a cerut persoanei respective sa se legitimeze. Angajata va plati pentru aceasta greseala. Ca sa nu mai existe dubii privind modul in care s-a realizat licitatia, am cerut domnului Cosmanca sa trimita Corpul de Control sa verifice", ne-a mai declarat vicepresedintele Consiliului Judetean Brasov. CAMELIA CSIKI Octav Cozmanca asteapta o plingere Contactat telefonic, ministrul administratiei publice, Octav Cozmanca, ne-a declarat ca pina la aceasta ora nu a primit nici o plingere din partea directorului "Casei de Editura Duminica", Ion Minzala. "Nu am primit inca nici o plingere. Dar, daca vor reclama vicii de procedura in organizarea respectivei licitatii, bineinteles ca vom face un control acolo. Doar sint banii publici. Poate a depus o cerere la Corpul de Control al Guvernului", ne-a mai spus Octav Cozmanca. (M.C.) O premiera pentru justitia bihoreana Judecatoare acuzata de abuz in serviciu si luare de mita Impotriva magistratului Mariana Rosca s-a inceput urmarirea penala Mariana Rosca, judecatoare la Tribunalul Bihor, este cercetata penal pentru savirsirea infractiunilor de luare de mita si abuz in seviciu contra intereselor legale ale persoanelor cu consecinte deosebit de grave. Din analiza preliminara a faptelor comise de magistratul bihorean, potrivit avizului ministrului de justitie numarul 330/2001, judecatoarea Mariana Rosca este acuzata ca in calitate de judecator sindic, numita de Tribunalul Bihor la doua societati comerciale aflate in lichidare judiciara, a primit mita aproape un miliard de lei de la lichidatorii Valer Buda si Iosif Bereczki. Totodata, judecatoarea Rosca mai este acuzata ca, in calitate de judecator sindic la societatea comerciala Multimec SA, din Marghita, judetul Bihor, a vindut activele societatii prin incalcarea dispozitiilor legale, cauzind un prejudiciu de peste 15 miliarde de lei. Mariana Rosca a vindut fabrica pe maruntis Contractul de vinzare a intreprinderii Multimec din Marghita, incheiat de judecatorul sindic Mariana Rosca cu un cumparator ales pe sprinceana, a fost atacat in instanta atit de creditorii societatii, cit si de fostul FPS Bihor. Reclamantii au considerat ca judecatoarea a incheiat afacerea fara acordul a 2/3 din creditorii societatii si ca a subevaluat pretul de vinzare. Trazactia a avut loc la inceputul lunii septembrie a anului trecut. Aflata in lichidare judiciara, intreprinderea a fost cumparata de o persoana fizica cu 4,7 miliarde de lei, in detrimentul altui cumparator care oferea 20 de miliarde de lei. Mariana Rosca i-a mai acordat investitorului si facilitati la plata, intreaga suma urmind a fi platita in rate, pina in luna iulie a anului 2001. Tribunalul Bihor a decis ca, pina la finalizarea cauzei si rezolvarea conflictului iscat intre creditori si judecatorul sindic, bunurile debitoarei sa fie sechestrate. Cu toate acestea, cumparatorul si-a intrat in drepturi, a rupt sigiliile puse de lichidatorul custode numit de instanta, majoritatea utilajelor existente in halele societatii fiind deja instrainate. Atit creditorii societatii, cit si fostul FPS Bihor au cerut Tribunalului Bihor anularea contractului respectiv. De doua ori corupta In luna mai a anului trecut, Parchetul de pe linga Curtea de Apel din Oradea a mai cerut o data aviz favorabil pentru cercetarea judecatoarei Mariana Rosca pentru infractiunea de luare de mita. Atunci, judecatoarea a fost acuzata ca si-a traficat atributiile specifice, pretinzind anumite foloase. Un om de afaceri oradean a depus o plingere penala la Parchetul Curtii de Apel Oradea, prin care sustinea ca judecatoarea Rosca i-a cerut 10.000 marci germane pentru a-i judeca cu rapiditate un dosar civil aflat pe rolul instantei de judecata a Tribunalului Bihor. Reclamantul care a indraznit sa se plinga de faptele de penalitate ale magistratului a fost actionat in judecata pentru calomnie, insa instantele i-au dat cistig de cauza reclamantului. De altfel, judecatoarea Rosca a formulat in ultimii doi ani nu mai putin de 12 plingeri penale pentru calomnie impotriva ziaristilor si a justitiabililor bihoreni. In instantele de judecata, magistratul Mariana Rosca a pierdut toate procesele. Contactata de redactorul "Evenimentului zilei", judecatoarea Mariana Rosca a spus ca este obosita si nu vrea sa comenteze situatia in care se afla. MIRUNA IONESCU Acuzatiile lui Gelu Livezeanu ramin fara ecou Seful politiei gorjene s-a transferat la PF Mehedinti Conducerea Inspectoratului de Politie al Judetului Gorj continua ancheta pe care o efectueaza in urma scandalului provocat, la sfirsitul saptaminii trecute, de bande rivale conduse de Coco Paun si Gelu Livezeanu. Impreuna cu alte patru persoane, Livezeanu este dat in urmarire generala. El a declarat ca se teme sa se predea politistilor din Gorj pentru ca sint corupti. Coco Paun a declarat si el ieri ca unii politisti ii tin apararea rivalului sau, Gelu Livezeanu. Seful Politiei Judiciare Gorj, colonelul Victor Baroianu, a anuntat ca politia dispune in acest moment si de o fotografie a lui Livezeanu si i-a cerut urmaritului general sa se predea, asigurindu-l ca nu este vorba de nici o complicitate a politiei cu banda lui Coco Paun. Cele cinci persoane date in urmarire generala sint acuzate de tulburarea linistii si ordinii publice, ultraj contra bunelor moravuri si lovire. Intre timp, seful IPJ Gorj, colonelul Stefan Aranaciu, a fost eliberat din functie la cerere si transferat la Drobeta Turnu-Severin. El a fost numit ieri in functia de inspector-sef al Politiei de Frontiera Mehedinti, judetul sau de bastina. Pina ieri dupa-amiaza nu se stia cine va fi noul sef al IPJ Gorj, condus pentru moment de adjunctul inspectorului-sef, colonelul Ion Burghiu. CLAUDIA TIPLUICA [23][pl.dll?rid=expresro] 