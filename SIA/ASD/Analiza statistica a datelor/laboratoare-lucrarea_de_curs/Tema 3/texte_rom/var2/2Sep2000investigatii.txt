 Fiind impuscat de un gardian care-l prinsese la furat, Ion Neaga a fugit cu glontul in sold La Spitalul judetean Craiova este internat Ion Neaga, care a fost impuscat joi noaptea de un gardian. Victima a reusit sa fuga cu glontul in sold, sustinind ca nu voia decit sa prinda masina speciala care in ducea acasa. Gardianul insa spune ca l-a prins in timp ce fura cupru, plasele cu corpul delict raminind ca proba. Trei gloante au rasunat in noapte in noaptea de joi spre vineri, la ora 23.00, gardianul public Gheorghe Urlan, aflat de serviciu la CET 1 Isalnita, a vazut o persoana care incerca sa se strecoare nevazuta, cu doua plase in mina. Dupa ce a tras doua focuri de avertisment, gardianul a tras in plin, ranindu-l in sold, pe necunoscut, care a reusit sa dispara, fugind la domiciliul sau din cartierul Cornitoiu. La ora 3.00 dimineata, la Spitalul judetean Craiova a fost adus un pacient care prezenta o plaga impuscata. El se numea Ion Neaga, 45 de ani, si nu era altcineva decit fugarul de la Isalnita. Neaga reusise sa ajunga acasa, dar sotia sa, vazind ca starea barbatului se inrautatea, si l-a dus la spital. Iata ce spune dr. Vasile Vilcea: "La ora 3.00, fusesem anuntat de SMURD ca va sosi un pacient impuscat, dar cind a venit Salvarea, am constatat ca in ea nu era nimeni. Abia apoi mi s-a spus ca, intre timp, la urgenta venise un impuscat, adus de un particular". Lui Ion Neaga i s-au acordat imediat ingrijiri, depasindu-se momentul critic initial. Victima declara ca a fost impuscata in timp ce-si ridica pantalonii Seful Corpului Gardienilor Publici din Craiova, Petre Cotan, a analizat deja evenimentul, declarindu-ne ca "Ion Neaga a fost impuscat in timp ce incerca sa fuga cu 50 kg cupru, de catre gardianul Gheorghe Urlan, care l-a surprins cu doua sacose pline, pe care hotul le-a abandonat". Cotan spune ca actiunea gardianului a fost perfect regulamentara si a adaugat ca victima a mai fost prinsa la furat in decembrie 1999, dosarul de atunci fiind in cercetarea politiei. Desi lucrurile par clare, cel impuscat nici nu se gindeste sa recunoasca ce spun gardienii. Neaga declarase medicilor ca iesise din tura a doua si se grabea sa prinda speciala pentru a ajunge acasa, moment in care gardianul l-ar fi impuscat. Neaga nu a reusit, totusi, sa explice de ce a fugit dupa ce a fost impuscat. ION SPANU Directorul Directiei Sanitar-Veterinare Galati, acuzat de luare de mita Internat la sectia de Neurochirurgie a Spitalului Judetean Galati, Niculica Cojanu il acuza pe directorul Directiei Sanitar-Veterinare Galati ca l-a batut pentru ca nu a vrut sa creasca valoarea spagii lunare, de la 100 la 200 de dolari. Niculica Cojanu are o micro-ferma la Vinatori, in apropierea Galatiului, cu vaci, porci, oi si un punct de desfacere a carnii in Piata Centrala. Cojanu declara ca de luni intregi cotizeaza cu cite 100 de dolari pe luna, bani destinati lui Viorel Gheorghita, directorul Directiei Sanitar-Veterinare. Totul a fost bine pina cind domnul Gheorghita mi-a pretins 200 de dolari. Am zis ca asta e jecmaneala si am refuzat. De atunci au inceput problemele: mi-au fost date amenzi, mi-a fost inchis punctul de taiere, iar apoi punctul de desfacere. Pe 29 august, mi-a zis sa vin la birou sa discutam. M-am dus, dar discutia s-a incins, l-am amenintat ca fac sesizare la Bucuresti. Atunci el a inceput sa dea cu pumnii in mine si m-a dat cu capul de pereti. Cojanu a ajuns in aceeasi zi la Spitalul Judetean Galati, unde se afla internat si acum. El are in jurul gitului un guler rigid de sustinere. Viorel Gheorghita, seful Directiei Sanitar-Veterinare, infirma toate acuzatiile aduse: "Am inchis mai multe puncte de taiere din Galati, printre care si a lui Cojanu, pentru ca incepuse epidemia de Antrax. I s-au dat mai multe amenzi pentru ca a fost gasit in neregula. Eu nu l-am batut, nici nu poate fi vorba de asa ceva. Nu am luat bani de la acest om, face acuzatii grave pentru care va raspunde. Dupa cite stiu eu ar trebui sa dovedeasca faptul ca mi-a dat bani". ALINA COMSA-DURBACA Traficant de droguri prins dupa doi ani Un membru al unei retele de traficanti de droguri care, in urma cu aproape doi ani, a introdus in Romania doua kilograme de heroina, a fost prins, joi, de ofiterii Serviciului de Combatere a Crimei Organizate din IPJ Giurgiu. Potrivit anchetatorilor, la sfirsitul anului 1998, bucuresteanul Catalin Ancuta (33 de ani), impreuna cu Iskender Mustafa Kokak, zis "Foci", Elena Cristea, zisa "Lili", si Maria Puiu, a introdus in Romania, prin Vama Giurgiu, doua kilograme de heroina. Politistii au stabilit ca cei patru au calatorit cu trenul, in octombrie si noiembrie 1998, avind asupra lor, de fiecare data, cite un kilogram de heroina. In ianuarie 1999, la o perchezitie facuta in locuinta lui Ancuta, politistii bucuresteni au confiscat mai mult de jumatate de kilogram de heroina, iar in iunie anul acesta, ofiteri ai IPJ Giurgiu au confiscat aproximativ trei sute de grame de heroina din locuinta Mariei Puiu. Iskender Mustafa Kocak, Elena Cristea si Maria Puiu au fost arestati preventiv. Catalin Ancuta a fost retinut de politisti, urmind sa fie prezentat Parchetului, cu propunerea de arestare preventiva, sub acuzatia de trafic de stupefiante. ( A.G. ) "Evenimentul zilei" a avut dreptate Politistii din Deva au fost sanctionati "Evenimentul zilei" a relatat pe larg cum ziaristul din Deva Daniel Marian, angajat al cotidianului "Transilvania Jurnal", a fost batut de tigani in fata blocului unde locuia. Victima sustinea ca e vorba despre o inscenare a politiei. Daniel Marian aducea ca argument faptul ca echipajele de politie, sosite suspect de repede, insa dupa ce agresorii plecasera, l-au acuzat pe el ca a vrut sa-i bata pe tigani. Mai mult, colegul sau, Marcel Bot, de la cotidianul "Ziua", martor la bataie, a afirmat ca politistii se bucurau ca se vor putea razbuna pe citiva dintre cei care relatasera cazul "Scandal cu politisti beti si prostituate la Deva". In urma articolului din "Evenimentul zilei", politistii au fost sanctionati, dupa cum urmeaza: cpt. Sabau si plt. Precup - mustrare scrisa, sg. maj. Ghita - avertisment. Unul dintre cei sanctionati a fost protagonist al scandalului cu politistii beti. Plt. Precup a fost mutat disciplinar de la Politia Rutiera la Paza si ordine, loc unde a crezut ca ii va fi foarte usor sa se razbune pe cei care au scris de spre el si colegii lui. Noua lui sanctionare este insa minora. LUCIAN STANCIU Croitoreasa Rozalia a inselat zeci de doctori din 14 judete O buzoianca in virsta de 45 de ani, de meserie croitoreasa, a reusit sa traga pe sfoara zeci de doctori din 14 judete ale tarii. Rozalia Tudorache se dadea drept agentul vamal Ana Albu si ii momea pe directorii de spitale cu oferte generoase de aparatura medicala sofisticata donata din strainatate, de la unitatile sanitare ce deserveau trupele NATO. Femeia a fost arestata la Focsani sub acuzatia de inselaciune si fals privind identitatea. Ea a escrocat cu zeci de milioane de lei doctorii din 14 judete care au reclamat-o la politie. Ajunsa in arestul IPJ Vrancea, Rozalia Tudorache a povestit cum a reusit sa pacaleasca atitia oameni, cu facultate: fiind croitoreasa, si-a facut o uniforma de vames cu pantaloni, camasuta, ecuson si a trecut la treaba. Asa se prezenta in fata viitoarelor victime, promitind ca va face rost de aparatura medicala venita din strainatate, fara nici o letcaie. In timp, buzoianca pretindea bani pe motiv ca are de achitat ceva taxe vamale, si in acest mod a reusit sa stringa bani frumosi de pe urma ofertelor ei. Pina in acest moment, politia a reusit sa probeze inselaciuni in valoare de 20 de milioane de lei, dar prejudiciul pare mult mai mare. "Poate ca nevoia m-a impins sa fac asa ceva. Am practicat caritatea in inselaciunea asta. Luam de la bogati si dadeam la saraci. Ideea mi-a venit de la o discutie pe care am avut-o cu unul bogat. Imi pare rau ca nu l-am tras pe sfoara cu vreo 200-300 de milioane de lei", a marturisit Rozalia. In zilele urmatoare, Rozalia va pleca insotita de oamenii legii si in celelalte judete unde a tras tunuri. Daca va fi gasita vinovata, ea risca o pedeapsa cu inchisoare cuprinsa intre trei si 15 ani. SILVIA VRINCEANU Asasinii, arestati la granita Politistii din comuna Bechet, impreuna cu colegii lor de la Politia de Frontiera, au reusit ieri, in jurul orei 15.00, sa-i prinda pe Pasquale Torcasso si Carmello Sabatelli, dati in urmarire generala dupa asasinatul comis miercuri seara in Bucuresti, in urma caruia a fost ucis Nucu Marius Dimitriu. Conform declaratiei comandantului IPJ Dolj, col. Ion Mladin, actiunea politistilor s-a finalizat in comuna Listeava, care se afla in vecinatatea Punctului de trecere a frontierei din Bechet. Politistii aveau deja informatii, prin mijloacele specifice, ca asasinii s-ar afla in zona si au reusit sa-i aresteze. S-a descoperit ca, nu departe de locul unde au fost prinsi cei doi urmariti, se afla o masina. Se pare ca aceasta nu fusese abandonata, ci urma sa fie folosita de catre infractori in cazul in care nu ar fi reusit sa treaca frontiera. ION SPANU Intrebari pentru asasini Desi Politia s-a intrecut pe sine si i-a prins pe asasinii omului de afaceri Marius Dumitriu in mai putin de 48 de ore munca anchetatorilor practic abia acum incepe cu adevarat. Conform unor informatii de ultima ora dosarul "Americanul" (cum era poreclita victima) va fi preluat de Serviciul Criminalistica al Parchetului General. Asupra acestui caz planeaza destule intrebari la care asasinii prinsi la Bechet ar putea raspunde. Ei ar putea spune cind si cum au intrat in Romania, cum au ajuns sa se cazeze la Hotelul Bucuresti, ar putea oferi detalii privind legatura cu taximetristul care i-a transportat la locul asasinatului etc. In afara acestor chestiuni, anchetatorilor le ramine sa le mai lamureasca si pe cele legate de clientela si de relatiile sus-puse pe care le avea "Americanul", precum si de persoanele care ar fi putut comanda acest asasinat de tip mafiot. Pe de alta parte, pentru ca au deschis focul intr-un loc public, cei doi ucigasi ar putea fi acuzati de catre procurori de tentativa de omor mai multor persoane. Si taximetristul ar trebui sa raspunda la citeva intrebari. Cum de, in timp ce i-a transportat pe asasini, nu a observat ca acestia erau inarmati si ca aveau intentii criminale? Dupa ce i-a abandonat pe cei doi, undeva in zona Diham, de ce s-a indreptat in sens opus, spre centru, la Sectia 1 Politie, unde avea un prieten ofiter, caruia i-a marturisit totul? Implicatii la virf ale cazului Asa cum a mai relatat si ieri , pe lista clientilor patronului de la "Nardo Mannequin" se aflau multe personalitati. Unul dintre acestia ar putea fi, potrivit unor surse judiciare de incredere, un inalt cap al justitiei militare. Potrivit altor surse, chiar si Ion Iliescu era unul dintre cei cunoscuti de "Americanu" prin intermediul unui grup de revolutionari. Conform acelorasi surse, Dimitriu cotiza cu anumite sume de bani la PDSR. Daca ar mai fi sa spunem ca in agenda telefonica a victimei se afla si cunoscutul muzician Dan Grigore, ar insemna ca aria de cunostinte a celui executat in stil mafiot in Pantelimon era destul de vasta. ( A.N. ) 