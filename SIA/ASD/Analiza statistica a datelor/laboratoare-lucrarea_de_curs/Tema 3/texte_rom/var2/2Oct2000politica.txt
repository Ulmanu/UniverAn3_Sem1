 Biroul de Cercetari Sociale a elaborat portretul alegatorului de partid Trei sferturi din analfabeti voteaza PDSR, restul PRM Biroul de Cercetari Sociale (BCS) a efectuat un sondaj de opinie in perioada 12-20 septembrie. Sondajul crediteaza in continuare PDSR pe primul loc. Interesant este insa faptul ca, spre deosebire de celelalte sondaje efectuate in ultimele luni, procentul cu care este creditat acest partid este de 38,2 la suta. Pe locul doi se afla CDR-2000 cu 14, 5 la suta, urmat de PD - 12,1 la suta, PRM - 10,5 la suta, PNL - 9,8 la suta, UDMR - 7,6 la suta, ApR - 6,8 la suta. BCS a incercat sa creioneze si un portret al alegatorilor "de partid". Sondajul are o marja de eroare de +/- 3 la suta, si a fost efectuat pe subiecti domiciliati in 101 localitati urbane si rurale din 37 de judete. PDSR are trecere la vaduvi Conform Biroului de Cercetari Sociale, PDSR are un electorat in care predomina femeile, persoanele trecute de 60 de ani si cele fara scoala sau cu o instructie scolara redusa. Trei sferturi din analfabetii din Romania voteaza cu PDSR, iar restul cu PRM, se arata in comentariul BCS. In plus, in structura votantilor PDSR predomina vaduvii, agricultorii, pensionarii, casnicele, muncitorii si cei care locuiesc preponderent in case cu curte si in vile. Conform aceluiasi sondaj, Ion Iliescu ar obtine in primul tur de scrutin pentru presedintie, daca alegerile s-ar desfasura acum, 35 la suta, mai putin decit il creditau alte sondaje. El are un electorat identic cu cel al PDSR, format din virstnici, fara scoala sau cu putine clase absolvite, vaduvi, tarani, pensionari si muncitori. Pe Isarescu il voteaza cei care stau la bloc CDR-2000 isi mentine electoratul constant, alcatuit cu precadere din barbati, din persoane foarte tinere, dar si foarte batrine. Electoratul CDR-2000 este format din oameni cu o educatie scolara superioara, din cei domiciliati in orasele foarte mari, in Transilvania si Bucuresti (25 la suta), care locuiesc in blocuri de 8-10 etaje. Urmind sa intre in cursa prezidentiala ca independent, Mugur Isarescu este cotat cu 20,1 la suta, in crestere de popularitate. Electoratul lui Isarescu seamana cu cel al CDR-2000: foarte tinar, dar si foarte batrin, cu o educatie scolara superioara, format cu predilectie din intelectuali, militari, functionari si studenti domiciliati in Bucuresti (50 la suta) si in marile orase, si care locuiesc in blocuri de 8-10 etaje. Burlacii prefera PD PD se afla in crestere de popularitate, cu un electorat format majoritar din tineri cu studii superioare, necasatoriti, rezidenti in orase mari si in sudul tarii, din locatari ai unor vile sau apartamente situate in zonele "curate" ale localitatilor. Petre Roman ar obtine in cursa prezidentiala 9,3 la suta. El ii atrage pe tineri, pe cei fara scoala, dar si pe absolventii de facultate, pe necasatoriti, intelectuali, militari, transilvaneni, cu un standard de viata mai ridicat decit media populatiei tarii. Cei divortati voteaza cu Vadim PRM seduce in special electoratul cu virste cuprinse intre 40 si 50 de ani, cu studii medii, divortati (cei mai multi dintre divortatii Romaniei votind cu PRM), proprietari ai unor apartamente de patru camere nemultumiti de locuinta lor. Corneliu Vadim Tudor ar obtine 12,3 la suta. El are o usoara crestere de popularitate si este preferat de persoane divortate si de cei care traiesc in concubinaj. Patronii merg cu sageata PNL PNL este votat de alegatori cu virsta intre 30-40 de ani, cu studii superioare, casatoriti, instariti (in special patroni), stabiliti in orasele mici din Moldova. Theodor Stolojan este cotat cu 12,1 la suta. Analiza BCS arata ca el a pierdut mai mult de 5 procente si ar putea repeta esecul lui George Padure, pierzind din popularitate de la intrarea in cursa prezidentiala, dar ridicind partidul care il reprezinta. Electoratul sau are virste cuprinse intre 35 si 50 de ani, absolventi de scoli postliceale si facultati, este format din functionari, patroni si militari, mai numeros in Ardeal decit in Muntenia. Frunda are priza la femei UDMR isi pastreaza electoratul uniform, cu votanti egal distribuiti pe categoriile de virsta, cu o crestere usoara a numarului femeilor, vaduvilor si casnicelor. Gyorgy Frunda este cotat cu 6 la suta, si are acelasi electorat ca si cel al UDMR, cu deosebirea ca unii maghiari prefera sa ii acorde voturile lui Mugur Isarescu. Cine nu-i multumit de locuinta voteaza ApR ApR a atras mai multe femei decit barbati, in structura votantilor remarcindu-se in special cei care traiesc in concubinaj. Simpatizantii ApR au nivelul de instructie ridicat si sint mai numerosi in Moldova. Teodor Melescanu ar obtine doar 5,2 la suta, pierzind mult din electorat de la luna la luna. De cind au inceput scandalurile "Firul rosu" si Adrian Costea, el a fost parasit de mai mult de doua treimi din simpatizanti. Melescanu a ramas cu un nucleu de fani, format in majoritate din femei cu virste cuprinse intre 50 si 60 de ani, absolvente de facultate sau scoli postliceale, din tehnicieni si militari stabiliti in orasele mici din Transilvania, locatari nesatisfacuti de casele pe care le detin. Alianta Nationala (PUNR-PNR) nu este creditata pentru trecerea pragului electoral, votantii sai migrind spre PRM si PDSR. LUCIAN PURCAREANU O raceala chinuitoare il impinge pe premier la "dopare" Isarescu a inghitit un Nurofen Premierul Mugur Isarescu si-a anulat vizita pe care trebuia sa o efectueze, astazi, la Dragasani, din cauza unei raceli care-l chinuie de citeva zile. In timpul vizitei efectuate, simbata, la Timisoara, primul-ministru a avut dificultati in citeva momente ale discursurilor, din cauza nasului infundat. Intrebat de ce nu incearca un Nurofen, Isarescu a raspuns prompt: "Daca se instituie control antidoping si in cursa electorala, ce ma fac?". Cu toate acestea, ieri, din cauza ca i-a crescut febra, Isarescu s-a "dopat" cu un Nurofen, ne-au declarat surse din anturajul sau. Premierul a recurs si la tratamente de factura traditionala, cum ar fi bai la picioare cu apa fierbinte si sare grunjoasa, ceai de tei si musetel, comprese etc. Sursele citate au adaugat ca premierul nu a uitat de vizita la Dragasani, pe care o va programa, probabil, pentru simbata viitoare. "Tociti cartea, fratilor!" Mugur Isarescu a deschis simbata anul universitar, la Universitatea de Stiinte Agricole si Medicina Veterinara din Timisoara, lansind studentilor din toata tara indemnul "Tociti cartea, fratilor, ca altfel nu mai merge!". Apoi Isarescu a vizitat Universitatea de Vest, unde si-a inceput cariera de profesor universitar. Aducindu-si aminte de acest lucru, de emotie, Isarescu a fost cit pe ce sa-si anunte candidatura la presedintie, chiar in Aula Magna a Universitatii de Agronomie, dar a renuntat in ultimul moment, dupa ce aluziile audientei fusesera mai mult decit evidente. El s-a multumit doar sa-si aminteasca cu nostalgie de naveta pe care o facea, in urma cu 6-7 ani, de la Bucuresti la Timisoara. OANA PATRAULESCU Soarta presedintelui CNAS atirna de un fir de par Premierul va da satisfactie cererii PNTCD, formulata vineri, si il va schimba pe Virgil Paunescu de la sefia Casei Nationale a Asigurarilor de Sanatate (CNAS). Prezent simbata la Timisoara, Isarescu a declarat: "Prin rectificarea de buget au fost deblocate sumele de bani necesare CNAS, dar am cerut garantii ca, prin imbunatatirea activitatii Casei Nationale si a Caselor Judetene de Sanatate, fondurile suplimentare alocate in acest domeniu sa aiba eficienta maxima. E nevoie de capacitate manageriala la aceste case. Presedintele actual nu a facut pasi concreti. In primele zile ale saptaminii viitoare va trebui sa iau o decizie pe criterii administrative si nu politice. Mi-e teama insa ca presedintele CNAS nu e o persoana de dialog". Reamintim ca Virgil Paunescu a fost propus in fruntea CNAS dupa ce taranistul Alexandru Ciocalteu a preferat sa plece la PNL. "Recomandarile" pentru Paunescu au fost date atunci de liderii PNTCD, care insa au aflat abia din presa ca acesta este, inca din august anul trecut, prim-vicepresedinte al Partidului Generatia-2000. Calitate in care va candida, la fel ca Isarescu, la Presedintia Romaniei. Prinsi pe picior gresit, liderii PNTCD s-au marginit in a declara ca la partid nu s-a inregistrat demisia lui Paunescu, dupa stiinta lor inscris la organizatia taranista din Timis. Fruntasii taranisti par sa nu stie ca, in momentul inscrierii la alt partid, inceteaza automat calitatea de membru al partidului ce l-a "gazduit" anterior. Oricum, conducerea PG-2000 este "asigurata" de fosti membri PNTCD, unii dintre acestia detinind chiar si functii in fostele formule guvernamentale de dupa noiembrie 1996: Geo Calugaru, purtator de cuvint al PG-2000, a fost director in DAPL pe vremea c"nd Remus Opris a fost secretar general al guvernului, apoi a trecut si pe la ANCD; Liviu Rusu, secretar general al PG-2000, a fost subsecretar de stat la handicapati; Viorel Dumitru Marin, presedinte al partidului, este vicepresedinte UGIR 1903, uniune condusa de senatorul PNTCD Ulm Spineanu. Pentru functia de presedinte al CNAS este propus Serban Bubenek. Solicitarea de eliberare din functie a lui Paunescu si cea de numire a lui Bubenek au fost depuse, inca de saptamina trecuta, la cabinetul lui Mugur Isarescu. In prezent, Serban Bubenek este director general in Ministerul Sanatatii. CRISTINA SOFRONIE "Biroul antidoping", in vizita la Quintus Alcatuirea listelor electorale ale PNL a generat nemultumiri in rindul junilor liberali. Intrunit simbata, la Deva, Biroul Permanent Central al organizatiei de tineret a decis sa sprijine demersul organizatiei Hunedoara, de contestare a candidaturii lui Sorin Stanescu. Dupa reuniunea de la Deva, tinerii liberali au plecat ieri la Ploiesti, unde aveau programata o intrevedere cu Quintus. Junii liberali sustin ca presedintele PNL a promis ca va incerca sa rezolve aceasta problema, dar ca "nu stie cum o va face". Quintus a putut constata ca tinerii liberali au si simtul umorului, el insusi amuzindu-se de o declaratie pe care i-au citit-o: "Biroul antidoping al TNL intrunit la Deva, simbata, 29.09. 2000, a analizat clasarea pe locurile intii la Camera Deputatilor pentru Hunedoara si Suceava a domnilor Sorin Stanescu si Vasile Mandroviceanu. Constatind ca atletii politici mentionati au utilizat substante interzise in olimpiada electorala, Comitetul de Dezamorsare a Crizelor a hotarit retragerea locului intii pentru sus-numitii, suspendarea din activitatea politica a medicului de vot, Ovidiu Draganescu, si acordarea locului intii urmatorilor clasati". MADALINA SISU Ion Diaconescu exerseaza permutari pe liste Taranistii nu se impaca si pace la impartirea imunitatii. Saptamina trecuta, conducerea PNTCD sustinea, probabil pentru a linisti spiritele in partid, ca listele parlamentare sint inchise. In realitate insa, asaltat de "interventii", presedintele PNTCD, Ion Diaconescu, tot rescrie de trei zile listele CDR-2000. Surse taraniste ne-au declarat ca senatorul Ulm Spineanu e pe cale sa piarda prima pozitie de pe lista pentru Senat de la Dimbovita. Deocamdata, nu s-a gasit o alternativa. Iustin Tanase, fost consilier prezidential, care a coordonat lamentabil campania pentru alegerile locale, tinde sa piarda definitiv un loc eligibil pe liste, dupa ce sperase pina acum la primul loc pentru Camera Deputatilor - Arges. Unul dintre taranistii care au tinut "capul de afis" al "permutarilor" si contestarilor, Mircea Ciumara, are mari sanse sa isi adjudece trofeul "marele perdant", partidul oferindu-i doar un loc in Ialomita, pe care acesta il refuza. Se cauta un loc si pentru Liviu Marcu, debarcat de la conducerea ANDR. Un alt personaj scos din "carti" este si deputatul Dan Barbaresso, ocupant pina acum al locului unu Ialomita - Camera Deputatilor. In ciuda scandalurilor in care a fost implicat, se cauta un loc eligibil si pentru Stefan Dragulescu, fost ministru al Sanatatii. In timpul mandatului sau, presa a relatat despre scandalul medicamentelor compensate. Draganescu a fost promovat in CNEAA cu ajutorul parlamentarilor PDSR, in vreme ce grupul parlamentar PNTCD a avut o atitudine cel putin rezervata. In fine, si Calin Catalin Chirita are de traversat o mare de emotii, ieri, sursele citate sustinind ca el a aterizat pe locul al saselea la Bucuresti - Camera Deputatilor. Chirita are "nsa o rezerva: este viceprimar al Capitalei. CRISTINA SOFRONIE Petre Roman ii indeamna pe studenti sa ramina in tara Presedintele PD, Petre Roman, profita de deschiderea anului universitar in Capitala si, astazi, urmeaza sa viziteze patru unitati de invatamint superior. Mesajul liderul PD catre studenti este urmatorul: "Acum, in pragul mileniului trei se deschide un nou an universitar. Este el nou? Nicicind in istoria moderna a Europei nu au fost pentru tineri perspective atit de largi si provocatoare ca acum. In Romania, lucrurile nu se vad la fel. Tocmai de aceea, societatea romaneasca are o datorie mare fata de tineri - sa le ofere perspective la noi acasa. Stiu ca multi dintre voi va indoiti ca acest lucru este posibil curind. Mai mult, sinteti studenti in Romania si va ginditi ca va fi mai usor sa va construiti un drum in viata, in strainatate. Eu gindesc altfel. Nu pentru ca nu ar fi posibil pentru unii sa reuseasca intr-o tara straina, ci pentru ca radacinile pe care le aveti in patrie va vor da intotdeauna ceea ce va fi aproape imposibil sa aveti acolo: sentimentul de a fi acasa, in familie; prietenii legate fara bariere; sanse de realizare a dorintelor mari sau mici, care sint firesti pentru simplul motiv ca nu trebuie sa va adaptati altor obiceiuri, altor traditii, altor valori nationale. Gindesc ca este mai bine sa ramineti aici pentru ca putem reusi acasa ceea ce altii au reusit in tara lor. Fuga de constiinta mai adinca a realitatii este, de fapt, fuga de a crea cind e greu. Cine va crea atunci o noua Romanie? Voi, tinerii. Daca nu va fi asa, nu va fi deloc. Noutatea izbitoare a lumii de azi va trebui sa o imbratisam acum, mai inainte de a ne trezi inca o data ramasi in urma lumii dezvoltate. Cine sint cei care vor sa imbratiseze noutatea? Tot voi, tinerii. Nu fiti pasivi, nu fiti indiferenti! Vom cistiga impreuna batalia pentru Romania. Vom invinge impostura, cinismul si dispretul fata de dorinta de mai bine pentru tara. Exista un singur viitor omenesc si atitea destine romanesti care isi asteapta confluenta cu dezvoltarea si bunastarea. Pamintul, limba, neamul si intregul lor trecut sint parte neclintita din destinul nostru. Iubirea de propriul nostru destin va fi mai puternica si mai rodnica in prelungirea destinului comun. Asa va fi daca va veti angaja sa construim o societate orientata catre viitor. Voi aveti o calitate pe care va cer sa nu o irositi. Voi priviti viitorul ca pe un teritoriu care trebuie cucerit. Cucerind acest viitor, cuceriti propria voastra tara!" (D.V.) Bref PSDR a aprobat fuziunea cu PDSR Consiliul National al PSDR a aprobat simbata protocolul viitoarei fuziuni cu PDSR, protocolul aliantei cu PDSR de intrare in Polul Democrat Social din Romania, precum si oferta electorala si de guvernare a partidului. Presedintele PSDR, Alexandru Athanasiu, a declarat ca la votarea protocoalelor s-a inregistrat o singura abtinere, cea a presedintelui de onoare, Sergiu Cunescu. El a avut reticente fata de semnarea protocoalelor, in timpul dezbaterilor avind o pozitie diferita de ceilalti membri ai PSDR. Cunescu nu a dorit sa comenteze adoptarea celor doua protocoale de catre PSDR, repetind ca pozitia sa ramine cea facuta publica - impotriva aliantei cu PDSR. In privinta ofertei electorale si de guvernare a PSDR, Athanasiu a aratat ca elemente ale acestora vor fi integrate in oferta Polului Democrat Social. Liderul PSDR a precizat ca programele electorale si de guvernare ale aliantei vor fi realizate in comun de toate partidele componente ale aliantiei. Consiliul National al PSDR a mai aprobat si numirea in functia de vicepresedinte cu probleme economice a fostului lider ApR, Adrian Balanescu.(L.P.) ApR cheama oamenii in strada Organizatia din Bucuresti a Aliantei pentru Romania ii cheama pe locuitorii Capitalei la un "protest civic" in sprijinul concetatenilor confruntati cu "cresterea exorbitanta a costurilor pentru intretinerea locuintelor pe timpul iernii si a altor cheltuieli gospodaresti, precum si cu perspectiva tot mai evidenta de a fi pusi in imposibilitatea de a le plati". Strigarea se va da la sfirsitul saptaminii, in Piata Victoriei, dupa cum arata un comunicat al filialei ApR Bucuresti. Presedintele ApR Bucuresti, Doru Viorel Ursu, a precizat pentru Mediafax ca astazi va cere Primariei Capitalei si politiei sa autorizeze mitingul. (T.G.) AFDPR sustine candidatura lui Isarescu Asociatia Fostilor Detinuti Politici (AFDPR) a decis, in urma congresului AFDPR, ca va sustine candidatura premierului Mugur Isarescu pentru Presedintia Romaniei. Pentru alegerile parlamentare, AFDPR va sprijini partidele situate in dreapta esichierului politic. Presedintele reconfirmat al AFDPR, Constantin Ticu Dumitrescu, a declarat ca PNTCD i-a propus sa candideze pe un loc eligibil pe listele pentru Senat, dar nu este inca hotarit sa faca acest pas. Ticu Dumitrescu se mai gindeste deoarece crede ca, daca ar accepta aceasta propunere, "ar echivala cu o reintrare in PNTCD, si acest partid are la centru lideri cel putin iresponsabili". (M.C.) Ilascu, pe listele parlamentare PRM Bacau Ilie Ilascu a primit vineri cetatenia romana, a anuntat liderul PRM, Corneliu Vadim Tudor. Drept urmare, patriotul roman, intemnitat inca la Tiraspol, si deputat al Republicii Moldova, va ocupa primul loc pe lista PRM pentru Senat, la Bacau. Insa Constitutia Romaniei specifica la articolul 16, alin.3 ca "Functiile si demnitatile publice, civile sau militare, pot fi ocupate de persoanele care au NUMAI cetatenia romana si DOMICILIUL IN TARA", iar la articolul 35, alin 1., faptul ca "au dreptul de a fi alesi cetatenii cu drept de vot care indeplinesc conditiile prevazute la articolul 16, alin.3". (T.G.) Pruteanu a aterizat pe malurile Bistritei George Pruteanu va candida pentru un loc in Senat pe listele PDSR Bistrita-Nasaud. Consiliul Judetean al PDSR Bistrita-Nasaud a aprobat, simbata, candidatura lui Pruteanu. La Camera Deputatilor, Consiliul Judetean l-a ales pe primul loc pe lista pe Valentin Iliescu, presedinte interimar al filialei. Valentin Iliescu a obtinut 51 de voturi din cele 63 din Consiliu, iar George Pruteanu 41. Pruteanu a declarat ca, desi anuntase initial ca va candida in judetul Mures, si-a schimbat optiunea in urma cererii conducerii centrale a PDSR. El a aratat ca Ion Iliescu l-a sfatuit sa opteze pentru Bistrita-Nasaud in momentul cind a solicitat sa candideze in Transilvania. (L.P.) Prefectul de Galati a renuntat Victor Paul Dobre a renuntat oficial, la sfirsitul saptaminii trecute, la functia de prefect al judetului Galati pentru a putea participa la alegeri, pe listele PNL. El ocupa locul l la deputati. Incepind de astazi, functia de prefect va fi preluata tot de un membru PNL, Leonard Fintescu, fost director al Directiei de strategii si programe guvernamentale. (A.C.D.) Deputatul Mindroviceanu, fara sprijin Biroul Permanent Judetean (BPJ) al PNL Suceava a votat vineri seara pentru retragerea sprijinului politic si suspendarea din functia de presedinte a deputatului Vasile Mindroviceanu, "n perioada alegerilor generale. Propunerea cu cele doua sanctiuni a fost trimisa Biroului Permanent Central. (T.A.) 