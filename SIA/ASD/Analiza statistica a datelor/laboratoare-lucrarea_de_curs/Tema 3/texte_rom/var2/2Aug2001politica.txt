 "Dati un leu pentru peremeu" "Dati un leu pentru peremeu" (PRM Suceava). Aceasta este campania pe care intentioneaza sa o declanseze membrii Fundatiei pentru Tineret Suceava. Ei au de gind sa puna in practica aceasta intentie, in ideea ca vor scoate bani pentru readucerea curentului electric in sediu. Fundatia pentru Tineret activeaza intr-o cladire din apropierea pietei agroalimentare din centrul Sucevei, unde pina nu de mult era si sediul PRM. Deoarece peremistii nu au achitat contravaloarea energiei electrice, imobilul a ramas fara lumina inca din luna februarie. TIBERIU AVRAM Ministrul apararii Ioan Mircea Pascu a adus omagiu fostilor secretari CC al PCR Generalii comunisti Coman si Olteanu, in cortegiul de onoare al armatei Victor Athanasie Stanculescu, si el la loc de cinste Generalul de armata Dumitru Cioflina, rectorul Academiei de Inalte Studii Militare (AISM), ne-a declarat ieri, in exclusivitate, ca i-a invitat personal la ceremonia de absolvire a cursurilor de ofiteri comandanti, pe generalii Ion Coman si Ioan Olteanu. Mentionam ca Ion Coman a fost secretar al CC al PCR si unul dintre principalii inculpati in procesul Revolutiei de la Timisoara, iar Olteanu a fost si el secretar al CC al PCR, pe probleme de armata. "I-am invitat pentru activitatea depusa in calitatea de oficiali ai MApN la vremea respectiva. Institutia militara ii pastreaza oricum in cortegiul de onoare si nu este prima oara cind participa la astfel de activitati", ne-a declarat gen. Cioflina. Reprezentantii Academiei Militare spun ca nu este vina institutiei ca o parte din generalii mentionati "au avut soarta sa fie ce-au fost" si ca, oricum, "lucrurile s-au intimplat dupa ce iesisera din sistemul militar"(!?). Comandantul AISM intentiona sa-l invite la eveniment si pe Victor Athanasie Stanculescu, fost ministru al apararii, condamnat la 15 ani de inchisoare in Dosarul Revolutiei de la Timisoara si acuzat de implicare in "Afacerea Motorola". In alocutiunea sa, generalul Dumitru Cioflina, care va iesi curind la pensie, a tinut sa multumeasca pentru prezenta "unor distinse personalitati ale armiei romane, care au slujit de-a lungul timpului cu fapta, cu cuvintul, interesele apararii nationale si ale invatamintului militar". La ceremonie au fost prezenti si actualul ministru al apararii, Ioan Mircea Pascu, cit si gen.arm. Mihail Popescu, seful Statului Major General. Ministrul Pascu a tinut, la rindul sau, sa multumeasca "tuturor acelora care, de-a lungul vremii, au contribuit la instruirea generatiilor de ofiteri ce s-au pregatit la Academie, acelora care, acum pensionari sau in curs de a iesi la pensie, au onorat functiile pe care le-au detinut si au pus suflet in tot ceea ce au facut". ALINA GRIGORE Societatea Academica Romana trage un semnal de alarma Guvernul din sondaje nu seamana cu cel din realitate Izbucnirea unei crize serioase in tara poate fi determinata de agitarea excesiva, de catre autoritatile de la Bucuresti, a problemei legate de viitoarea aplicare in Ungaria a Legii statutului maghiarilor de peste granitele acestei tari vecine. Avertismentul a fost lansat in cea mai noua editie a Raportului Societatii Academice Romane care arata ca executivul, sub conducerea lui Adrian Nastase, nu este chiar cel din sondajele de opinie. Un prim factor generator de criza, observat de SAR, este interventionismul statului in conflictul declansat de sindicatele de la C.S. Resita in relatia cu patronii americani ai combinatului. SAR arata, in mod clar, ca de fapt actiunea guvernului de a cere rezilierea contractului de privatizare cu americanii a fost pusa in practica dupa ce aceasta a devenit prioritatea sindicatelor, ale caror greve "au fost toate ilegale". In opinia SAR, desi executivul s-a ferit de asa ceva, Resita a transmis semnalul ca actualul cabinet ar sustine actiuni ilegale ale sindicatelor impotriva patronilor legali. Raportul mai precizeaza ca nerespectarea din partea statului a angajamentului de a sterge datoriile de la Resita i-a determinat pe americani sa nu mai respecte unele clauze ale contractului de privatizare. In ceea ce priveste chestiunea legitimatiei de maghiar, Raportul Societatii Academice Romane atrage atentia ca reactia partidelor de la Bucuresti, si in special a puterii, a fost una isterica, ceea ce a determinat o replica dura a guvernului Nastase. Avind in vedere ca atit Romania, cit si Slovacia au adoptat reglementari similare cu privire la statutul cetatenilor lor din afara granitelor proprii, SAR e de parere ca executivul de la Bucuresti ar trebui sa lase pe seama Consiliului Europei rezolvarea problemei acelor prevederi "antieuropene" ale amintitei legi maghiare. Argumentul e cit se poate de logic si simplu: cabinetul Nastase nu ar avea nimic de cistigat daca atitudinii nationaliste a guvernului Orban i se va raspunde cu si mai mult nationalism. Nu are sens ca Guvernul Romaniei sa sustina motiuni initiate de PRM. Asocierea PRM cu acest subiect, si a oricui cu PRM nu face decit sa puna in pericol interesul national al Romaniei si sa compromita o cauza in care Romania are dreptatea de partea sa. Iluziile unora, cum ca Romania ar fi facut mari progrese la capitolul negocieri de aderare la UE, sint spulberate de Raportul SAR. In privinta dorintei noastre arzatoare de a fi cit mai repede in Europa civilizatiei, SAR avertizeaza ca am ramas mult in urma in procesul de aderare. O prima cauza e calitatea profesionala slaba a administratiei. Este criticata graba de care da dovada Ministerul Integrarii Europene de a deschide noi capitole de negocieri. Graba care atrage dupa sine riscuri, cit timp Romania este incapabila sa le inchida pe cele deja deschise. In privinta tendintelor privind stabilitatea si increderea politica, SAR precizeaza ca nu au aparut schimbari importante. Astfel, dupa o crestere de scurta durata a increderii in politicieni, publicul pare a reveni la scepticismul obisnuit. Se arata ca, mai ales scaderea popularitatii justitiei este ingrijoratoare si dovedeste ca avertismentele anterioare privind statul de drept erau intemeiate. SAR recunoaste totusi ca guvernul prezinta o stabilitate de invidiat. CRISTIAN OPREA Serban Mihailescu da explicatii ambigue despre programul economat Secretarul general al guvernului, Serban Mihailescu, a dat ieri publicitatii un comunicat in care incearca sa justifice alegerea fara licitatie, de catre executiv, a unei singure firme care sa se ocupe de programul "Conceptul economat". Mihailescu arata ca "nu au fost organizate licitatii pentru desemnarea administratorului acestui sistem, intrucit punerea lui in practica este un raspuns al unei societati private la o initiativa guvernamentala". Ministrul nu explica insa cum a stiut firma de initiativa guvernamentala, daca initiativa nu a fost facuta publica in nici un fel, prin licitatie sau anunt. "Aceasta societate a fost deocamdata singura care a avut disponibilitatea si capacitatea sa aloce fondurile necesare finantarii programului-pilot propus de guvern", mai declara Serban Mihailescu. Totusi, nici aici ministrul nu explica de unde stie ca firma respectiva a fost singura care a avut capacitatea si fondurile necesare, din moment ce nu a existat o selectie pentru alegerea societatii comerciale respective. Ministrul nu a explicat nici cine suporta diferenta dintre pretul de productie al produselor si pretul din raft care este inferior, avind in vedere ca preturile de vinzare cu amanuntul anuntate sint mai mici decit cele de productie. In sedinta de saptamina trecuta, guvernul a demarat un program, intitulat "Conceptul economat", prin care se va pune la dispozitie lunar pensionarilor un pachet de alimente de baza cu pret redus. Pachetul va contine zahar, ulei si orez, produsele apartinind unei singure firme. Ele se vor distribui, incepind cu 1 septembrie, in sectorul 4, prin sase magazine apartinind unei singure firme. Pensionarii vor putea cumpara produsele in baza unor carduri emise de firma Digicom. Atit Digicom, firma care produce alimentele, Muntenia, cit si magazine distribuitoare, Concordia, apartin unei singure persoane, Liviu Tudor, dupa cum a informat la vremea respectiva Serban Mihailescu. Criteriile care au stat la baza alegerii firmei nu au fost facute publice. LUCIAN PURCAREANU Dan Zamfir acuza epurarea politica din PD Fostul presedinte al Biroului Permanent Local al Sectorului 3 al PD, Dan Zamfir, suspendat din functie in urma cu o saptamina de Biroul Permanent National (BPN), i-a scris ieri o scrisoare deschisa presedintelui PD, Traian Basescu, in care critica decizia schimbarii sale. Dan Zamfir considera ca decizia de suspendare a sa din functie "este o dovada clara de rafuiala politica", urmare a faptului ca a fost unul dintre sustinatorii lui Petre Roman. Zamfir aminteste ca in ultima sedinta a Colegiului Director s-a votat pentru mentinerea sa in functie, iar acum, in timp ce se afla in concediu, "numarul doi in partid, Liviu Negoita, impreuna cu doi fosti ofiteri de Securitate, Silvian Ionescu si Mihai Darie, au pus in practica executarea sa politica in cel mai pur stil bolsevic". In scrisoare, Dan Zamfir ii acuza pe cei care l-au suspendat ca nu s-au deplasat la sediul organizatiei sectorului 3 pentru a se informa daca intr-adevar poate fi acuzat de "inactivitate politica si disfunctionalitati in conducere". Acesta mai arata ca articolul din statut in baza caruia a fost sanctionat nu prevede nici un fel de sanctiuni, iar statutul nu da oricum dreptul BPN sa suspende un sef de organizatie. In incheiere, Zamfir il intreaba pe Basescu daca accepta "incalcarea de catre BPN a deciziei Colegiului Director" si ii cere acestuia sa opreasca "epurarea politica declansata in PD". LUCIAN PURCAREANU Orban e multumit de Nastase Viktor Orban, premierul Ungariei, isi exerseaza umorul pe seama intilnirii avute cu prim-ministrul Romaniei. Dupa ce a declarat ca in timpul discutiei cu Nastase pe tema statutului maghiarilor s-au "atins profunzimi filozofice", ieri, Orban a lasat sa se inteleaga ca se astepta ca intrevederea cu Nastase sa se transforme intr-un scandal, cu paruieli si tipete. Si asta deoarece premierul Ungariei a tinut sa precizeze, conform Mediafax, ca "faptul ca am putut discuta pe un ton calm reprezinta un succes". Orban a mai afirmat ca relatiile romano-ungare nu pot fi reduse doar la problema Legii statutului, reamintind in context de propunerea construirii unei autostrazi din Ungaria la Bucuresti. ( T.G. ) Geoana ii taie elanul lui Vadim Elanul triumfalist al "tribunului" Corneliu Vadim Tudor a fost taiat oficial de catre ministrul de externe Mircea Geoana: plingerea peremista privind fraudarea alegerilor din Romania facuta la Curtea Europeana a Drepturilor Omului de la Strasbourg a fost doar inregistrata si nimic mai mult. Intr-un comunicat al Ministerului de Externe se arata ca "notificarea de inregistrare a plingerii primita din partea Grefei Curtii Europene a Drepturilor Omului este un document intr-o formula standard, prin care se confirma primirea plingerii in instanta, impreuna cu elementele privitoare la etapele pe care urmeaza sa le parcurga procedura in fata instantei. Acesta este si cazul plingerii dl Corneliu Vadim Tudor, care a primit o simpla confirmare a inregistrarii cererii sale, nefiind vorba despre o declarare a admisibilitatii respectivei plingeri". TEODORA GEORGESCU [19][pl.dll?rid=expresro] 