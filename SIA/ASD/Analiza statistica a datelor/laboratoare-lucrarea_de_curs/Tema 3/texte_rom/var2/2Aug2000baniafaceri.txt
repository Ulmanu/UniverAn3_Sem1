 Sub presiunea membrilor PAS, CNVM a anulat o tranzactie cu actiunile Bucur Obor Un grup masiv de comercianti membri in PAS Bucur Obor au protestat nervos ieri in sediul Comisiei Nationale a Valorilor Mobiliare (CNVM). Mirel Tariuc, presedintele CNVM, a dispus suspendarea tranzactiei incheiate in sedinta de vineri a pietei Rasdaq cu 7,4% din actiunile Bucur Obor, aflate in posesia PAS-ului. "La trei ani de la cumparare, CNVM ne-a obligat saptamina trecuta sa le scoatem la vinzare, ori noi n-am fost de acord sa fim deposedati de proprietatea asupra actiunilor", ne-a declarat Stere Zica, membru in Consiliul de Administratie al PAS Bucur Obor. CNVM a decis sa interzica achizitionarea de catre PAS-uri de actiuni din pietele de capital si sa anuleze toate tranzactiile de acest gen incheiate pina acum. "Impreuna cu avocatii nostrii, am intrat in forta la CNVM unde am discutat cu domnul presedinte Tariuc, care ne-a asigurat ca nu va lua o hotarire in defavoarea noastra pina la data de 11 august si a suspendat tranzactiile", a adaugat Zica. CNVM cere arbitrajul justitiei "Oamenii ne-au reprosat, pe buna dreptate, ca le-am atacat dreptul de proprietate, dar chestiunea este delicata si noi ne vom adresa justitiei pentru interpretarea corecta a legislatiei privatizarii, care, in opinia specilistilor Comisiei, nu da PAS-urilor dreptul sa-si mareasca posesia dincolo de contractul semnat cu FPS-ul", ne-a declarat Mirel Tariuc. Legea insasi are ambiguitati, insa Tariuc mosteneste practicile si vechea filosofie a CNVM, care a tratat cu superficialitate problemele de reglementare a pietei. De altfel, sint brokeri care considera ca CNVM nu administreaza Legea privatizarii, deci n-ar trebui sa intervina in anumite cazuri, in forta. "CNVM are nevoie de proceduri si practici generale, clare, nu de rezolvari superficiale in cazuri punctuale", a declarat Valeriu Velciu, fost presedinte al Asociatiei Nationale a Societatilor de Valori Mobiliare (ANSVM). In esenta, istoria incilcita a evolutiei actiunilor Bucur Obor a fost marcata de un furt masiv de actiuni din piata, descoperit de membrii PAS in februarie 1998 si urmat de suspendarea oricarei miscari ale actiunilor pe bursa Rasdaq pina la verdictul instantei. LIDIA MOISE Connex deschide fereastra Internetului prin telefon Connex va oferi clientilor sai, din 8 august, un serviciu prin care vor avea acces la Internet prin intermediul telefonului mobil, a informat ieri Mobifon. Serviciul utilizeaza tehnologia WAP (Wireless Application Protocol), un nou standard acceptat la nivel mondial care permite vizualizarea, pe telefoane mobile GSM dotate cu WAP, a continutului de pe Internet intr-un format text special. "Noul serviciu aduce pe piata romaneasca o tehnologie, WAP, care este in esenta legatura intre Internet si telefonia mobila", ne-a declarat Alexandru Hurdubaie, director asociat pentru dezvoltarea serviciilor in compania MobiFon. "Clientii nostri vor beneficia de legaturi instantanee, direct din telefonul mobil, nemaiavind nevoie de alte accesorii, de tipul computerului personal sau al note-book-ului", a spus Hurdubaie. Serviciul este accesibil pentru toti clientii care detin telefoane mobile si care au incorporat navigatorul de Internet, indiferent daca sint abonati sau utilizeaza cartele reincarcabile. "Utilizatorii noului serviciu au nevoie de un telefon compatibil WAP, cu un ecran mai mare", a observat Hurdubaie. Intre modelele testate si validate pentru serviciul Connex WAP se afla Nokia 7110, Nokia 9110l, Ericsson R320s, Mitsubishi MT 342 Trium Geo-@, Motorola P7389, Motorola T2288, Motorola V2299, Motorola Angel. Telefonul mobil WAP permite utilizatorului sa efectueze operatiuni bancare, tranzactii bursiere, rezervari de bilete, comenzi si plati de bunuri si servicii. Accesul la serviciul Connex WAP este gratuit, fara taxa de conectare si abonament lunar. LIDIA MOISE Ciumara anunta Restructurari pe banda rulanta Societatile de stat care au prezentat bugete de venituri si cheltuieli inacceptabile si care refuza sa-si intocmeasca programe de reducere a arieratelor vor intra automat in proces de restructurare, a anuntat, ieri, ministrul de stat Mircea Ciumara. El a precizat ca societatile de stat cuprinse in Ordonanta 58/2000, carora li s-au aprobat bugetele de venituri si cheltuieli, vor beneficia de o crestere cu 25% a fondurilor de salarii, in timp ce societatile cu situatii economice precare, care si-au propus sa obtina cresteri salariale subventionate, vor trebui sa prezinte justificari clare in acest sens. ( O.V. ) Cu ajutorul lichidatorului de la Bankcoop si "Albina", Deponentii de la BIR isi vor recupera banii in septembrie Investitorul de la BIR vrea "sa ajute" acum o alta banca romaneasca Dupa toate probabilitatile, deponentii persoane fizice de la Banca Internationala a Religiilor (BIR) isi vor putea recupera banii de la Fondul de Garantare a Depozitelor in Sistemul Bancar in luna septembrie. Saptamina trecuta a fost numit lichidatorul BIR, SC Reconversie si Valorificare Active SA, acelasi lichidator ca si la Bankcoop si Banca "Albina". Implicati direct in proces, avocatii C.A. Zamfirescu si Arin Stanescu au inceput deja procedura de evaluare a activelor bancii si, cu prioritate, intocmirea listelor persoanelor fizice care au dreptul sa-si recupereze banii de la Fondul de Garantare, in limita legala a sumei de 65,169 milioane de lei. Estimarile celor implicati vizeaza un termen limita de o luna pentru intocmirea acestor liste, dupa care urmeaza ca fondul sa aleaga prin ce banci se vor face platile catre populatie. Ultimele evaluari ale BIR indicau o suma de aproximativ 2.000 miliarde lei, reprezentind depozitele populatiei in banca, garantate de stat. Un alt aspect in derularea acestui fenomen il constituie faptul ca Tribunalul Bucuresti nu a stabilit nici un termen pentru judecarea recursului formulat de BIR impotriva sentintei de faliment a bancii. Cu toate acestea, sentinta fiind executorie, dar nu irevocabila, lichidatorul si-a asumat deja atributiile, intrind intr-un straniu parteneriat cu angajatii BIR. Pe de alta parte, surse din mediul bancar ne-au declarat ca investitorul misterios care dorea sa verse banii pentru recapitalizarea bancii prin Centrul International Ecumenic s-au orientat deja spre o alta banca. GABRIELA TINTEANU BCR a redus dobinda la credite pina la 47% Banca Comerciala Romana (BCR) a redus de ieri dobinzile pentru creditele acordate clientilor, informeaza un comunicat al bancii. Astfel, pentru creditele curente pe termen scurt acordate persoanelor juridice, dobinda de baza se reduce la 45% pe an, iar la creditele acordate pe termen mediu si lung, dobinda se reduce la 47% pe an. Pentru productia de export si import, BCR acorda clientilor o dobinda diferentiala de 42% pe an. Pentru creditele acordate persoanelor fizice si juridice, in cadrul pachetului de finantari "Familia mea" (n.r. - credite pentru amenajari, constructii si cumparari de locuinte), nivelul dobinzii practicate de BCR variaza intre 41% si 47% pe an, in functie de tipul creditului acordat. ( G.T. ) BRD finanteaza 70% din cheltuielile de aprovizionare ale exportatorilor Banca Romana pentru Dezvoltare - Groupe Societe Generale (BRD) a hotarit sa se implice activ in propulsarea exporturilor romanesti. Astfel, ultima hotarire luata de conducerea bancii vizeaza implementarea unei politici de creditare a agentilor economici care realizeaza exporturi prin practicarea unor dobinzi mai reduse. BRD finanteaza pina la 70% din cheltuielile necesare de aprovizionare, productie si desfacere aferente produselor destinate exportului, precum si incasarea contravalorii produselor exportate. Pentru societatile care se confrunta cu lipsa de lichiditati, societatile comerciale pot obtine de la BRD finantari pe termen scurt si lung pentru a-si asigura fluxul de numerar. In conditii de solvabilitate, o serie de exportatori au primit deja finantari de la BRD, cu dobinzi de 41% pe an. ( G.T. ) 