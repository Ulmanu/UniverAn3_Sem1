 Sever Muresan are un copil cu fata lui Octavian Vintila Inca de acum aproape trei ani, cind a inceput, la Suceava, procesul in care Sever Muresan (foto) si Mircea Horia Hossu au fost trimisi in judecata pentru prejudicierea Bancii Dacia Felix, aproape la fiecare termen de judecata a fost prezent si cunoscutul om de radio si televiziune Octavian Vintila. Initial, prezenta sa a fost pusa pe seama faptului ca este apropiat al lui Sever Muresan, fost jucator de tenis. Participarea lui la acest proces este explicata insa si de cel putin inca un motiv, si anume faptul ca Sever Muresan are un copil cu fiica lui Octavian Vintila, Andreea. La putin timp dupa ce Sever Muresan a fost adus din Elvetia in arestul IPJ Suceava, Andreea Vintila, care locuieste la Paris, a trimis o scrisoare comandantului politiei, precum si Judecatoriei Suceava in care spune urmatoarele: "Asa cum stiti, domnul Sever Muresan, tatal fetitei mele Andreea Laura Muresan-Vintila (doi ani si jumatate), este actualmente in arest provizoriu la IPJ Suceava. In virtutea articolului 9 al Conventiei pentru Drepturile Copilului si a Conventiilor relative la drepturile detinutilor ratificate de Romania (...) va aduc la cunostinta intentia noastra de a-l vizita si de a coresponda cu domnul Sever Muresan, in interesul superior al fetitei noastre". Judecatoriei i se solicita acordarea unui permis de vizita, iar comandantului IPJ i se cere sa comunice modalitatea de programare a vizitelor. Scrisorile sint semnate de "Andreea Vintila, psihosociolog diplomat", care a anexat o serie de copii, cum ar fi cea a pasaportului sau francez, sau a livretului de familie, in care este mentionata identitatea parintilor. Epistolele care au deconspirat taina lui Sever Muresan si a Andreei Vintila s-au dovedit a fi, pina la urma, inutile, deoarece, la scurt timp dupa trimiterea lor, fostul actionar majoritar al Bancii Dacia Felix a fost pus in libertate de catre Tribunalul Suceava. Problema lui Sever Muresan este ca nu mai poate pleca in Franta, cel putin in viitorul apropiat, deoarece are interdictie de a parasi Bucurestiul. El are voie sa plece din capitala, numai in Suceava, si doar atunci cind trebuie sa se prezinte la proces. TIBERIU AVRAM Tirnovscki baga la apa magistrati si politisti Eliberarea din arest a colonelului "taxa de protectie" ii arunca in corzi pe judecator, procurorul de sedinta si politistii de la Cercetari Penale Scandalul "Tirnovscki" este departe de a se fi stins. Incep sa apara si efecte in urma articolelor publicate de "Evenimentul zilei" cu privire la arhiva de infractiuni a fostului adjunct al sefului IPJ Prahova, colonel Dumitru Mihai Tirnovscki. Dupa eliberarea dubioasa a acestuia din arestul preventiv a urmat, ce-i drept fara publicitate, prima miscare: Parchetul Curtii Militare de Apel l-a recuzat pe magistratul militar Constantin Udrea, presedintele instantei de judecata care a dispus eliberarea lui Tirnovscki. Instanta de judecata a admis recuzarea, astfel ca dosarul "Tirnovscki" nu va mai fi judecat de Udrea. Exista semnale potrivit carora in legatura cu presedintele Udrea se va sesiza si ministrul justitiei, Rodica Stanoiu. Cu atit mai mult cu cit in palmaresul acestui judecator exista, potrivit surselor noastre, circa 30 de eliberari din arest ale unor cunoscuti infractori. Printre acestia se afla si maiorul Nelu Teodoru, supranumit "Nelu Penalu'" ofiter la Sectia 15 Politie Bucuresti, arestat pentru luare de mita. In afara de luare de mita, Teodoru a mai fost acuzat de implicare in trafic de masini de lux furate pe reteau gorjeana a lui Cornel Milan, precum si intr-un grav accident de masina. O data cu judecatorul Udrea a disparut, din judecarea dosarului "Tirnovscki", si procurorul de sedinta Vasile Nicolescu. Acesta ar fi intrat subit in concediu dupa ce judecatorul Udrea a fost recuzat. Sefii DCP risca acuzarea In articolele noastre scriam ca Tirnovscki a fost arestat preventiv, alaturi de alti sapte inculpati, si trimis in judecata pentru luare de mita si taxa de protectie, precum si pentru favorizarea unor furturi de inox de la Rafinaria Petrobrazi, prejudiciul calculat depasind 1,5 miliarde de lei. Completul de judecata de la Tribunalul Militar Teritorial Bucuresti, care avea pe rol dosarul, era prezidat de magistratul militar Constantin Udrea, iar procuror de sedinta era Vasile Nicolescu. Acest complet avea obligatia, potrivit legii, sa discute prelungirea arestarii preventive cu nu mai tirziu de trei zile lucratoare inainte de expirarea mandatului. Completul a luat in discutie prelungirea de mandat in ultima zi a valabilitatii sale, si, mai mult, nu dimineata, ci "la o ora inaintata" (dupa cum a scris in motivatie judecatorul Udrea). Adica, dupa ce au plecat acasa judecatorii de la instanta superioara a Curtii Militare de Apel, care ar fi putut judeca in regim de urgenta recursul, in cazul eliberarii din arest a lui Tirnovscki. In aceeasi zi, pe la ora 17,00, Tirnovscki a fost eliberat din arestul Directiei Cercetari Penale (DCP) a IGP. Este interesant de aflat cine le-a cerut politistilor sa dispuna eliberarea din arest deoarece pe comunicarea instantei era inscris dreptul la recurs. Politistii nu ar fi avut tupeul sa il elibereze pe Tirnovscki stiind ca dreptul la recurs inseamna ca hotarirea de eliberare nu este definitiva, ci ca urmeaza a fi cenzurata de instanta superioara care este Curtea Militara de Apel. Oricum sefii DCP sint in culpa pentru ca l-au eliberat pe Tirnovscki cu circa opt ore inainte de expirarea mandatului. Ei risca sa fie acuzati de complicitate la evadare. Cu atit mai mult cu cit a doua zi, instanta superioara a Curtii Militare de Apel a hotarit definitiv prelungirea mandatului lui Tirnovscki cu inca 30 de zile, hotarire care a fost trimisa la DCP. Probabil ca aceasta hotarire este si acum blocata pe la vreo institutie politieneasca din Bucuresti deoarece magistratii militari sustin ca Tirnovscki nu a fost reincarcerat pentru ca a disparut de la domiciliu. Pe de alta parte, adjunctul IPJ Prahova ne-a declarat ca nu a primit nici un mandat de arestare pentru Tirnovscki si ca, in consecinta, nu l-a cautat nimeni la domiciliul sau din Ploiesti. Mai grav pentru sefii de la DCP care l-au eliberat pe colonelul inculpat este faptul ca doar Tirnovscki a beneficiat de clementa, desi si ceilalti sapte arestati in cauza au fost eliberati in prima instanta de judecatorul Udrea, dar nu au parasit niciodata arestul DCP. Pe urmele judecatoarei Caragea Initial, s-a crezut ca Tirnovscki nu putea fi reincarcerat in baza acelorasi probe pentru care fusese arestat, chiar daca a fost eliberat fara a se respecta legea. Practica judiciara infirma insa aceste interpretari. De curind, in cazul similar "Tepro"-Iasi, inculpati au fost luati de pe patul de spital si reincarcerati. Si in acel caz a existat o hotarire a unei instante superioare care desfiinta decizia de eliberare cu drept de recurs. Adica exact ca in cazul Tirnovscki. Tot din practica judiciara deducem ca si judecatorul Udrea poate fi cercetat penal, precum judecatoarea Caragea, care a fost trimisa in judecata in urma cu doua zile pentru ca a dispus eliberarea din arest a unui inculpat fara a respecta institutia recursului, asa cum a procedat si judecatorul Udrea in cazul Tirnovscki. ONDINE GHERGUT NICOLETA SAVIN Ce nu au reusit regimurile Iliescu si Constantinescu, incearca Ion Tiriac: limpezirea situatiei financiare a grupului initiat de el si condus de Adrian Sarbu PRO TV, gaura de 40 milioane $ Tiriac la un pas sa devina PITIC in Pro TV Faptul ca intre Ion Tiriac si Adrian Sarbu au aparut serioase disensiuni in legatura cu firma Media Pro International e intarit de procesul deschis la Sectia Comerciala a Tribunalului Bucuresti. Firma Rootland Trading LTD, in care Ion Tiriac este actionar principal si care, la rindul ei, are actiuni la Media Pro International a cerut in instanta anularea unei decizii prin care, la 13 iunie, anul acesta, Adunarea Generala a Actionarilor Media Pro International a decis majorarea capitalului firmei cu 10 milioane dolari. Rootland contesta decizia pentru ca - sustin avocatii - firmei nu i s-a permis sa participe la majorare. Consecinta: partea firmei lui Ion Tiriac s-a redus dupa majorare de la 19a la doar 2a. Daca majorarea ramine in vigoare, Rootland nu va mai avea prea multe de spus in administrarea Media Pro International. Ieri, la prima infatisare la proces, Adrian Sarbu a lipsit. In schimb, Ion Tiriac venit inca de dimineata, insotit de trei bodyguarzi care, din timp in timp, vorbeau la telefoanele mobile in limba germana. Foarte retinut, Ion Tiriac a refuzat sa faca vreo declaratie presei. Avocatii celor doua parti au explicat citeva dintre dedesubturile acestei situatii. Actionarul majoritar al Media Pro International este societatea americana CME, care inaintea controversatei majorari avea 66a din actiunile firmei. Adrian Sarbu avea si el 15a. Firma lui Ion Tiriac, Rootland avea restul de 19a. Din cele zece milioane de dolari cit a insemnat majorarea, fiecare actionar ar fi trebuit sa aducaa bani proportional cu pachetul de actiuni detinut. Firma Rootland ar fi trebuit sa participe cu 1,9 milioane dolari. Avocatii lui Ion Tiriac sustin ca firma sa ar fi fost de acord cu majorarea de capital, dar reprezentantilor Rootland nu li s-ar fi permis sa participe la AGA din 13 iunie. Inainte sa investeasca cele aproape doua milioane, Rootland ar fi vrut sa afle citi bani a incasat in ultimii ani Media Pro International si pe ce i-a cheltuit, dar si in ce vor fi investiti banii din majorarea de capital. "Firma domnului Ion Tiriac nu a primit aceste date, desi ar fi trebuit pentru ca este actionar semnificativ, cum nu a primit nici un fel de dividende, sustin avocatii Rootland. Reprezentantii firmei lui Ion Tiriac sustin ca s-au prezentat la intrunirea AGA, dar accesul nu le-a fost permis, sub pretextul ca nu ar fi avut delegatiile de acreditare necesare. Exista, de asemenea, si suspiciunea ca faxul prezentat in fata instantei, prin care se pretinde ca Rootland a fost anuntata despre sedinta, ar putea sa fie un fals. De asemenea, se pare ca Tiriac a incercat sa faca un audit al Media Pro International dar firma propusa - Price Waterhouse Coopers - nu a fost acceptata. Se pare ca nici cenzorul desemnat de Ion Tiriac nu a putut vedea vreo hirtie. Daca in termen de 45 de zile de la publicarea in Monitorul Oficial, deci pina la 10 august, decizia AGA nu va fi anulata printr-o sentinta judecatoreasca, ea va ramine valabila si va aduce dupa sine trecerea Rootland Trading LTD in pozitia de detinator a doar doua procente din actiunile S.C. Media Pro International. In sedinta de judecata de ieri aparatorii SC Media Pro International au contestat competenta instantei de a judeca in acest caz. Invocind faptul ca in statutul de organizare a firmei se prevede ca litigiile aparute se vor judeca la Curtea de Arbitraj Comercial de la Amsterdam, ei au cerut judecatorilor sa-si decline competenta in favoarea acelei instante internationale. Replical avocatilor firmei Rootland Trading a fost ca legea acorda si instantelor romanesti competenta de a solutiona astfel de situatii. Completul de judecata va hotari astazi daca lasa ori nu procesul pe seama instantei olandeze. In cazul in care va decide ca are competenta de a judeca in cauza, procesul va fi reluat in cel mai scurt timp, tot la Sectia Comerciala a Tribunalului Bucuresti. Neintelegerile dintre firma lui Ion Tiriac si Adrian Sarbu, unul din actionari, precum si dorinta firmei Rootland de "a-si baga nasul" in hirtiile financiare ale Media Pro International pot avea originea in contrastul evident dintre situatia finaciara a firmei si stilul de viata prosper al cuplului Adrian si Janine Sarbu. La costisitoarele exhibitii din lumea modei "haute-couture" ale doamnei Janine se adauga si standardul ridicat de viata al fiicei din prima casatorie a lui Adrian Sarbu. Ea studiaza la Los Angeles, unde locuieste intr-o vila dintr-un cartier de lux. VASILE SURCEL "Performantele" financiare ale trustului condus de Adrian Sarbu Conform documentului "Cartea Alba a preluarii guvernarii in decembrie 2000", editat de Partidul Social Democrat, "Media Pro International" figureaza pe lista agentilor economici care au inregistrat cele mai mari pierderi nete in anii 1998 si 1999, precum si pe lista societatilor care in semestrul intii din anul trecut inregistrau cele mai mari plati restante. In anii 1998 si 1999, "Media Pro International" a inregistrat pierderi nete de 196,7 miliarde lei, respectiv 315 miliarde lei. Ceea ce, transpus in dolari, la cursul mediu leu-dolar din anii respectivi inseamna pierderi de 22 milioane dolari (1998), respectiv 20,5 milioane dolari (1999). Dar managementul defectuos al grupului nu a dus numai la pagubirea propriilor actionari. O alta consecinta a fost pagubirea cetatenilor Romaniei prin neplata datoriilor catre bugetul de stat. La sfirsitul semestrului unu al anului trecut, Media Pro International ocupa locul 49 din 150 de societati, avind plati restante catre stat, cu un total de 438,5 miliarde lei (din care 86,7 miliarde lei fata de bugetele publice). Potrivit "Cartii Albe", MediaPro a primit, numai in 1998, inlesniri la plata datoriilor catre stat in valoare de 25 de miliarde de lei, la care se adauga alte 5 miliarde, inlesniri pentru ProTV. Cifrele sint neiertatoare pentru Grupul condus de Adrian Sarbu: in perioada 1998-2000 totalul pierderilor si datoriilor fata de stat a depasit 60 milioane de dolari. Ministerul Finantelor nu controleaza Media Pro La sfirsitul lunii mai 2001, secretarul de stat din Ministerul Finantelor, Maria Manolescu, promitea, in plenul Senatului, adoptarea de "masuri legale imediate" impotriva Trustului Media Pro, pentru recuperarea debitelor la bugetul de stat si a penalitatilor de intirziere. Secretarul de stat a afirmat ca Grupul Media Pro are insemnate obligatii restante provenind din neplata TVA, debite neachitate la termen si penalitati. In urma cu aproximativ o luna, ministrul muncii, Marian Sarbu, promitea in mod public ca va dezvalui suma exacta a datoriilor pe care Grupul Media Pro le-ar datora catre bugetul institutiei pe care o coordoneaza. Cu toate acestea, nici pina in ziua de astazi Marian Sarbu nu a facut publice datele promise. Contactate de "Evenimentul zilei", persoane din conducerea Garzii Financiare au negat insa existenta vreunui control demarat la firmele din imperiul lui Adrian Sarbu. Adrian Sarbu are "spate" Multi dintrea actualii membri ai cabinetului condus de Adrian Nastase au legaturi cu Grupul Media Pro. Ministrul culturii Razvan Theodorescu, numit de exemplu, la scurt timp dupa alegerile din noiembrie 2000, rector al Universitatii Media, componenta a Grupului Media Pro. Ministrul de externe, Mircea Geoana, este cel care a pus pirostriile cuplului Adrian Sarbu & Janine. Totodata, Mircea Geoana este cumnatul lui Ionut Costea, fost ministru secretar de stat in Ministerul Finantelor intre 1996 - 2000, perioada in care grupul lui Adrian Sarbu a obtinut importante inlesniri fiscale si a cunoscut o spectaculoasa extindere. Un alt pion important este fostul ministru al finantelor, Traian Decebal Remes - personaj sub obladuirea caruia s-au acordat pasuiri la plata datoriilor pentru Grupul Media Pro, actualmente unul dintre actualii angajati ai acestui trust media. OVIDIU ZARA Cine sint PRO TV SRL si Media Pro International Sarbu, director general si administrator unic de la infiintarea firmei PRO TV Potrivit datelor existente, ieri, la Registrul Comertului, PRO TV SRL Bucuresti, firma infiintata in 1992 are drept asociati trei persoane fizice si doua persoane juridice: Adrian Sarbu (cu 20% din actiuni), Roxana Dorina Grigoruta (2,44%), Liana Petrovici (2,50%), firma olandeza "CME Romania BV" (49,04%) si firma cipriota "Rootland Trading LTD" (26,02%). Capitalul social al PRO TV SRL este de 73.450.000 lei. Director general si administrator unic este Adrian Sarbu, care pastreaza aceste functii din 22 septembrie 1992. In anul 1999, la o cifra de afaceri de 47,3 miliarde lei, societatea n-a avut profit, ci pierderi. Pe 24 mai 1999, data la care s-a operat ultima actualizare la Registrul Comertului, firma avea 399 de angajati. Tiriac nu apare in acte MEDIA PRO INTERNATIONAL SA a venit pe lume in 1995. Structura actionariatului este, in linii mari, aceeasi: Adrian Sarbu (15%), Roxana Dorina Grigoruta (0,0002%), Gheorghe Sirbu (0,0002%), olandezii de la "CME Romania BV" (66%) si cipriotii de la "Rootland Trading LTD" (19%). De data aceasta, capitalul social este destul de consistent: 32,2 miliarde de lei si, dupa cum se poate vedea, olandezii detin pachetul majoritar. In consecinta, si administratorii sint mai multi si reflecta structura actionariatului consortiului majoritar olandez: englezii Mark John Lyon Wyllie si Mark Webster, ungurul Andrea Kozma, canadianul Fred Klinkhammer, toti patru cu domiciliul in Marea Britanie, si Adrian Sarbu. In sfirsit, presedinte si director general este Adrian Sarbu. Firma avea, la 18 iunie 2001, cind s-a operat ultima actualizare la Registrul Comertului, un numar de 151 de angajati. In ciuda respectabilei cifre de afaceri din ultimul an financiar - 698.561.230.000 lei - si perla coroanei lui Adrian Sarbu, cum era considerata pina nu de mult MEDIA PRO INTERNATIONAL, nu are profit, ci pierderi de ordinul sutelor de miliarde de lei. Ion Tiriac se regaseste printre actionarii firmei cipriote, prezenta in ambele firme ale lui Adrian Sarbu, dar acest lucru nu este evidentiat in scriptele Registrului Comertului din Romania. NICOLETA SAVIN ONDINE GHERGUT Intrind cu masina pe contrasens, Un prim-procuror a accidentat grav patru persoane Constantin Tabara, prim-procuror al Parchetului de pe linga Judecatoria Videle, judetul Teleorman, a comis, in seara zilei de marti, un grav accident de circulatie pe raza comunei Radomiresti, judetul Olt. Mai exact, procurorul a intrat pe contrasens si a izbit masina condusa de maiorul MApN, Mihai Burcescu, domiciliat in Caracal, judetul Olt. In masina condusa de Burcescu mai erau sotia sa si doi copii. Toti patru au fost raniti. Un membru al familiei Burcescu a fost adus in stare grava la Spitalul Militar Central Bucuresti. Imediat dupa accident, la fata locului s-a prezentat o echipa de anchetatori, s-au facut fotografii judiciare si s-a recoltat singe de la ambii conducatori auto. Pentru ca in accident a fost implicat un magistrat, urmarirea penala va fi facuta de procurorii de la Parchetul Curtii de Apel Craiova. ONDINE GHERGUT NICOLETA SAVIN Ultimul procuror stalinist din Oltenia, pensionat Horia Diaconescu a fost eliberat ieri din functia de procuror general al Parchetului de pe linga Curtea de Apel Craiova. In locul sau a fost numit Victor Nicolicescu, prim-procuror al Parchetului Judetean Gorj. Oficial, Horia Diaconescu "s-a pensionat si urmeaza sa-si continue cariera juridica in calitate de profesor la Facultatea de Drept din Craiova", dupa cum ne-a declarat Mariana Nedelcu, prim-grefier al Parchetului de pe linga Curtea de Apel Craiova. Horia Diaconescu este cunoscut in peisajul public local drept "ultimul procuror stalinist al Parchetelor Olteniei". Cariera lui se leaga de ultimul proces de tip stalinist desfasurat pe teritoriul Romaniei inainte de moartea Ceausestilor. E vorba despre celebrul "Proces al berbecutilor de la Filiasi", in care Diaconescu a avut rolul de acuzator. Citiva tarani nevinovati au fost atunci condamnati cu singe rece pentru moartea unor ovine de la IAS-ul din localitate. In acelasi timp, Horia Diaconescu a fost implicat in dosarul porno-procurorilor craioveni Ciontu si Serbanescu, filmati in localul French Can-can cu sinii dansatoarelor intre dinti. Horia Diaconescu a incercat sa-i scape pe procurorii prinsi in pacat, considerind, mai intii, ca nu pot fi trasi la raspundere, fiind vorba de un aspect privat al vietii lor, iar apoi nerecunoscind ca vizionase caseta, impreuna cu mai multi subalterni, cu o luna inainte de declansarea scandalului. Surse din cadrul magistraturii craiovene sustin ca Horia Diaconescu a rezistat 11 ani in cea mai inalta functie a Parchetului de pe linga Curtea de Apel, in primul rind datorita amicitiei de 35 de ani cu sentaorul PSD Ion Predescu, fost ministru al justitiei, iar dupa 1996, pentru ca ar fi avut mare trecere la Valeriu Stoica. BOGDAN BERNEANU [15][pl.dll?rid=expresro] 