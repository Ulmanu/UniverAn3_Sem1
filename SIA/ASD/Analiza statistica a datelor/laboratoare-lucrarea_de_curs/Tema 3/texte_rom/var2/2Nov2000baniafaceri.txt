 Pentru a treia oara in trei ani, FPS a vindut Petromidia Fondul Proprietatii de Stat (FPS) si Rompetrol Group BV Rotterdam au semnat, ieri, contractul de privatizare al combinatului petrochimic Petromidia Navodari, valoarea totala a tranzactiei ridicindu-se la 510 milioane de dolari. Suma include volumul datoriilor Petromidiei, de 340 milioane dolari, aportul la majorarea de capital, de 205 milioane dolari, investitiile din urmatorii trei ani, de 20 milioane dolari si cumpararea pachetului de actiuni. FPS a vindut pachetul de 69,991% de actiuni la valoarea a 2 dolari pe actiune. Plata actiunilor se va face in trei rate, din care prima, reprezentind 35% din valoarea totala a actiunilor achizitionate, trebuie facuta in maximum 90 de zile de la data semnarii contractului. Potrivit presedintelui FPS, Radu Sirbu, garantia de participare depusa de Rompetrol pentru participarea la licitatie a fost deja transformata in avans de plata. Celelalte doua rate vor fi platite in urmatorii doi ani. Radu Sirbu a declarat ca Rompetrol va beneficia in speta de aceleasi facilitati acordate prin ordonanta de guvern societatii Akmaya. Conform contractului, Rompetrol nu poate efectua concedieri colective pentru o perioada de cinci ani. Pentru a nu fi acuzati de existenta unui conflict de interese, presedintele Consiliului de Administratie al Rompetrol, Dinu Patriciu, a declarat ca societatea sa s-a retras de la managementul SC Conpet SA. GABRIELA TINTEANU Sondaj "Evenimentul zilei" Ce se mai poate face azi cu 100 de milioane de lei? O suta de milioane de lei nu reprezinta la ora actuala o suma impresionanta pentru cineva care intentioneaza sa deschida o afacere pe cont propriu. Aceasta deoarece, tradusa in "moneda forte", n-ar reprezenta decit echivalentul a vreo patru mii de dolari. Ceea ce pentru o investitie initiala este extrem de putin, in conditiile in care o garsoniera, care ar putea fi folosita drept sediu de firma, costa pe piata libera aproximativ opt-noua mii de dolari. Cei mai putini dispusi sa initieze o afacere ar putea investi pe piata de capital sau ar putea depozita banii intr-o banca. Insa, in Romania, profitul obtinut de pe urma investitiilor pe piata de capital nu este, deocamdata, pe masura asteptarilor. De asemenea, depozitarea banilor intr-o banca sau intr-o societate de asigurari nu ar aduce un profit satisfacator. Speram ca parerile exprimate - mai in gluma, mai in serios - de cei chestionati de noi va vor inspira in cazul in care ati vrea sa faceti o investitie si aveti la dispozitie 100 de milioane de lei. Totodata, asteptam si ideile dumneavoastra de afaceri (deja testate sau in stadiu de proiect) avind acelasi punct de plecare: ce se mai poate Simona Marinescu, secretar de stat in Ministerul Muncii si Protectiei Sociale (MMPS) : "E o intrebare bine venita pentru ca tocmai acum noi ne ocupam de acele microcredite pentru afaceri, ale caror valori sint tot de 100-200 de milioane de lei (n.r. - maximum 220 de milioane de lei). Daca as avea 100 de milioane de lei i-as investi intr-o firma de servicii casnice. Intii mi-as deschide firma, apoi as constitui un cont bancar si mi-as cumpara echipamentele minimale, un telefon, un fax, mobilierul de birou, poate si un calculator - care este absolut necesar pentru a constitui o baza de date referitoare la clienti si la persoanele care cauta un loc de munca. De ce m-am gindit tocmai la o asemenea afacere? Pentru ca nu sint multe firme cu asemenea profil pe piata si sint foarte multi care ar avea nevoie de ele. De exemplu, firme care au nevoie de servicii de curatenie rapida la sfirsitul programului. In ceea ce priveste materiile prime, pentru inceput, as incerca sa le iau pe barter (n.r. - la schimb cu publicitate sau alte servicii), pentru a mai economisi bani. In felul acesta, profitul iese rapid, mai ales in Bucuresti, unde sint atitea companii. Important este sa ai oameni de calitate cu care sa faci treaba. Intr-un an de zile, cu 25 de angajati - la care as aloca un buget de aproximativ 50 de milioane de lei si vreo 10 - 20 de milioane de lei pentru materii prime, indraznesc sa estimez un profit lunar de 10 - 12 la suta". (O.P.) Decebal Traian Remes, ministrul finantelor: "Daca as avea 100 de milioane de lei i-as lasa in spitalul asta in care sint, sa-si mai acopere nevoile cu ei. As vrea sa poata profita de asta macar viitorii pacienti", ne-a declarat ministrul finantelor de pe patul Spitalului de Urgenta Floreasca, unde se afla internat pentru piciorul rupt. L-am intrebat, totusi, ce ar fi facut cu suma respectiva daca nu s-ar fi aflat in spital, Remes a spus: "As fi avut ginduri mai lumesti...", fara a mai preciza care sint acelea. (O.P.) Ludovic Orban, presedintele Agentiei Nationale a Functionarilor Publici (ANFP): "100 de milioane i-as investi intr-o fabrica de ulei. Bineinteles ca banii nu mi-ar ajunge, dar as incerca sa mai obtin si un credit bancar ca sa ma dezvolt. Dar, de la inceput, as incepe cu o instalatie care da randament, dar la mina a doua, si cu un sediu undeva, in mediul rural, pentru ca acolo ar fi mai ieftin. De ce m-am gindit la afacerea cu ulei? Pentru ca, pe termen scurt, as avea profit si mi-as recupera investitia rapid. Amortizarea investitiei s-ar face intr-un an, iar la o investitie de 100 de milioane de lei as avea profit, in aceeasi perioada, de aproximativ 20 de milioane de lei".(O.P.) Mihai Pandelas, director general al ANFP: "Daca as avea 100 de milioane de lei, mi-as plati datoriile, ca in bancul cu Bula. Stiti bancul? Cica Bula a cistigat la Loto 100 de milioane si ii raspunde unui prieten care il intreaba ce are de gind sa faca cu ei: 첦 sa-mi iau o garsoniera, asa, mai mica, sa-mi mai ramina ceva. 첯i cu restul ce faci?, il intreaba prietenul. 첧ai o sa-mi iau si o Dacie, asa, mai veche, sa-mi mai ramina ceva, raspunde Bula. 첯i cu restul?, il intreaba din nou prietenul. 첦 sa-mi platesc datoriile, raspunde acesta. 첚i, si cu restul ce faci?, intreaba, din nou, prietenul curios. 첧e restul da-i dracului, sa mai astepte!, raspunde Bula furios. Asa si eu: dintr-o suta de milioane ce sa fac mai intii?" (O.P.) Viorel Catarama, patronul firmei Elvila: "Daca as avea acum doar 100 de milioane de lei, adica aproximativ 4.000 de dolari, si ar trebui sa incep acum o afacere, as face exact ceea ce am facut in 1990, o firma pentru producerea si comercializarea mobilei. Trebuie totdeauna sa alegi domeniul la care te pricepi cel mai bine. Cum as reusi sa inmultesc acesti bani, in conditiile economice actuale? Acesta este secretul afacerilor, sa stii cum sa investesti, cum sa dramuiesti si cum sa inmultesti banii. Capitalul cu care eu mi-am inceput afacerile in 1990 a fost de 1.000 de dolari". (G.T.) Mugur Isarescu, prim-ministrul Romaniei: "Daca as avea acesti bani, acum i-as investi din nou in lei. Mai concret, m-as indrepta catre titlurile de stat". Ovidiu Grecea, seful Corpului de Control din cadrul Ministerului Transporturilor: "As pune pe picioare o afacere de tiparire de afise si colante electorale. As incerca sa ma implic puternic in campania electorala, dar as merge in special pe flerul meu, ghicind cine va fi presedinte si cine va detine majoritatea in parlament. Este o afacere din care poti cistiga de 10 ori mai mult". Meditind, mai in gluma, mai in serios, Grecea a afirmat initial ca "Cei 4.000 de dolari, adica 100 de milioane de lei, ar fi tocmai buni pentru a-i lua locul lui Mugur Isarescu pe lista de asteptare de la Dacia Pitesti, pentru cumpararea unui automobil Dacia Nova". (G.T.) Alina State, 25 de ani, studenta: "Daca as avea 100 de milioane de lei, primul lucru pe care l-as face ar fi sa schimb aceasta suma in valuta si sa o pastrez. Nu i-as depune intr-o banca si in nici un caz nu i-as investi intr-un fond, pentru ca, dupa toate cele care s-au intimplat, nu mai am incredere in fondurile de investitii". (N.B.) Romanii si grecii se vor lupta inca o data pentru SNTR Privatizarea Societatii Nationale Tutunul Romanesc (SNTR) va fi reluata de la momentul confruntarii ofertelor finale ale firmelor InterAgro si Leaf Tobacco Michailidies, a anuntat ieri Ioan Muresan, ministrul agriculturii si alimentatiei. "Consultantii mei au ajuns la concluzia ca vom relua privatizarea din punctul in care au ramas cele doua firme pentru ca instanta nu a anulat intreg procesul de privatizare, ci procedura de numire a cistigatorului. Eu personal voi studia ofertele firmelor InterAgro si Leaf Tobacco, iar daca reiese ca firma greceasca vrea fragmentarea SNTR, aceasta va fi descalificata", a precizat Muresan. Ministrul agriculturii a aratat ca MAA va reinfiinta o comisie de privatizare si va numi Adunarea Generala a Actionarilor de la SNTR, precum si Consiliul de Administratie si presedintele acestuia. De asemenea, Muresan a adaugat ca privatizarea va fi reluata numai dupa ce MAA va primi motivarea deciziei Curtii Supreme de Justitie si certificatul fiscal de la Ministerul Finantelor (MF) si va prelua actiunile SNTR de la firma InterAgro. NICOLETA BURTAN 