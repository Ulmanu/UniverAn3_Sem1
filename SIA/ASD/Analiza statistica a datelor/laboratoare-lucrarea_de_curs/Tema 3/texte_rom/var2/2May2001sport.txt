 Dinamovistii viseaza sa faca plaja fara "remorci" In preziua meciului cu Petrolul Ploiesti, fotbalistii de la Dinamo isi doreau ieri, mai mult decit orice, sa poata sta tolaniti pe plaja Marii Negre. "E o zi asa de frumoasa, iar noi muncim de 1 Mai! E o vreme tocmai buna de mers pe litoral, insa fara "remorca"", au spus citiva jucatori ai campioanei. Numai ca, inscrisi in cursa de urmarire a Stelei, "ros-albii" nu-si permit sa traga pe dreapta. Elevii lui Cornel Dinu au intrat luni dupa-amiaza in cantonamentul de la Saftica. Ieri, de la ora 11.00, Mister a condus ultimul antrenament dinaintea jocului cu Petrolul, sedinta de pregatire la care a participat si Daniel Florea, aflat intr-o perioada de recuperare dupa o accidentare mai veche. Se preconizeaza reintrarea lui Vali Nastase, mutare care il va trimite din nou pe banca de rezerve pe Gica Mihali. In afara de Florea, impotriva "gazarilor" nu va juca nici fundasul Mugur Bolohan, suspendat, dupa ce simbata, in meciul cu FCM Bacau, a incasat cel de-al patrulea cartonas galben. Impotriva bacauanilor, suporterii "ciinilor rosii" au afisat un banner cu mesajul: "Bolo, esti baiat!". "Am vazut si eu acel banner, cind eram la incalzire. M-a surprins si pe mine. Nu stiu cine l-a facut. Cei care l-au vazut si-au facut probabil impresia ca am dat bani galeriei, insa n-am avut nici o legatura cu realizarea acelei pancarte. Cu siguranta si-au dat seama ca nu sint fata, de aceea mi-au scris acel mesaj", glumea ieri fostul rapidist. DANIEL CONTESCU Bucuroaia se lasa de fotbal daca nu revine printre "ciinii rosii" "Daca nu ajung la Dinamo, ma las de fotbal!". Cuvintele ii apartin fotbalistului Sorin Bucuroaia (23 de ani), mijlocasul de banda imprumutat de gruparea din Soseaua Stefan cel Mare echipei Gaz Metan Medias, ocupanta ultimei pozitii in Divizia A. Bucuroaia urmeaza sa revina in vara la Dinamo, formatie cu care mai are patru ani de contract. "Am jucat doi ani la Electromagnetica, doi ani la Cimpulung, unde l-am avut coleg pe Tames, iar acum sint imprumutat la Medias. Am promisiuni ca, din vara, voi face parte din lotul echipei Dinamo. In caz ca nu se va intimpla acest lucru, sint decis sa ma las de fotbal. Dinamo este viata mea, nici nu concep sa nu joc la aceasta echipa! Asta-iarna, am fost la turneul de sala de la Sibiu, iar inaintea inceperii acestei editii de campionat, am evoluat pentru Dinamo la Cupa Ligii", a declarat ieri micutul mijlocas, nimeni altul decit fiul administratorului de la stadionul "Dinamo". Ca unui "ciine" care se respecta, el are acasa un rotweiller, in virsta de sapte luni: "Il cheama Boris, ca pe ciinele lui Giani Kirita". Sorin intentioneaza ca la vara sa se insoare cu Veronica, studenta in ultimul an la Drept, de care il leaga o prietenie de cinci ani. DANIEL CONTESCU Codrea da de pamint cu pisicile Internationalul roman Paul Codrea, mijlocasul echipei de fotbal Genoa, si-a cumparat zilele trecute un ciine in virsta de doua luni, pe care l-a botezat "Loro". "Eu am mai avut ciini, dar nu de rasa. Dragostea pentru ciini o am de pe vremea cind jucam la Dinamo. Cred ca "Loro" e labrador, insa nu sint prea sigur de acest lucru, pentru ca prea musca tare. Acum, il maninca dintii si imi roade sireturile de la ghete. Cind il scot prin parc, toti copiii se aduna in jurul lui. Iubesc ciinii, dar nu suport pisicile. Cind pun mina pe ele, le trintesc de pamint!", a marturisit ieri Codrea. In ultima etapa de campionat, Genoa a remizat pe teren propriu, scor 0-0, in compania formatiei Pistoiese (gruparea la care este legitimat si ex-bistriteanul Cristi Tudor). "In Italia, chiar si in Serie B, se joaca un fotbal mai frumos decit in Divizia A din Romania. Fotbalul nu e asa de incilcit pe cit se spune. Mai mult, cind se pierde cite o partida, atmosfera nu este la fel de tensionata precum in campionatul nostru", marturiseste ex-pitesteanul, care a bifat toate cele 90 de minute ale jocului. Codrea isi petrece timpul liber stind alaturi de mama si sora sa. "Joc table cu mama si cistig mereu. N-am rival", a incheiat Codrea. DANIEL CONTESCU Stere a auzit de Ilinca la o casa de schimb valutar Viorel Ilinca, unul dintre vicepresedintii clubului FC Arges, a fost prezent simbata sub Timpa, dorind sa urmareasca la lucru echipa FC Brasov, care evolueaza astazi, in Trivale, in compania pitestenilor. Ilinca nu s-a aratat deloc impresionat de faptul ca brasovenii Iorga si Stere vor fi absenti din cauza cumulului de cartonase, afirmind: "Daca am ajuns sa-mi fie frica de ei, atunci mai bine ma las de fotbal". Nedorind sa ramina dator, mijlocasul Mihai Stere a afirmat ieri: "N-am auzit in viata mea de acest Ilinca. Ba, era sa uit. Parca odata, cind ma aflam prin Pitesti, i-am auzit pronuntindu-i-se numele in dreptul unei case de schimb valutar". ADI DOBRE "Piratul" Cursaru, luat la ciocanele de Pompiliu Popescu Catalin Cursaru, golgeterul echipei FCM Bacau, a ajuns pe miinile doctorului Pompiliu Popescu, medicul echipei nationale. Accidentat in urma cu zece zile, in timpul partidei cu Petrolul Ploiesti si diagnosticat cu o entorsa la glezna dreapta, "Piratul", cum este poreclit jucatorul moldovean, a fost zilele trecute la cabinetul cunoscutului terapeut. "Am zis ca innebunesc... Dupa ce mi-a bagat un ac in ureche, mi-a dat cu un ciocanel, in care erau alte sapte ace, direct in locul accidentarii. A lovit puternic si cu o intensitate mare timp de vreo 20 de secunde. Am avut dureri groaznice, insa mi-a promis ca simbata voi fi pe gazon in deplasarea de la Brasov. Tin legatura telefonic cu dinsul", ne-a declarat Cursaru, care va lipsi azi din prima garnitura aliniata de Gheorghe Poenaru in fata Rocarului. "Ce mi s-a parut iesit din comun este faptul ca fiecare dintre jucatorii tratati de nea Pompi are ciocanelul propriu. Poate sa sara singele si nu stii ce se poate intimpla. Are un dulap special cu astfel de instrumente", a afirmat jucatorul bacauan. Cursaru se afla pe pozitia a doua in clasamentul golgeterilor din Divizia A, cu 12 goluri, fiind devansat de dinamovistul Marius Niculae, cu 15 reusite. DANIEL NAZARE In procesul de calomnie intentat de Violeta Beclea, Gabriela Szabo a trimis in locul sau copia unor bilete de avion Atleta Gabriela Szabo nu s-a prezentat in fata instantei nici luni, la cel de-al doilea termen al procesului de calomnie care i-a fost intentat de sportiva Violeta Beclea Szekely. Daca la prima infatisare, cea din 19 martie, Szabo a lipsit de la proces sub motivul ca era la Cluj, unde isi sustinea examenul de licenta la Facultatea de Educatie Fizica si Sport, la cel de-al doilea termen, ea nu s-a prezentat pentru ca este intr-un cantonament in strainatate. In locul atletei, judecatorii nu au vazut decit copia unor bilete de avion, prezentate instantei de catre avocati. La urmatorul termen de judecata, stabilit pentru 28 mai, Gabriela Szabo va trebui sa-si demonstreze absenta din tara cu ajutorul vizelor de pe pasaport. Beclea a dat-o in judecata pe Szabo pentru insulta, deoarece aceasta a afirmat ca reclamanta nu a fost invitata la un concurs international pentru ca este urita. Pentru aceasta insulta, Beclea solicita compensatii materiale in valoare de 150.000 de dolari. Gabriela Szabo a mai fost data in judecata, pentru calomnie, si de Carmen Hados, despre care a afirmat ca este "alcoolica si drogata". Prima infatisare, in acest proces, a fost stabilita pentru data de 4 mai. La rindul ei, Szabo a dat-o in judecata pe Beclea, tot pentru calomnie, solicitindu-i daune in valoare tot de 150.000 de dolari. Acest al treilea proces va incepe la data de 8 mai. VASILE SURCEL Ilie Dumitrescu: "Sint un naiv" Ilie Dumitrescu, antrenorul principal al echipei de fotbal Otelul Galati si debutant in acest sezon in noua sa meserie, a spart gheata si in fata Comisiei de Disciplina a LPF. Fostul jucator stelist a fost judecat ieri pentru eliminarea suferita simbata, in minutul 51 al partidei de la Bistrita, dintre Gloria si Otelul. Ilie a fost trimis in tribuna de "centralul" Dudu Georgescu Jr., dupa ce a protestat la citeva decizii ale asistentului Cornel Fecioru. Tehnicianul "marinarilor de apa dulce" a primit avertisment, fiind la prima sa abatere, dar a fost amendat in schimb cu 15 milioane de lei. Dumitrescu si-a recunoscut greseala, comisia tinind cont si de faptul ca Dudu Georgescu Jr. a scris in raportul de arbitraj faptul ca antrenorul galatean si-a cerut scuze imediat dupa meci. "Sint un naiv", a marturisit, dezamagit, Ilie Dumitrescu. "Realizez ca platesc tribut faptului ca am fost prea mult plecat din tara si am alta viziune asupra fotbalului. De-acum incolo o sa fiu mai cuminte". Comisia de Disciplina l-a amendat, tot ieri, si pe Vicentiu Iorgulescu, directorul sportiv de la FC National, cu 5 milioane de lei, pentru o abatere asemanatoare cu a antrenorului galatean. Iorgulescu a primit si el avertisment. Eliminat in timpul partidei cu Rocar, pitesteanul Attila Ghinda a primit doua etape de suspendare si 700.000 de lei amenda. ADI DOBRE Flick-flack Geambasul Manea pune ochii pe hipodrom Marian Manea, vicepresedinte la Astra Ploiesti si actionar principal al divizionarei B Metalul Plopeni, doreste sa cumpere Hipodromul de Trap din Orasul Aurului Negru, singura arena de profil din Romania. Proprietar de cai si patron al mai multor firme in judetul Prahova, Manea va participa la licitatia organizata in curind de Ministerul Agriculturii. Ministerul de resort a trimis deja un expert contabil, care a demarat actiunea de evaluare a activelor batrinului hipodrom ploiestean. Dupa un calcul sumar, suprafata de 19 hectare, care cuprinde pista de trap, anexele si tribuna, este evaluata la aproximativ 19 miliarde de lei, chiar daca pasionatii de curse sint de parere ca 10 miliarde reprezinta de fapt suma reala. Marian Manea va participa la licitatie pe doua fronturi, alaturi de Societatea Romana de Trap, a crescatorilor particulari, dar si cu una dintre firmele sale. La disputa se va inscrie, se pare, si o societate italiana, care are inchiriat in acest moment restaurantul de la tribuna oficiala a hipodromului. (A.D.) Mort de astm la 0-7 Bruno Siqueria, un suporter al formatiei de fotbal braziliene Botafogo, a decedat dupa o criza astmatica suferita in timpul partidei pe care favoritii sai au pierdut-o la un scor incredibil, 0-7, in fata rivalilor de la Vasco da Gama. Victima, in virsta de 20 de ani, a fost transportata de urgenta la spital, insa a murit in ambulanta. Botafogo, o grupare cu traditie in fotbalul brazilian, traverseaza una dintre cele mai nefaste perioade din existenta sa. Formatia braziliana a facut legea in campionatul din "Tara Cafelei" in anii 60, atunci cind in rindurile echipei evolua si legendarul "diavol schiop" Garrincha.(D.N.) Cocaina, bat-o vina Pernell Whitaker, fost campion olimpic si mondial de box, a fost internat duminica intr-un spital din Virginia Beach pentru o supradoza de cocaina, releva AFP. Un apropiat al boxerului a declarat ca acesta ar fi luat cocaina dupa ce simbata, intr-un meci disputat in localitatea Lake Tahoe, din Nevada, Pernell a fost invins prin abandon de mexicanul Carlos Bojorquez. In virsta de 37 de ani, Whitaker a cistigat sase titluri mondiale la patru categorii de greutate diferite si un titlu olimpic, in 1984, inainte de a trece la profesionism. Meciul de simbata a fost primul joc disputat de Pernell dupa ce, acum doi ani, fusese invins de actualul campion mondial al categoriei semi-mijlocie (WBA, WBC si IBF), Felix Trinidad. (H.H.) Epidemie italiana de nandrolon Ca si cum lista nu ar fi fost destul de lunga, inca doi fotbalisti italieni au fost depistati pozitiv cu nandrolon. Stirea, facuta publica de Comitetul Olimpic Italian (CONI), a fost data dupa ce contraexpertiza realizata pe esantioanele de urina ale celor doi a confirmat prezenta substantelor norandrosteron si noretiocolanolan, doua subproduse ale nandrolonului. Nicola Caccia, 31 de ani, si Stefano Sacchetti, 29 de ani, ambii jucatori ai divizionarei secunde Piacenza, au fost supusi controlului antidoping dupa meciul din campionat cu Sampdoria Genova, disputat pe 23 decembrie. Comisia antidoping a CONI urmeaza sa decida daca va trimite sau nu dosarul celor doi la Comisia de disciplina a Federatiei Italiene de Fotbal. (H.H.) Valencia se-nteapa cu vitamine Leeds United si Valencia se intilnesc asta-seara in prima mansa a semifinalelor Ligii Campionilor, confruntare care va putea fi urmarita pe postul PRO TV, de la ora 21.30. Intilnirea, programata pe stadionul "Elland Road", opune formatia engleza, debutanta in aceasta competitie, si gruparea "liliecilor", finalista de anul trecut. Jucatorul roman Adrian Ilie, desi refacut, nu a intrat nici de aceasta data in vederile antrenorului de la Valencia, argentinianul Hector Cuper. "Cobra" n-a facut deplasarea in Insula, atacantul fiind lasat acasa de conducerea tehnica a spaniolilor. Traditia confruntarilor directe este de partea celor de la Leeds, care s-au impus de doua ori (1-0 si 2-0), de alte doua ori partidele incheindu-se cu acelasi scor (1-1). Mansele respective s-au disputat in editiile 1965-1966 si 1966-1967, in Cupa Oraselor Tirguri, actuala Cupa UEFA. Printre jucatorii englezi din acele timpuri se numara si Jackie Charlton, poreclit "Girafa", ulterior antrenor al reprezentativei Irlandei la inceputul anilor '90. Interesant este faptul ca ambele cluburi s-au infiintat in acelasi an, 1919. Inaintea partidei de asta-seara, mai multor jucatori de la Valencia li s-au facut injectii cu vitamine, deoarece ritmul partidelor jucate de iberici este infernal. "Este un tratament de regenerare care ii ajuta pe fotbalisti sa fie in forma, in ciuda faptului ca disputa o multime de meciuri intr-un timp foarte scurt", a afirmat Jorge Candel, medicul "liliecilor". De mentionat ca 13 jucatori de baza ai celor doua formatii sint in pragul suspendarii pentru partida retur de pe stadionul "Mestalla" din cauza cartonaselor galbene. Meciul va fi condus la centru de cunoscutul arbitru italian Pierluigi Collina, in virsta de 41 de ani, aflat la a cincea "borna" in aceasta editie a Ligii Campionilor. Rezultatul meciului Real Madrid - Bayern München, joc disputat aseara tirziu, nu ne-a parvenit pina la inchiderea editiei. DANIEL NAZARE Vai de Ai Fujinuma in fata Mihaelei Steff Mihaela Steff, valoroasa jucatoare romanca de tenis de masa, s-a calificat ieri in turul al treilea (16-imi) al turneului de simplu-feminin din cadrul Campionatelor Mondiale de la Osaka (Japonia). Steff a intrecut-o in turul al doilea pe sportiva nipona Ai Fujinuma, scor 21-16, 11-21, 21-14, 21-10. Si Otilia Badescu, o alta romanca angrenata in competitie, s-a calificat in aceeasi faza, dupa ce a invins-o pe Alena Vahovkova (Cehia), scor 21-10, 21-9, 21-13. Ana Gogorita a parasit concursul, fiind batuta de Jing Jun Hong (Singapore), scor 13-21, 21-19, 13-21, 11-21. Adriana Nastase a fost eliminata, inca din primul tur, de chinezoaica Niu Jianfeng. La baieti, singurul roman care s-a calificat in turul al doilea a fost Adrian Crisan, datorita forfait-ului declarat de adversarul sau, austriacul Kostadin Lengerov. Constantin Cioti a fost eliminat de Jorgen Persson (Suedia) si Andrei Filimon a clacat in fata danezului Michael Maze. MARGARIT BANUTA Cererea de bilete la CM 2002 provoaca un colaps Serverul pentru site-ul Internet al FIFA a fost blocat, duminica, deoarece opt milioane de persoane l-au accesat pentru a se inscrie in vederea obtinerii de bilete la meciurile din cadrul Cupei Mondiale din anul 2002, releva AFP. Serverul nu poate inregistra mai mult de 2.000 de cereri pe ora, in momentul in care s-a blocat, pe site aparind un mesaj care anunta ca solicitarile de bilete intrec oferta. Purtatorul de cuvint al FIFA a declarat ca s-au primit solicitari din 120 de tari, in mod special din Japonia, Coreea de Sud, Marea Britanie, Germania, Franta si Hong-Kong. Biletele pentru turneul final al Cupei Mondiale din 2002 sint comercializate de firma Byrom Plc. Un responsabil al companiei, Jaime Byron, a declarat ca 1,45 milioane de bilete vor fi puse in vinzare in Coreea de Sud si Japonia, 580.000 de bilete vor fi acordate federatiilor nationale, 250.000 de tichete vor fi comercializate pentru publicul international si aproximativ 600.000 de bilete vor fi oferite partenerilor comerciali ai competitiei mondiale. (H.H.) Din respect pentru Bush Andrew Ilie, tenismanul australian de origine romana, n-a avut tupeu ieri, la Houston, sa-si puna in practica obiceiul de a-si arunca tricoul in tribune dupa fiecare victorie. Si asta pentru ca printre spectatorii din fata sa se afla fostul cuplu prezidential, George si Barbara Bush, locatari ai Casei Albe in perioada 1988-1992. Acest fapt s-a petrecut la Clay Court Championships, turneu disputat zilele acestea in Texas. Ilie l-a invins pe germanul Lars Burgsmüller, scor 6-3, 7-5, in primul tur. Dar romano-australianul a spus ca nu i-a trecut prin minte sa-si arunce tricoul transpirat in fata lui George Bush si a sotiei sale, Barbara. "Nu cred ca s-ar fi bucurat sa se trezeasca, brusc, cu un tricou asudat si plin de zgura in plina fata. Niciodata nu am mai jucat in fata unui ex-presedinte. A fost magulitor, dar am resimtit mult mai multa presiune ca de obicei". Norocosul care a primit bluza lui Andrew a fost un copil de mingi. (M.B.) Zidane insfaca un milion de dolari pe luna! Zinedine Zidane, mijlocasul francez al echipei italiene de fotbal Juventus Torino, pare a fi cel mai bine platit jucator din lume. Cel putin asa reiese dintr-o ancheta a prestigiosului saptaminal de specialitate "France Football". In fapt, fotbalistii care ocupa primele trei locuri in acest clasament al veniturilor anuale activeaza toti in Serie A, prima liga italiana. "Zizou" incaseaza in 12 luni aproximativ 12 milioane de dolari, adica luna si milionul de "verzisori". Al doilea in top este argentinianul Gabriel Omar Batistuta, atacantul echipei AS Roma, cu 9 milioane. Pe locul al treilea se situeaza, in ciuda faptului ca nu a mai jucat de mai bine de un an, brazilianul Ronaldo (Inter Milano), cu 7,8 milioane. In Primera Division, cei mai multi bani ii incaseaza Raul, atacantul de la Real Madrid, acesta sarutindu-si ghiulul pentru 7,6 milioane de dolari anual. David Beckham (Manchester United), cel mai bine platit fotbalist din Premier League, se afla abia pe locul 10 in aceasta ierarhie, cu venituri insumate la aproximativ 3,6 milioane de dolari. Interesant este ca "Spice Boy" este depasit in clasament si de japonezul Hidetoshi Nakata (AS Roma), care, desi nu este o prezenta constanta in primul "11" trimis in teren de antrenorul Fabio Capello, ridica de la banca peste 4,5 milioane de dolari pe an. MARGARIT BANUTA Flash 10 morti si 51 de raniti pe un stadion din Congo 10 persoane au decedat si alte 51 au fost ranite dupa o partida de fotbal din Republica Democrata Congo, confruntare intre echipele Lupopo si Tout Paissant Mazembe, derby-ul campionatului din aceasta tara. Cauza tragediei a constituit-o incaierarea dintre cele doua grupuri de sustinatori care au invadat terenul de joc, dar si numarul prea mare de persoane prezente pe arena africana. Conform unui martor ocular, un gard al unei tribune s-a prabusit peste mai multi spectatori din cauza presiunii multimii, inregistrindu-se mai multe victime, luptele dintre fani generind si ele alti raniti. Guvernatorul provinciei Katanga a anuntat ca incasarile de la meciul respectiv vor fi folosite pentru funeralii si spitalizarea celor raniti. (D.N.) Fotbalist cu nume de trupa rock Este cunoscut faptul ca multi dintre jucatorii brazilieni de fotbal au nume mai ciudate, cele mai multe provenind de la personaje biblice sau istorice. Insa echipa din Iraty se poate mindri ca in lotul ei figureaza jucatorul cu cel mai ciudat nume din intregul continent sud-american, indica revista electronica Onefootball.com. Noul golgeter al echipei poarta, dupa crestinare, numele de Creedence Clearwater, preluat dupa numele uneia dintre cele mai de succes trupe rock ale anilor '70, Creedence Clearwater Revival. Mai surprinzator este faptul ca jucatorul nu are nici un complex, ba chiar isi roaga colegii de echipa, care-l apeleaza "Iraty", sa-l strige cu numele pe care i l-a pus tatal sau. "Tatal meu a fost un mare fan al formatiei americane si cred ca mi-a ales foarte bine numele", precizeza Creedence. (H.H.) Audieri in procesul Otelea Procesul "Otelea" a continuat luni la Curtea Suprema de Justitie, prin audierea a trei dintre martorii citati in rechizitoriul cauzei. Primul dintre acestia, Petru Piturca, contabil-sef al Clubului Steaua pina in anul 1995, a declarat ca, dupa incheierea contractului de transfer al jucatorului Ilie Dumitrescu la Tottenham Hotspur, singura sa preocupare a fost ca banii obtinuti, 2,5 milioane de dolari, sa intre in gestiunea clubului. Valuta a venit in doua transe, una de 1,5 milioane dolari si alta de un milion. In contract nu se specifica procentul care revenea clubului, intermediarilor si jucatorului. Martorul a mai aratat ca MApN nu s-a preocupat de finantarea propriilor sportivi si ca, in cel mai bun an, banii veniti de la Armata au acoperit doar 21a din necesitatile Clubului Steaua. Al doilea martor, Hristu Marzavan, contabil-sef al clubului, din 1995 pina acum, a declarat ca la controlul financiar s-a constatat ca exista un singur contract de transfer al lui Ilie Dumitrescu, cel in valoare de 2,5 milioane dolari, dar acest contract nu avea numar de inregistrare. Al treilea martor, Marcel Puscas, a descris doar procedura utilizata la transferul unor jucatori. Considerati drept doi dintre cei mai importanti martori, Ilie Dumitrescu si Constantin Matei nu s-au prezentat in fata judecatorilor. Ei urmeaza sa fie audiati la urmatorul termen al procesului, stabilit pentru 28 mai . (V.S.) [33][pl.dll?rid=expresro] 