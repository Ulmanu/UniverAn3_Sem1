 Doar Turcia este mai prost vazuta de cetatenii tarilor membre ale UE Europenii strimba din nas cind e vorba de romani Aderarea Romaniei si Turciei la UE nu este agreata de statele membre UE. Cele doua tari "beneficiaza" de cel mai scazut sprijin al locuitorilor statelor membre ale Uniunii Europene in privinta aderarii, dupa cum se arata in datele publicate de editia de primavara a "Eurobarometrului". Conform unui sondaj efectuat la cererea Comisiei Europene, 48 la suta din cetatenii UE sprijina aderarea Maltei la Uniunea Europeana, iar 46 la suta pe cea a Ungariei. Ultimele locuri in topul preferintelor cetatenilor celor 15 state membre ale Uniunii sint ocupate de Bulgaria (35 la suta), Romania (33 la suta) si Turcia (30 la suta). De cel mai mare sprijin pentru aderare, adica 70 la suta, se bucura Elvetia si Norvegia. TEODORA GEORGESCU Politicienii au muncit de 1 Mai Mihai Razvan Ungureanu si-a inaugurat biroul de emisar special Politicieni, diplomati si oameni de afaceri s-au calcat pe picioare de Ziua Muncii. Motivul: deschiderea biroului de la Bucuresti al emisarului special al coordonatorului Pactului de Stabilitate, Mihai Razvan Ungureanu. Invitati speciali: Presedintele Romaniei, Ion Iliescu, si coordonatorul Pactului de Stabilitate, Bodo Hombach. Gazda: Mihai, cum ii spune cu multa caldura Bodo Hombach fostului secretar de stat din MAE. Marii absenti: premierul Adrian Nastase, ministrul de externe, Mircea Geoana, plecat din tara, si Andrei Plesu, cel in umbra caruia "a crescut" Ungureanu. A fost prezent in schimb presedintele PNL, Valeriu Stoica, care s-a conversat destul de mult cu Ilie Nastase si cu Gheorghe Onisoru, presedintele CNSAS. Varujan Vosganian, presedintele UFD, care a stat de vorba cu taranistii Remus Opris si Dudu Ionescu. Au tinut sa participe la eveniment si analistii politici Cornel Codita, Dorel Sandor si Emil Hurezeanu, iar Zoe Petre a venit special pentru a-l felicita pe Ungureanu. Mircea Geoana, care nu a putut veni, si-a trimis trei reprezentanti: pe secretarii de stat Mihnea Motoc si Cristian Colteanu si pe secretarul general, Sabin Pop. Nu au lipsit ambasadorii acreditati la Bucuresti, in frunte cu cel al Suediei, tara care detine presedintia UE. Mihai Razvan Ungureanu va avea de acum inainte misiunea de a reprezenta tarile beneficiare ale Pactului (Albania, Bosnia-Hertegovina, Bulgaria, Croatia, Grecia, Macedonia, Romania, Slovenia, Turcia si Iugoslavia) in relatiile cu tarile care vor da banii pentru proiecte de dezvoltare. Va trebui sa medieze dialogul intre tarile beneficiare si institutiile financiare internationale, va verifica stadiul implementarii proiectelor si va facilita contactele dintre oamenii de afaceri din regiune. Existenta unui astfel de birou la Bucuresti si faptul ca emisarul lui Bodo Hombach este un roman poate aduce avantaje Romaniei in relatiile cu UE si NATO. Bodo Hombach: "Ma bazez foarte mult pe Mihai" Extrem de emotionat, Mihai Razvan Ungureanu a tinut sa-i multumeasca in primul rind lui Mircea Geoana pentru ca l-a ajutat sa-si gaseasca un birou. Acesta este, de fapt, o cladire aflata linga Ministerul Afacerilor Externe, cunoscuta drept "Casa Eminescu". Mult mai destins a fost Bodo Hombach, coordonatorul Pactului de Stabilitate. Acesta s-a minunat mai intii de faptul ca la Bucuresti, de Ziua Muncii, nu sint demonstratii. "In Germania exista, unele pasnice, altele nu, si totusi n-ar spune nimeni ca in Germania nu este stabilitate". Apoi, plin de umor, a facut o comparatie intre Europa de vest si cea de est: "Eu sint un dirijor care incearca sa obtina un ritm rapid dintr-o muzica lenta. In tarile din Europa de vest aceasta lentoare este o terapie impotriva stresului. Dar in Europa de est aceasta lentoare ar fi o boala". El a adaugat ca "lupta impotriva lentorii este o chestiune morala si politica". Plin de verva, Bodo Hombach a povestit cum afla el lucruri bune despre Romania din avion, stind de vorba cu oameni de afaceri care au avut succes in tara noastra. Drept urmare, Hombach este de parere ca trebuie spuse la Bruxelles si lucrurile bune care se intimpla in Romania, nu numai cele rele, pentru ca altfel "nu vine nimeni aici". Hombach a precizat ca, pe linga banii publici, in Pactul de Stabilitate este mult mai important sa fie atrasi investitori privati care sa "descatuseze economia". Dar pentru aceasta "trebuie date legi care sa faca placere investitorilor si legi fiscale atit de bune incit sa-ti faca placere sa platesti taxe". Bodo Hombach si-a incheiat discursul spunind: "Ma bazez foarte mult pe Mihai!". Ion Iliescu: "Romania este chiar in centrul Europei" Presedintele Ion Iliescu a tinut sa-i explice lui Bodo Hombach, dupa dezvelirea hartii cu tarile care fac parte din Pactul de Stabilitate pentru Europa de sud-est, ca Romania, din punct de vedere strict geografic, este chiar in centrul Europei, "fiind la distanta egala intre Oceanul Atlantic si Muntii Urali". Observatie care l-a facut pe coordonatorul Pactului de Stabilitate sa rida, dar sa atraga atentia ca din punct de vedere economic nu sintem la nivelul tarilor din centrul Europei. TEODORA GEORGESCU Nastase ii ajuta pe moldoveni sa-si faca pasapoarte Dificultatile cauzate de costurile legate de introducerea pasapoartelor necesare cetatenilor moldoveni care vor intra in Romania ar putea fi solutionate cu sprijinul reprezentantilor Pactului de Stabilitate in Europa de Sud-Est, dar si cu contributii romanesti, a afirmat marti primul-ministru Adrian Nastase, dupa intilnirea cu presedintele Republicii Moldova, Vladimir Voronin. Introducerea pasapoartelor trebuie facuta pina la sfirsitul lunii iunie. Costurile legate de introducerea pasapoartelor sint estimate de catre reprezentantii Pactulului de Stabilitate la 2,5 milioane de dolari. Tot prin Pactul de Stabilitate ar putea fi finantata construirea caii ferate intre Ungheni si Chisinau. Premierul roman considera necesar ca relatiile economice dintre cele doua tari sa se intensifice. La rindul sau, Vladimir Voronin a afirmat ca Republica Moldova este dispusa sa continue dezvoltarea relatiilor bilaterale in toate domeniile cu Romania, inclusiv prin deschiderea unor centre economice de afaceri la Bucuresti si la Chisinau. S-a mai stabilit ca in Guvernul Republicii Moldova sa existe o structura care sa gestioneze relatiile cu Romania, asa cum in Guvernul Romaniei exista, la nivelul primului-ministru, un Oficiu pentru Relatiile cu Republica Moldova. Iliescu promite libera circulatie a moldovenilor Problema pasapoartelor a fost abordata de catre Vladimir Voronin si la intilnirea cu presedintele Ion Iliescu de la Palatul Cotroceni. Ocazie cu care Ion Iliescu a tinut sa precizeze faptul ca securizarea frontierei de est a Romaniei si introducerea pasapoartelor nu presupun ingradirea circulatiei cetatenilor Republicii Moldova si Ucrainei. La rindul sau, Vladimir Voronin a explicat ca limba rusa nu este limba oficiala in Republica Moldova, ci a doua limba de comunicare, iar acest lucru se intimpla inca din 1989. Ion Iliescu a declarat ca Voronin l-a informat asupra discutiilor pe care le-a avut la Moscova cu presedintele rus, Vladimir Putin. "Se profileaza, se pare, o solutie pentru eliberarea lui Ilie Ilascu si este un pas important si se cauta solutii si in ceea ce priveste problema Transnistriei", a adaugat Iliescu. De asemenea, cei doi sefi de stat au hotarit ca relatiile dintre cele doua tari sa fie abordate pragmatic, facindu-se abstractie de deosebirile de natura politica si ideologica. "Problemele de ideologie le lasam ca viata sa le aseze pe o temelie concreta si realista", a spus Iliescu. Ion Iliescu a acceptat invitatia lui Voronin de a face o vizita oficiala in Moldova. LUCIAN PURCAREANU Reprezentantii tarilor balcanice roaga Occidentul Dati-ne bani sa fim curati Securitate maxima la Palatul Parlamentului: opt sefi de stat, printre care cei ai Albaniei si Macedoniei, si reprezentantii altor sapte state din regiune s-au adunat la Bucuresti pentru a pune bazele unei colaborari pentru protectia Dunarii si Carpatilor, dar si pentru cooperare economica. "Patronii" celui mai mare summit pe probleme de mediu din acest an au fost Printul Philip, Duce de Edinburgh, presedinte de onoare al Fundatiei Mondiale pentru Protectia Mediului, si presedintele Romaniei, Ion Iliescu. Seful statului a vrut sa fie o gazda perfecta. L-a plimbat pe Printul Philip prin Palatul Parlamentului, a zimbit tot timpul, a facut pe traducatorul si a condus lucrarile reuniunii. Aceasta s-a incheiat cu adoptarea Declaratiei de la Bucuresti privind protectia mediului si dezvoltarea durabila in regiunea carpato-dunareana. Presedintele Moldovei, Vladimir Voronin, adept al oficializarii limbii ruse in tara sa, a vorbit la Bucuresti numai in limba romana. Presedintele Macedoniei, Boris Trajkovski, care a sosit cu o zi intirziere la reuniune din cauza atacurilor albanezilor, a semnat Tratatul de prietenie cu Romania, dupa care a zburat in SUA pentru a cere ajutorul americanilor. Presedintele Bulgariei, Petar Stoianov, a intirziat 15 minute la bilaterala cu Ion Iliescu deoarece a stat mai intii de vorba cu omologul sau macedonean. Strabatind din nou meandrele concretului Printul Philip a atras atentia ca zona carpato-danubiana este "amenintata de dezvoltare si exploatare". Ion Iliescu a vorbit despre "neincetata armonie a omului cu natura" si despre "cumintenia si armonia naturii care au insufletit mereu interactiunea umana". "Vreau sa beau apa si de la robinetul apartamentului meu, nu numai din sticla", a declarat presedintele Croatiei, Stipe Mesic, reusind sa-i faca pe participantii la reuniune sa rida in hohote. Una peste alta, reprezentantii tuturor celor 15 state participante s-au pronuntat in favoarea cooperarii si colaborarii, dar au cerut sprijin financiar de la comunitatea internationala pentru protectia mediului, tarile din regiune fiind mult prea sarace pentru astfel de proiecte. Mesaj catre teroristii albanezi Presedintele Macedoniei, Boris Trajkovski, a tinut neaparat sa transmita de la Bucuresti un mesaj clar teroristilor albanezi care au atacat simbata tara sa: "Este un act terorist, las si demonic. Daca mai exista vreun dubiu asupra lor, acum nu mai e. Sint teroristi si nimic mai mult. Nu ne vom inclina in fata acestor criminali. Este evident ca fortele care vor sa ne duca inapoi sint foarte active. Dar vreau sa transmit un mesaj foarte clar. Ele nu vor face sa sovaim de la linia strategica hotarita: integrarea europeana si euro-atlantica". Presedintele Albaniei, Rexhep Meidani, prezent si el la reuniunea de la Bucuresti, nu a vrut sa faca nici o referire la incidentele din nordul Macedoniei. In schimb, a cerut ca "Europa Occidentala sa manifeste clar solidaritate si chiar un spirit de sacrificiu si sa nu aplice in procesul aderarii la UE o statistica rece". Ion Iliescu, traducatorul lui Vladimir Voronin Presedintele Republicii Moldova, Vladimir Voronin, a avut un traducator de rang inalt la conferinta de presa a sefilor de stat: pe Ion Iliescu. Pentru ca Voronin a vorbit in limba romana, iar ceilalti presedinti nu au auzit in casca traducerea, Ion Iliescu a tradus in limba engleza spusele lui Voronin ca sa poata intelege toata lumea. Voronin a declarat in fata sefilor de stat ca este pentru aplicarea deciziei OSCE de retragere a trupelor si armamentului rusesc din Transnistria. Cit despre relatiile cu Romania, aflat pentru prima data in tara noastra, Voronin a declarat la un post public de televiziune ca "vecinii ii primesti de la Dumnezeu, nu ii alegi singur!". Declaratia de la Bucuresti Reprezentantii celor 15 state prezente la Bucuresti au semnat in finalul reuniunii un document politic care traseaza principiile colaborarii in domeniul mediului pentru o dezvoltare durabila a regiunii. Ca programe concrete, Ion Iliescu a propus: restabilirea functiei Dunarii drept importanta artera de navigatie, dezvoltarea amenajarilor portuare, formarea unor sisteme moderne de control al navigatiei, instalarea pe malurile Dunarii a unor complexe industriale, dezvoltarea flotei, activizarea turismului si reabilitarea ecologica a Dunarii. Tratatul de prietenie cu Macedonia a fost semnat Romania si Republica Macedonia au semnat, luni, la Bucuresti, Tratatul de prietenie si colaborare. Tratatul stipuleaza, in articolul 12, ca partile au luat nota de Recomandarea 1333/1997 a Adunarii Parlamentare a Consiliului Europei, referitoare la situatia culturii si limbii aromanilor. Conform acestei recomandari, Macedonia va trebui sa acorde drept aromanilor sa invete in limba materna, sa aiba acces la publicatii si emisiuni radiotelevizate. De asemenea, cele doua state s-au angajat sa aiba relatii de prietenie prin respectarea increderii, in conformitate cu principiile suveranitatii, integritatii teritoriale si respectarii drepturilor omului. Presedintele Romaniei, Ion Iliescu, a declarat ca denumirea de Republica Macedonia, care figureaza in Tratatul politic bilateral, a fost aleasa intrucit asa este ea inscrisa in Constitutia macedoneana, iar acest lucru nu afecteaza relatiile celor doua tari cu alte state din regiune. Denumirea de "Macedonia", asa cum este ea dorita de autoritatile de la Skopje, a fost viu contestata de Grecia deoarece in componenta Greciei intra si provincia istorica "Macedonia", folosirea aceleiasi denumiri fiind de natura sa provoace confuzii. Comunitatea internationala a dat cistig de cauza Greciei, recunoscind statul macedonean sub denumirea de "Fosta Republica Iugoslava a Macedoniei", prescurtat FYROM. Ion Iliescu a mai adaugat ca autoritatile romane ii privesc pe membrii minoritatilor romane din diverse tari ca pe "cetateni loiali ai statelor in care traiesc". TEODORA GEORGESCU Iliescu, mesaj catre presa Presedintele Ion Iliescu considera ca o lege a presei nu este justificata. In mesajul sau cu ocazia zilei de 3 mai, Ziua internationala a presei, Iliescu arata ca este de acord cu proiectul de lege privind accesul la informatii, adoptarea lui fiind "un pas inainte pe calea consolidarii libertatii presei". "Dreptul de a fi informat despre felul in care actioneaza institutiile statului, responsabilii politici si autoritatile publice, despre felul in care sint cheltuiti banii publici, este un drept fundamental al oricarui cetatean", sustine seful statului. Iliescu considera ca fata de legea informatiilor clasificate este nevoie de "o atitudine rationala" pentru ca in spatele "secretomaniei" sa nu se ascunda acte de coruptie sau incalcari ale legii. In plus, presedintele Iliescu mai sustine necesitatea unei legi a protejarii vietii private care sa fereasca cetateanul de "abuzurile celor care pot avea, prin orice mijloace si sub orice forma, acces la datele personale ale fiecaruia dintre noi".(L.P.) Kincses Elöd vrea despagubiri in valoare de 1 leu de la statul roman Avocatul muresean Kincses Elöd a anuntat, in cadrul unei conferinte de presa sustinuta luni, ca a actionat statul roman in judecata, pretinzind daune morale de un leu. Kincses a intentat acest proces, la Judecatoria Sectorului 5 din Bucuresti, pentru ca a fost radiat, in doua rinduri, de pe listele de candidati pentru Parlamentul Romaniei. Controversatul udemerist sustine ca astfel a fost discriminat fata de ceilalti candidati pentru Parlamentul Romaniei, mai ales fata de aceia care, desi aveau dubla certatenie, au candidat pentru Parlamentul Romaniei, cum ar fi Ilie Ilascu sau Leonida Lari. (D.B.) Liviu Ion, ambasador la Strasbourg Ambasadorul Romaniei la Strasbourg pe linga Consiliul Europei va fi Liviu Ion, dupa cum ne-au declarat surse diplomatice. Dupa ce a lucrat ca diplomat la misiunea Romaniei pe linga Consiliul Europei, el a devenit functionar international. Liviu Ion urmeaza sa fie audiat de comisiile de politica externa ale parlamentului. (T.G.) [19][pl.dll?rid=expresro] 