 Pedeserizarea balamucului Cinci medici, membri ai partidului de guvernamint, se lupta pentru fotoliul de director al Spitalului de Psihiatrie "Al. Obregia" Demisia de la conducerea Spitalului de Psihiatrie "Alexandru Obregia" a ultimului director, dr. Dan Prelipceanu, care a obtinut un record de stabilitate reusind sa conduca spitalul aproximativ trei ani si jumatate, a declansat o lupta acerba pentru vinarea postului respectiv. Multi dintre medicii care au mai fost directori ai Spitalului "Obregia", si care nu sint tocmai fara pata, se simt indreptatiti sa conduca din nou aceasta unitate sanitara. Interesant este un amanunt: toti sint membri PDSR. Spitalul "Alexandru Obregia" detine recordul pentru schimbarea celor mai multi directori (opt) dupa 1989. Ultimul dintre acestia, dr. Dan Prelipceanu, si-a dat demisia in cursul saptaminii trecute. Dintre ceilalti sapte "fosti", cinci doresc sa devina din nou directori ai spitalului, mai ales ca sint membri ai partidului de guvernamint: dr. Lidia Nica Udangiu, dr. Rodica Nastase, dr. George Budileanu, dr. Gabriela Marian si dr. Elena Gherman. Cu sustinere ba de la guvern, ba de la Cotroceni, ba prin forte proprii, acestia s-au prezentat la cabinetul ministrului sanatatii si familiei, dr. Daniela Bartos, autopropunindu-se in functia de director al Spitalului "Obregia". Desi dr. Bartos a confirmat prezenta acestora la MSF, cei in cauza au negat cu convingere, nu se stie din ce motiv, ca s-ar fi gindit la postul eliberat de dr. Prelipceanu. Daniela Bartos: "Are sustinere guvernamentala si a incercat sa ma convinga" Dr. Lidia Udangiu, sefa Sectiei de Urgente a spitalului, sustine ca nu stie absolut nimic despre vreo intentie a sa de a fi director al unitatii: "Sint o fiinta pragmatica, lucrez de mult in domeniul urgentelor psihiatrice si am parcurs, e adevarat, toate treptele ierarhiei profesionale. Dar nu m-a chemat nimeni sa discutam despre ocuparea functiei de director". Surse din spital care au dorit sa-si pastreze anonimatul ne-au asigurat insa ca, dr. Udangiu pe linga faptul ca isi doreste cu ardoare sa ocupe fotoliul de director, mai are si sustinere din partea unui consilier guvernamental. Ba chiar acesta ar fi indraznit sa o ameninte pe dr. Daniela Bartos ca ar fi bine sa o nu-measca pe dr. Udangiu ca director al spitalului daca doreste sa ramina ministru al sanatatii si familiei. Dr. Bartos nu s-a lasat insa impresionata: "Este adevarat ca are sustinere guvernamentala si ca a incercat sa ma constringa. Si ce daca m-au amenintat? Nu ma intereseaza". Daniela Bartos a mai precizat: "Am pus si eu o intrebare cui trebuia: sa mi se explice de ce conf. Lidia Udangiu si-a dat demisia de la Universitatea de Medicina si Farmacie "Carol Davila", unde se intra foarte greu? Cind voi primi raspunsul atunci vom sta de vorba". Matrasit de PDSR in trecut, dr. Budileanu vrea din nou sefia Ministrul sanatatii a confirmat si faptul ca dr. George Budileanu si-a manifestat interesul pentru ocuparea postului de director. Desi acesta s-a declarat uimit de intrebarea pusa de redactorul "Evenimentului zilei", ar avea cite ceva de pus la punct in spital, daca ar fi ales director. Se pare ca dr. Budileanu ignora faptul ca, atunci cind a mai ocupat postul de director al Spitalului "Obregia", tot in perioada in care PDSR era la guvernare, a fost dat afara chiar de conducerea acestui partid, pentru nereguli administrative. Ca si cei de pina acum, si dr. Rodica Nastase a negat ca ar fi facut demersuri pentru a ajunge director al Spitalului "Obregia". "Este o minciuna! Nici nu vreau sa fiu directoare! Tot spitalul ma felicita... Asta-i buna!", ne-a declarat dr. Nastase. In ciuda vehementei cu care a negat orice intentie a sa in aceasta directie, ministrul sanatatii si familiei ne-a spus ca si Rodica Nastase a contactat-o. Un "amanunt" interesant este faptul ca presa a publicat despre dr. Nastase documentele privind o condamnare de citiva ani buni pentru delapidare. Fituici inlocuite cu un consilier prezidential Sursele noastre spun ca o alta candidata este dr. Gabriela Marian, care se pare ca a uitat cind, la incercarea anterioara de a ocupa acest post, in 1997, a fost prinsa copiind la examenul scris si in consecinta eliminata din concurs. De data aceasta, pe postul de sustinator, fituicile au fost inlocuite cu un consilier prezidential. Minata de setea conducerii este si dr. Elena Gherman, care, spun sursele noastre, nu a reusit in zece ani sa sustina nici macar examenul de sef de sectie, dar se doreste sefa peste toate sectiile. Oricit s-ar agita acesti "candidati" sau altii din cadrul Spitalului "Obregia", eforturile lor vor fi zadarnice. Ministrul sanatatii si familiei, dr. Daniela Bartos, ramine ferma pe pozitie: "Director al spitalului va fi cineva din afara acestei unitati sanitare, cineva mai putin legat de activitatea medicala specifica. Sincer, mi-as dori sa fie un manager". TATIANA DABIJA Ministrul de interne face ravagii prin inspectoratele judetene de politie Serviciul de Combatere a Crimei Organizate Suceava - spulberat Incepind cu data de 1 mai, lt.- col. Vasile Andronic, seful Biroului de combatere a crimei organizate si antidrog din cadrul Inspectoratului Judetean de Politie Suceava, a fost destituit din functie din cauza slabelor rezultate obtinute. Tot de la aceeasi data si tot din aceeasi cauza a fost demis si col. Vasile Saftean, seful Serviciului de combatere a criminalitatii economico-financiare din cadrul IPJ Suceava. Demiterea celor doi a avut loc drept urmare a unui control efectuat in cursul lunii trecute de o echipa din cadrul IGP, condusa de generalul de brigada Dan Valentin Fatuloiu. Comandantul IPJ Suceava, generalul de brigada Gheorghe Neamtu, ne-a declarat ca, pe linga demiterea lt.-col. Vasile Andronic, s-a luat o masura radicala: "Redistribuirea intregului colectiv de ofiteri de la Serviciul de combatere a crimei organizate si antidrog la alte servicii din cadrul inspectoratului si reorganizarea acestuia cu alti ofiteri". In acelasi timp, se va crea un serviciu interjudetean care va avea in aria de competenta judetele Suceava si Botosani. Aceasta noua structura va fi creata pina la 20 mai si va avea in componenta 16 cadre, din care opt ofiteri, trei dintre acestia din judetul Botosani. Surse din cadrul IPJ ne-au declarat ca sirul schimbarilor in aceasta institutie va continua, fiind vizati politisti care au legaturi apropiate cu oameni de afaceri aflati in vizorul organelor de ancheta. TIBERIU AVRAM Colonelul Ioan Ouatu se intoarce Fostul sef al biroului UM 0962 din judetul Neamt, colonelul Ioan Ouatu, a fost numit ieri in functia de sef al Serviciului de Evidenta Informatizata a Persoanei din acest judet, transmite Mediafax. Noul domeniu coordonat de colonelul Ouatu este un serviciu independent, subordonarea fiind directa doar fata de Directia de specialitate a IGP. Postul de sef al Serviciului de Evidenta Informatizata a Persoanei din judetul Neamt a ramas vacant dupa ce fostul sef, colonelul Marcel Darie, a fost numit, in urma cu doua saptamini, inspector-sef al IPJ Neamt. Colonelul Ioan Ouatu a demisionat din functia de sef al biroului UM 0962 Neamt, la mijlocul lunii martie, dupa ce fusese acuzat de fostul sef al Departamentului de control si anticoruptie al guvernului, Ovidiu Grecea, ca organizase supravegherea sa pe perioada controlului efectuat in judetul Neamt. Ouatu a negat acuzatiile si a sustinut ca scandalul a fost pus la cale si condus de retele mafiote care au dorit compromiterea sa. (A.M.) Cutremur la Bihor Inspectoratul Judetean de Politie Bihor s-a cutremurat. Luni dimineata, ministrul de interne Ioan Rus a semnat personal nu mai putin de 13 demisii, care i-au vizat pe comandantul politiei, sefii de servicii si alti cinci sefi ai politiilor din orasele judetului. Deciziile ministrului Rus i-au luat prin surprindere atit pe cei demisi cit mai cu seama pe cei numiti in functiile vacante. Cei mai multi dintre noii sefi de la Inspectoratul de Politie Bihor nici macar n-au fost prezenti la intilnirea organizata de ministru. Au fost situatii in care seful prezent la sedinta ministrului Rus s-a intors peste o ora la birou si i-a raportat subalternului sau: "Ma, vezi ca de azi tu esti sef aici". Rus a declarat ca, in urma verificarilor efectuate de Grupul de Control in perioada 2-12 aprilie, la Inspectoratul bihorean de Politie s-a constatat "deficiente majore in organizarea si planificarea, indrumarea si controlul indeplinirii obiectivelor stabilite". Exemplele negative date de ministru au vizat domeniile economico-financiare, combaterea crimei organizate, judiciarul si ordinea publica. Interesant este faptul ca, desi sectorul economico-financiar a fost aspru criticat, sefii acestuia au fost promovati in functii. Ba mai mult, lt.-col. Gheorghe Chereji, cel care a indeplinit functia de sef al Serviciului Politiei Economico-Financiare, a fost numit comandantul IPJ Bihor. Masuri oarecum stranii au fost luate si in cadrul Serviciului de Combatere a Crimei Organizate si Antidrog din Oradea. Pe linga schimbarea sefului, in sarcina caruia se aflau dosarele marilor evazionisti ai petrolului, ministrul Ioan Rus a dispus trecerea la alte sectoare de activitate a doi ofiteri care au reusit pentru prima data decapitarea retelelor de droguri din judet si au trimis in judecata, in ultimul an, cinci traficanti internationali de droguri. Precizam ca aceste masuri au fost luate de ministrul Rus impreuna cu secretarul de stat gen.Toma Zaharia, prezent si el luni la Oradea. MIRUNA IONESCU "Taifunul" a trecut si pe la Maramures, Satu-Mare, Constanta si Braila In urma vizitei ministrului de interne, Ioan Rus, conducerea inspectoratelor de politie Maramures, Satu Mare, Constanta si Braila a fost schimbata. Astfel, seful IPJ Maramures, col. Vasile Muresan, a fost pus la dispozitia unitatii, iar in locul sau a fost numit lt.-col. Gavril-Anton Breban, fost sef la Politiei Municipiului Baia Mare, proaspat avansat in grad. Potrivit unui comunicat al MI, dupa finalizarea verificarilor Corpului de control al ministrului, la IPJ Maramures este posibil sa fie dispuse si alte numiri. Prin ordin al ministrului Ioan Rus, fostul comandant al IPJ Satu Mare, col. Alexandru Molnar, a fost inlocuit cu col. Andrei Bolog, care a condus, pina luni, Serviciul de Cercetari Penale al IPJ Satu Mare. Si aici sint asteptate noi schimbari deoarece IPJ Satu Mare va fi supus, in perioada imediat urmatoare, unor verificari ale Corpului de Control al ministrului. De asemenea, col. Vasile Ardelean a fost numit la conducerea Inspectoratului Judetean al Politiei de Frontiera (IJPF) Satu Mare, iar lt.-col. Ioan Sasaran, fost sef sector Politia de Frontiera Hamleu, a devenit adjunct al col. Ardelean. La IPJ Constanta, col. Corneliu Dragomir a fost numit adjunct al sefului inspectoratului, iar mr. Vasile Balan, fost sef al Serviciului Criminalistic al IPJ Braila, a fost mutat in interes de serviciu pe postul de prim-adjunct al sefului IPJ Constanta. La Braila, lt.-col. Stefan Mocanu a fost eliberat din functia de sef al Politiei Municipiului Braila si numit adjunct al sefului inspectoratului. Totodata, col. Stefan Marinica a fost eliberat din functia de sef Serviciu Logistica si numit sef al Politiei Municipiului Braila, iar col. Dumitru Hahui, ofiter specialist la IPJ Braila, a devenit adjunct al sefului Politiei Braila. ALINA GRIGORE Evadat de sub nasul politistilor ieseni Mihai Daniel Raileanu (24 de ani), din comuna Flaminzi, judetul Botosani, a fost arestat preventiv, luni, 30 aprilie, dupa ce pe 27 aprilie a fost eliberat din Penitenciarul Iasi. El terminase de ispasit o pedeapsa pentru furt calificat. Dupa o zi de odihna, Mihai Raileanu a incercat sa fure din magazinul alimentar AF "Floripea" din comuna Victoria, judetul Iasi, dar a fost imediat prins si retinut de politisti. Luni, in jurul orei 13.30, sub escorta subofiterului Gheorghe Hreban, hotul a fost prezentat la Parchetul de pe linga Judecatoria Iasi, care a emis pe numele lui un mandat de arestare. De la sediul Parchetului, Mihai Daniel Raileanu a fost transportat catre arestul IPJ Iasi. In momentul in care detinutul a fost coborit din masina in curtea interioara a politiei, profitind de un moment de neatentie al celor care il escortau, a reusit sa-si scoata catusele, a sarit gardul si a disparut. In jurul orei 15.30, politia ieseana a intrat in alerta. La numai patru ore de la evadare, fugarul a fost gasit pe o banca din Parcul Copou. El nu a opus rezistenta in momentul in care a fost descoperit. Acum, va fi judecat pentru furt si evadare. Conducerea IPJ Iasi a ordonat o ancheta interna de proportii. CATALIN DUMITRESCU Omorit cu lantul Iosif Anton, in virsta de 31 de ani, din comuna Botesti, judetul Neamt, a sfirsit tragic omorit de trei constanteni pe malul marii. Plecat in weekend, barbatul a avut duminica seara o altercatie cu Ion si Marian Neatu, in virsta de 49 si, respectiv, 22 de ani, si cu George-Adrian Cupciu, 21 de ani, toti din municipiul Constanta. Dupa ce au baut impreuna, cei trei s-au luat la cearta. Constantenii l-au lovit pe Anton cu bite si cu un lant pina cind acesta si-a pierdut cunostinta. Nemteanul a murit la scurt timp din cauza leziunilor suferite. Cei trei agresori au fost retinuti pentru savirsirea infractiunii de omor. (P.C.) Aparatura electronica pe post de ajutoare Lucratorii vamali de la Vama Sculeni, judetul Iasi, au depistat si confiscat ieri marfuri de contrabanda de peste 300 milioane de lei dintr-un TIR cu ajutoare din Statele Unite. Directorul general al Directiei Regionale Vamale Iasi, Eugen Butur, a declarat ca intr-un compartiment secret al autovehicolului se aflau citeva sute de aparate audio si video produse in SUA. Marfurile confiscate erau ascunse printre ajutoarele trimise de mai multe fundatii din SUA unor asociatii neguvernamentale. Autoritatile au declansat o ancheta pentru a depista destinatarii reali ai marfurilor de contrabanda. CATALIN DUMITRESCU Hotii de fier vechi au amorsat Bomba cu gaz de la Pestisu-Mare Conducte in lungime de 3,4 km, din reteaua care asigura alimentarea cu gaz a localitatii Pestisu-Mare, precum si a unei intreprinderi de utilaj greu, zac, de citeva luni, trintite la pamint. Cum gazul nu a fost oprit, iar instalatiile se pot fisura de la o zi la alta, exista riscul unei explozii de proportii. In situatia asta s-a ajuns o data cu inchiderea, in aprilie 2000, de catre Siderurgica Hunedoara a Fluxului Primar. Drept consecinta, a fost scoasa definitiv din folosinta o bucata de 6 km de banda rulanta transportoare de minereu de fier, care strabatea mare parte din localitatea Pestisu-Mare. Utilajul cu pricina a devenit principalul loc de actiune al hotilor de fier vechi, care, in scurt timp, au facut ca instalatia sa dispara pina la ultimul surub. O data cu ea, conducta de gaz care se sprijinea pe acelasi suport a devenit o adevarata bomba amorsata. Proiect fara viitor In 1998, localitatea Pestisu-Mare a fost racordata la reteaua de distributie a gazului. Conform unei conventii incheiate cu Combinatul Siderurgica, Societatea Distrigaz Nord-Tirgu Mures, cu sediul in Deva, a primit aprobarea de a monta suportii conductei de gaz pe scheletul benzii transportoare de minereu de fier, urmind ca ambele sisteme sa aiba puncte de sprijin comune pe o distanta de 3,4 km. Desi banda rulanta nu mai functiona de ani buni, iar mare parte din instalatiile sale fusesera deja furate, desfiintarea sa fiind inevitabila, proiectul retelei de gaz a fost totusi aprobat. Mai rau ca termitele Nu a fost nevoie de hotarirea Combinatului Siderurgic de a scoate din uz banda transportoare pentru ca hotii de fier vechi sa treaca la dezmembrarea structurilor metalice. Cu pinze de bomfaier sau cu dispozitive pe benzina, dupa posibilitati, hotii au pus la pamint cele citeva zeci de mii de tone de utilaj pe care le-au incarcat in carucioare sau carute si le-au vindut centrelor de colectare de fier vechi. In numai citeva luni, 6 km de instalatii pur si simplu au disparut. In asteptarea exploziei O data cu dezmembrarea suportului benzii rulante, hotii au desprins de pe suportii metalici conducta de gaz metan, care a cazut in santul de la baza instalatiei transportoare. In unele locuri, curbura conductei este atit de mare incit se poate fisura oricind, iar o simpla scinteie poate declansa un incendiu de proportii. Pericolul devine si mai mare pe perioada verii, cind, din cauza caldurii, conducta se dilata, iar riscul fisurarii creste. Autoritatile, impasibile Situatia pare sa nu alarmeze prea tare autoritatile. Directorul Distrigaz Nord-Deva, Radu Popescu, afirma ca a aflat despre dezafectarea benzii rulante abia in luna februarie a acestui an, iar in martie a si depus la Primaria Hunedoara proiectul privind devierea retelei. Pentru restabilirea distributiei de gaz metan este nevoie de o conducta de 1,1 km, adica de doua ori mai scurta decit cea veche. Proiectul acesteia se afla in faza aprobarilor si asa va fi inca o luna de acuma incolo, potrivit estimarilor lui Radu Popescu. Pina atunci, locuitorii din Pestisu-Mare continua sa spere ca nu vor ajunge in situatia de a suferi consecintele unei greseli care nu le apartine. BOGDAN OPREA Rasturnare de situatie in procesul "Portbagajul": Martorul Nicolae Virgiliu sustine ca Valentin Raducan si-a inscenat propria rapire Desfasurat la Sectia a 2-a Penala a Tribunalului Bucuresti, procesul "Portbagajul", in care Mihai Bucurenciu este judecat, in lipsa, alaturi de citiva membri ai lumii interlope, pentru rapirea, sechestrarea si torturarea lui Valentin Raducan, a avut, luni, doua momente cel putin ciudate. Primul dintre acestea a fost audierea martorului Nicolae Adrian Virgiliu. Adus direct din Penitenciarul Rahova, unde este arestat preventiv intr-o alta cauza, el si-a inceput marturia prin a nu-si mai recunoaste declaratiile date in faza de urmarire penala. In schimb, el a descris, destul de incoerent de altfel, un alt scenariu care pare a-i avantaja pe inculpatii din acest proces. Declarindu-se un prieten apropiat al lui Raducan, martorul a afirmat ca, la scurt timp dupa ce s-a aflat ca lui Bucurenciu i s-au furat cei aproape 500.000 de dolari, l-a gazduit pe Raducan acasa la el, timp de o saptamina. In acest timp, Raducan i-a povestit ca el este cel care a furat banii de la Bucurenciu, ca nu ii are la el si ca-i va da si lui o parte in schimbul gazduirii. In acelasi timp, Raducan, care oricum ar fi trebuit, conform spuselor sale, sa aiba o gramada de bani, i-a propus, sa mai faca rost de alti bani de la reprezentantii lumii interlope, impotriva carora, la ancheta penala (care de fapt nici nu incepuse), urma sa declare ca l-au rapit si sechestrat. Fara sa clarifice de ce anume a facut-o, martorul a mai declarat in instanta ca l-a predat pe Raducan unui anume Iulian Strate. Toata aceasta declaratie aiuristica nu capata sens decit prin fraza ei de incheiere: "Ceea ce mi-a propus Raducan era o inscenare si nu corespunde adevarului, iar Amet Metin si ceilalti nu au fost amestecati intr-o astfel de afacere". Cea de-a doua ciudatenie a fost incercarea de a impune instantei audierea unui martor care, pina la urma, s-a dovedit ca nu stie nici cum se numeste. Chemat in sala de judecata sub numele de Musat Claudiu, martorul nu a avut initial asupra lui nici un act de identitate. Dupa citeva momente, atunci cind s-a legitimat, s-a demonstrat ca, de fapt, se numeste Paraschiv, intrucit, de curind, si-a schimbat numele. La termenul urmator, el va trebui sa demonstreze, cu acte oficiale, aceasta schimbare de nume. Gerald Ispas, Robert, un alt martor audiat, l-a scos complet din cauza pe Alexandru Ilie "Geamanu", despre care a afirmat ca se afla la Sinaia in perioada in care a fost rapit Raducan. Urmatorul termen al acestui proces a fost stabilit pentru 28 mai. VASILE SURCEL Suspectat ca a omorit un student german, Asasinul Petru Ienea si-a recunoscut crima Media germana a facut mare caz in legatura cu o crima petrecuta in data pe 7 aprilie la marginea orasului München. Politistii germani au gasit intr-un sant cadavrul lui Sebastian Obersoyer, in virsta de 18 ani. Cind a fost descoperit, baiatul avea miinile si gitul taiate. S-a stabilit ca arma crimei a fost un cutit de bucatarie. Cercetarile politistilor bavarezi au condus la ipoteza ca autorul crimei ar fi un cetatean roman, originar din comuna Bacova, judetul Timis. Ei au primit informatii ca romanul Petru Emanoil Ienea a parasit teritoriul Austriei la bordul unei masini prea scumpe pentru un cetatean din est. El a fost dat in urmarire prin Interpol si a fost capturat de politistii din Baia-Mare in ziua de 30 aprilie, pe cind incerca sa se cazeze la un hotel, sub identitate falsa. Ienea n-a vrut sa recunoasca imediat ca el este autorul crimei de la München. Dar adus la Timisoara, acesta a declarat in fata procurorului ca el este cel care i-a taiat gitul lui Sebastian. "Daca vrei bani, du-te la munca!" Petru Emanuel Ienea, nascut in comuna timisana Bacova, in urma cu 27 de ani, a plecat la inceputul lunii aprilie in Germania ca sa faca rost de bani. El avea o gramada de datorii in tara, sume in valuta care totalizau aproape 70.000 de marci germane. Ienea s-a oprit la Frankfurt, unde s-a intilnit cu mai multi prieteni, dar nici unul dintre ei n-a putut sa-l ajute. "Am incercat sa fac rost de bani, dar n-am reusit. Atunci m-am intilnit cu baiatul ala (Sebastian) si i-am cerut niste marci. El mi-a raspuns ca daca vreau bani sa ma duc la munca. Eu am insistat si chiar am ajuns la un acord cu el ca sa ma ajute cu citeva marci", a declarat Ienea. Din acest moment, lucrurile care s-au petrecut in masina lui Sebastian, un tinar de numai 18 ani, capata o turnura violenta. Ienea scoate un cutit si-l ameninta pe tinar sa-i dea toti banii, ca altfel il omoara. Sebastian nu vrea sa cedeze cu una cu doua, si in masina lui se incinge o lupta pe viata si moarte. "Cred ca s-a speriat cind a vazut cutitul si a incercat sa mi-l ia din mina, dar s-a taiat. Atunci l-am ranit la git. A reusit sa-mi smulga cutitul, dar l-am recuperat si i l-am infipt din nou in git", a declarat Ienea cu o dezinvoltura dezarmanta. "M-am plimbat cu mortul in masina" Dupa ce l-a omorit pe Sebastian, Ienea sustine ca a vrut sa-l duca pe tinar la un spital. "Am intrebat un taximetrist unde este cel mai apropiat spital, dar m-am ratacit si m-am plimbat vreo ora cu mortul in masina. Am constatat ca inima nu-i mai bate, dar parca respira. M-am gindit in momentele acelea sa ma sinucid si eu si am vrut sa intru cu masina intr-un pom, dar am renuntat. Pe Sebastian l-am abandonat undeva, pe marginea unei autostrazi, si am fugit catre Romania", ne-a spus asasinul. Dupa ce l-a aruncat intr-un sant pe tinarul german, Ienea i-a luat masina, un autoturism BMW, in valoare de 45.000 de marci germane, si a cautat sa paraseasca cit mai repede tara unde comisese crima. El a trecut fara probleme in Austria si, de aici, si-a continuat drumul catre Ungaria. La frontiera cu tara vecina, vamesii austrieci s-au mirat ca un tinar din Romania, care s-a legitimat cu pasaportul sau, are o astfel de masina scumpa, dar care nu figura ca furata. Insa autoritatile de frontiera austriece i-au permis sa plece, nu inainte de a-i copia documentele de identitate. Aceasta a fost de fapt principala informatie care a condus la acuzarea lui Ienea pentru crima de la München. Politistii din Bavaria au facut legatura si cu declaratia unui martor care a spus ca, linga gara müncheneza, unde era parcata masina lui Sebastian, se afla o dubita alba cu numar de Romania. S-a legitimat cu buletinul victimei Ienea a marturisit ca s-a intors in tara cu masina si actele celui pe care l-a ucis si a cautat sa se ascunda, dar, in acelasi timp, sa-si rezolve si unele probleme personale. Cu citeva zile in urma, el primise un telefon de la un prieten din Germania. "Mi-a dat telefon si mi-a spus ca politia germana ma cauta si ca ar fi bine sa ma predau. Dar nu puteam sa fac asta pina nu-mi rezolvam problemele", a declarat el. A facut mai multe drumuri prin tara si, in urma cu doua zile, a ajuns la Baia-Mare. La receptia Hotelului Bucuresti, din localitate, a solicitat pe data de 28 aprilie, in jurul orei 15.20, o camera, prezentind cartea de identitate a victimei sale. Receptionera si-a adus aminte ca a citit intr-un ziar despre crima savirsita in orasul german si ca numele victimei coincidea cu cel de pe cartea de identitate. Observind, probabil, reactia receptionerei, Ienea s-a razgindit si a parasit hotelul spunind ca in alta parte ar putea gasi o oferta de cazare mai buna. Cu toate insistentele femeii, acesta nu a putut fi oprit si a plecat la volanul masinii BMW cu numar de inmatriculare M-AX-108. Receptionera a anuntat politia, cercetarile au demarat si Ienea a fost retinut duminica seara, la ora 19.45. El a negat ca ar fi autorul asasinatului din Germania, dar a fost adus imediat la Timisoara unde politistii bavarezi trimisesera dosarul probatoriu. Ienea a fost prezentat Parchetului de pe linga Tribunalul Timis cu propunerea de arestare preventiva. Procurorul Mihai Sandor a inceput in seara de 30 aprilie un interogatoriu-maraton, care a durat mai bine de sase ore. In final, Ienea si-a recunoscut crima si a fost arestat preventiv pentru 30 de zile. El este acuzat de omor deosebit de grav, tilharie, fals privind identitatea si conducerea unui autoturism neinmatriculat in Romania. Masina in cauza, care i-a apartinut lui Sebastian Obersoyer, se afla sigilata in curtea IPJ Timis. Astazi sint asteptati sa soseasca la Timisoara un politist si un procuror german, din landul Bavaria, care vor continua aici cercetarile. In interiorul masinii s-au gasit pete de singe care vor fi analizate in Germania pentru a se stabili daca apartin tinarului ucis. Ieri, dupa ce si-a recunoscut fapta, Ienea a dat relaxat mai multe interviuri in limba germana unor posturi de televiziune din Bavaria. SERGIU MIAT ADRIAN RUSU [21][pl.dll?rid=expresro] 