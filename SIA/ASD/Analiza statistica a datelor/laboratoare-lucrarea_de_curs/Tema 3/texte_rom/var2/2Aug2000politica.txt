 Taranistii si liberalii sint pe pozitii ireconciliabile Balacareala la usa CDR Sedinta CDR de luni convocata de presedintele Conventiei, Ion Diaconescu, avea ca scop declarat de taranisti clarificarea, odata pentru totdeauna, relatiilor dintre PNTCD si PNL in cadrul CDR. Taranistii cereau pe de-o parte ca liberalii sa se intoarca in CDR si sa sustina candidatura la presedintie a lui Mugur Isarescu, liste parlamentare comune si promovarea aceluiasi program economic. La rindul lor, liberalii cereau ca presedintia CDR sa fie stabilita asa cum prevede protocolul, in functie de procentele obtinute la alegerile locale si in functie de rezultatele a trei sondaje, adica sa preia conducerea CDR, iar taranistii sa accepte candidatura lui Theodor Stolojan pentru functia de presedinte. Liderii PNTCD au trecut chiar la amenintari: ori liberalii vin la sedinta CDR reprezentati la cel mai inalt nivel, ori sint exclusi din Conventie. Usor de zis, greu de facut. Mult-trimbitata sedinta a CDR, nu numai ca nu a reusit sa transeze problemele dintre cele doua formatiuni, dar a si acutizat conflictul. In vreme ce PNTCD privea aceasta intilnire ca pe marea batalie finala, liberalii au perceput-o ca pe o simpla runda de negocieri in vederea incheierii aliantelor preelectorale. Drept urmare, PNTCD a fost reprezentat in sedinta de presedintele Ion Diaconescu, prim-vicepresedintele Ioan Muresan si secretarul general Remus Opris, iar de la PNL au venit vicepresedintii Crin Antonescu si Paul Pacuraru. Sedinta a avut o singura concluzie: securea dintre cele doua partide istorice este departe de a fi ingropata. Diaconescu i-a "autoexclus" pe liberali din CDR La finalul intilnirii, presedintele taranist Ion Diaconescu a declarat ca liberalii s-au autoexclus din CDR "prin atitudine si declaratiile anterioare". Diaconescu l-a acuzat pe Valeriu Stoica, prim-vicepresedintele PNL, ca a condus o campanie anti-CDR. Asa ca, desi liberalii refuza sa se conformeze si nu isi prezinta demisia, "sint considerati exclusi din CDR". Reintoarcerea liberalilor nu mai poate fi acceptata decit cu o singura conditie: "Trebuie sa isi ceara scuze public pentru atitudinea pe care au adoptat-o pina in prezent", a conchis Diaconescu. Votul final al intilnirii a fost anuntat tot de liderul taranist: trei dintre cei patru membri ai Conventiei au votat pentru reconstructie. Drept urmare, liderul PNTCD a anuntat ca vor incepe, in cel mai scurt timp, negocierile cu fortele politice dornice sa refaca CDR, partide care accepta liste comune pentru alegerile parlamentare si candidat unic la prezidentiale. Taranistii deschid manualul de istorie si arata PNL poza lui Guta Tatarascu In urma ultimei sedinte a Biroului National de Conducere a PNTCD, secretarul general Remus Opris a declarat: "Nu este vorba de disensiuni intre PNL si PNTCD, asa cum s-a afirmat, ci de situarea liberalilor in afara cadrului prevederilor Conventiei". Opris a subliniat ca "PNL a parasit spiritul politic al CDR pentru a treia oara: prima data, printr-o decizie neinspirata a lui Cimpeanu, inaintea alegerilor din 1992, a doua oara, de Valeriu Stoica, in primavara acestui an, cind a decis ca PNL sa mearga singur in alegerile locale si a treia oara in prezent, cind, desi era angajat printr-un protocol in CDR, PNL are alte prioritati de aliere politica". Diaconescu a declarat ca liberalii care au vrut sa paraseasca CDR "au un stramos comun - Guta Tatarascu, care in Ô45 a parasit PNL si a intrat in Guvernul lui Petru Groza, care l-a folosit si cind n-a mai avut nevoie de el, l-a bagat la puscarie". Trecind peste problemele cu PNL, taranistii au anuntat ca pentru a-si asigura o campanie unitara BNC a decis configurarea unui departament de campanie electorala, care urmeaza a fi coordonat de Ioan Muresan. Crin Antonescu sfatuieste PNTCD sa-si schimbe mentalitatea "Sintem la prima si ultima intilnire a CDR, va anuntam decesul ei", au fost cuvintele rostite de Ion Diaconescu in chiar debutul Consiliului de luni al CDR, sustine senatorul PNL, Paul Pacuraru. "Asa incit, s-a dovedit ca orice discutie era inutila, cu mortul pe masa", a continuat Pacuraru, "noua raminindu-ne numai sa facem un fel de autopsie medico-legala, pentru ca este vorba de o victima si de un vinovat", a completat Crin Antonescu. Astfel, reprezentantii PNL au stiut ca, in ciuda ordinii de zi anuntata in convocatorul trimis de Ion Diaconescu, au fost de fapt chemati numai pentru a li se aduce la cunostinta decizia de excludere a liberalilor din CDR. Replica liberalilor nu s-a lasat asteptata si a fost la fel de vehementa ca cea a taranistilor. Vicepresedintele PNL, Crin Antonescu, a declarat luni ca a participat la intilnire pentru "a regindi CDR", dar "PNTCD a pornit de la ideea afirmarii decesului CDR". Cit priveste iesirea din CDR a PNL, Antonescu a declarat ca aceasta nu poate fi facuta decit urmind procedura legala si in nici un caz nu pot fi exclusi prin simple declaratii. Motivele pentru care nu s-a continuat colaborarea cu PNTCD, a mai spus Antonescu, a fost modul in care au inteles taranistii sa conduca CDR, cit si mentalitatea PNTCD "care ar trebui schimbata daca vor sa faca ceva in campania din toamna". Drept urmare, PNL se considera inca parte a CDR, iar PNTCD "sint liberi la rindul lor sa se intilneasca cu cine vor" pentru a negocia eventuale aliante. Vicepresedintele liberal Paul Pacuraru a concluzionat ca sedinta CDR a avut un caracter subiectiv fata de liberali si ca PNL nu poate da un raspuns inainte de 18 august. MIHAELA CONSTANTINESCU "In jurul PNTCD se poate forma orice, dar nu CDR" Ieri, liberalii prezenti la sedinta de luni, vicepresedintii Crin Antonescu si Paul Pacuraru, au convocat o conferinta de presa in care au dat o riposta vehementa declaratiilor belicoase ale PNTCD, in mod special, dar si ale reprezentantilor ecologistilor prezenti la amintita sedinta a CDR: PNL contesta dreptul "de folosinta" a denumirii si siglei CDR de catre "prietenii si partenerii nostri", cum ii "alintau" pina acum liberalii pe taranisti. "In jurul PNTCD se poate face orice, dar nu CDR. Juridic, denumirea si insemnele CDR nu pot fi folosite in aceste alegeri. PNTCD trebuie sa inteleaga ca o lege trebuie respectata si daca nu ii convine", sustin liberalii. Ei spun ca viitoarele aliante ale PNTCD cu PER, FER, UFD si ANCD constituie o alta alianta decit CDR, un nou argument pentru a considera ca PNTCD se plaseaza de fapt in afara CDR. Liberalii explica protocolul taranistilor Astfel, PNL nu se considera exclus din CDR, atita timp cit nici o astfel de "doleanta" nu a fost exprimata de vreun liberal ca opinie oficiala. Reprezentantii PNL afirma ca PNTCD se plaseaza in afara CDR, atita timp cit liderii taranisti sint cei care au considerat, in declaratiile facute, ca Protocolul CDR este caduc, au constatat si declarat "decesul" Conventiei, in timp ce liberalii au vorbit mereu de necesitatea reconstructiei acestei alianta. Asa incit, spun liberalii, CDR a murit din cauza PNTCD care "nu a putut accepta regula conform careia hegemonia PNTCD in cadrul CDR trebuie sa inceteze". "Taranistii nu au putut invoca nici o prevedere din Protocolul CDR, in baza careia a fost luata «decizia», ci au invocat numai declaratiile unor liberali, dar care erau de evaluare a situatiei in care a ajuns Conventia, nicidecum de exprimarea dorintei PNL de a parasi CDR", declara negociatorii PNL. Iar despre declaratii belicoase la adresa "bunelor maniere" necesare unui parteneriat, liberalii il evidentiaza pe taranistul Ioan Muresan, ale carui astfel de cugetari din ultima luna - unele calificate drept "impertinente si ridicole" - pot fi lesne cuprinse intr-o enciclopedie. Pentru PNL a devenit clar ca PNTCD a avut tot interesul sa nu se supuna prevederilor Protocolului CDR, pentru ca este dezavantajat. Daca taranistii fac tot felul de afirmatii, mai mult sau mai putin reusite sub aspect juridic, aici intra pe teritoriul lui Valeriu Stoica: chichite si chitibusuri pe textul Protocolului CDR, inscris la TMB. "Declaratia privind caducitatea Protocolului CDR (facuta de Ion Diaconescu - n.r.) confirma, practic, faptul ca a incetat existenta acestei aliante (...) Prin ignorarea acestui Protocol, semnat inclusiv de liderii taranisti, PNTCD este cel care se plaseaza, de fapt, in afara CDR. Refuzind sa aplice Protocolul, PNTCD este intr-o situatie de auto- excludere, similara celei in care se gaseau, in 1996, PAC si PSDR. (...) Conform Protocolului, un partid care paraseste alianta nu mai poate folosi numele si semnul electoral al acesteia. El poate forma, daca doreste, o alta alianta, cu un alt nume si semn electoral". Telul PNL: Alianta Liberal Democrata Pentru zilele urmatoare, PNL intentioneaza: o noua intilnire cu ApR, insa aici delimitarea de visele de sustinere a lui Melescanu de PNL a devenit evidenta ieri: "Sondajele de opinie trebuie sa devina factorii determinanti. Este greu de acceptat ca o persoana aflata in declin, in cadere drastica, sa se cramponeze de candidatura", afirma Pacuraru; o invi-tare a UFD la discutii si, probabil, si cu ANCD. Scopul declarat al PNL: crearea Aliantei Liberal Democrate in jurul PNL. Iar daca PNTCD "va da semne de buna purtare", va putea fi bagat apoi in seama. PNL se declara pregatit si sa participe la generale pe cont propriu, bazindu-se pe "locomotiva" Theodor Stolojan (ca prezidentiabil). CRISTINA SOFRONIE PNTCD ii flutura lui Isarescu "planul B" Liderii PNTCD ii cer premierului Mugur Isarescu sa dea cit mai repede un raspuns in ce priveste acceptarea sau declinarea ofertei de a candida la functia suprema in stat. Taranistii doresc solutionarea cit mai rapida a acestei probleme pentru a putea incepe "pregatirea materiala" pentru campanie si stringerea celor 300.000 de semnaturi pentru candidatul la prezidentiale. Desi fruntasii taranisti s-au intilnit si saptamina trecuta cu premierul la Neptun, Isarescu a mai cerut un ragaz de gindire pentru a vedea printre altele care este suportul politic pe care l-ar putea obtine. De altfel, chiar la sfirsitul acestei saptamini, presedintele Constantinescu, presedintele PNTCD, Ion Diaconescu, si premierul Isarescu vor avea o noua intrevedere la Neptun in urma careia liderii PNTCD spera sa obtina acceptul lui Isarescu. In cazul in care actualul prim-ministru va refuza oferta taranistilor, prim-vicepresedintele Ioan Muresan a declarat ca partidul sau "mai are si un plan B" care nu va fi dezvaluit decit daca va esua "planul A". Functionarii guvernului au depus juramintul in lipsa Constitutiei Functionarii guvernului au depus, ieri, la Palatul Victoria, juramintul profesional, potrivit noului statut al functionarului public. Si, pentru ca premierul Mugur Isarescu este inca in concediu, ei au jurat in fata ministrului de stat Mircea Ciumara sa respecte Constitutia si legile tarii si sa isi faca datoria corect fata de cetateni. Ceremonia a inceput insa cu un moment de panica din cauza faptului ca, o data asezati la masa juramintului, cei prezenti au constatat ca nu au "instrumentele" necesare - Biblia si Constitutia. La sugestia lui Mircea Ciumara, unul dintre functionari a adus o Biblie dintre cele cinci aflate in biroul ministrului de stat, juramintul depunindu-se insa in lipsa unui exemplar din Constitutie. Cuprinsi de solemnitatea momentului, citiva functionari si-au facut si cruce in momentul in care au rostit "Jur!" in fata ministrului de stat. Pentru a incheia ceremonia intr-o nota degajata, Ciumara a adresat proaspetilor jurati citeva cuvinte, amintindu-le atit de maririle de salariu care ii asteapta, cit si de responsabilitatile adevarate ce le vor reveni de acum inainte, o data cu renuntarea la principiul angajarii functionarilor publici pe criterii politice. OANA VLASCEANU Presedintele Constantinescu a incercat sa convinga investitorii din Mexic si Brazilia ca merita sa faca afaceri in Romania Samba nu-i ca hora Tinta vizitei prezidentiale in Mexic si Brazilia a fost una pe cit de nobila, pe atit de indrazneata. Nobila, fiindca Mexic si Brazilia sint doua din cele mai importante tari ale Americii Latine. Fie si doar prin faptul ca insumeaza o populatie de zece ori mai mare ca a Romaniei. Numai capitala Mexicului de pilda, Ciudad de Mexico, are in jur de douazeci de milioane de locuitori, adica aproape cit populatia Romaniei. Prin urmare, stabilirea unor bune relatii diplomatice cu cele doua tari presupune si un pas inainte spre cistigarea unor importante piete economice. Sau, in cel mai rau caz, mentinerea "calda" a legaturilor politice poate contribui la pastrarea unor piete deja cistigate. Compania Vale Do Rio Doce - CVRD -, de exemplu, cu sediul in metropola Rio de Janeiro, reprezinta principalul partener de afaceri al Romaniei in Brazilia. Prin intermediul ei, Brazilia a importat din Romania vagoane de marfa si calatori, traverse metalice pentru calea ferata, in valoare de zeci de milioane de dolari. Prin continuarea relatiilor comerciale pe aceasta filiera au de cistigat importante intreprinderi din Romania, cum ar fi Sidex Galati sau Siderca Calarasi, cele care fabrica respectivele produse. Piata mexicana este, de asemenea, avida pentru produse metalurgice, textile, medicamente, produse petroliere, tractoare, sticla, mobila etc. Delegatia condusa de presedintele Constantinescu a semnat in acest scop mai multe acorduri cu reprezentantii guvernelor din Mexic si Brazilia, toate menite sa elimine barierele care ar putea impiedica dezvoltarea schimburilor comerciale. Presedintele roman a punctat de asemenea la capitolul politico-diplomatic, facind astfel si mai libera calea afacerilor reciproc avantajoase. El a facut o buna impresie, atit in Mexic, cit si in Brazilia, avind intrevederi cordiale cu presedintii celor doua tari, cu reprezentanti ai oamenilor de afaceri, cu oameni de cultura. Discursurile sale deschise, dezinvolte, fara ocolisuri, dublate de descatusarea produsa de hotarirea de a nu mai candida pentru un nou mandat de sef al statului au demonstrat atit abilitate diplomatica, cit si experienta in planul relatiilor internationale. Pe de alta parte insa, misiunea presedintelui Constantinescu a fost una poate prea indrazneata. Un fel de raspuns nesigur la intrebarea, ce poti sa cistigi, de acolo de unde nu astepti mare lucru. Fiindca, atit Mexic, cit si Brazilia nu sint parteneri importanti de afaceri ai Romaniei. Aici, exporturile Romaniei se invirt in jurul a citeva milioane de dolari, sub 1% din totalul exporturilor romanesti. In plus, nici una, nici alta nu sint tari care o duc pe roze. Salariul mediu se misca si aici undeva in jurul sumei de 150-200 de dolari, deci nu departe de Romania. Chiar daca, avind un potential in dezvoltare, cele doua tari se orienteaza in primul rind spre piete mai apropiate, mai la indemina, pentru care costurile exportului sint mai mici. Portul Constanta - invitatie permanenta De fapt, principalul handicap care obstructioneaza relatiile comerciale dintre Romania si cele doua tari este chiar distanta imensa care le desparte. Presedintele Constantinescu a venit cu o propunere in intimpinarea acestei probleme. Infiintarea unei linii maritime directe intre Rio de Janeiro, de pilda, si Portul Constanta, port prin intermediul caruia exportatorii brazilieni ar avea deschisa calea comertului cu intreaga Europa. Cu alte cuvinte, Romania sa fie doar un cap de pod. Intrebarea este ce ofera in plus Constanta fata de Barcelona, de exemplu, un alt port prin care pot patrunde in Europa marfurile latino-americane. Capacitatea primului este sub a altor porturi vestice ale Europei, mai dotate si mai pregatite pentru un aflux comercial naval. In discursurile sale, presedintele a repetat totusi, aproape obsesiv, oferta privind Portul Constanta. E de vazut daca sud-americanii se vor indupleca sa aleaga ruta avansata de presedinte. Cert este ca aceasta noua oferta seamana izbitor cu cea privind traseul petrolului caspic care, dupa toate probabilitatile, va cam ocoli Romania, fiind preferat, se pare, portul grecesc Salonic, Portului Constanta. Totul este ca povestea sa nu se repete si in cazul comertului cu tarile latino-americane. Diaspora romaneasca din America de Sud ar putea avea totusi un cuvint de spus in aceasta chestiune. In Mexic, dar mai ales in Brazilia exista destui romani care s-au realizat in afaceri, in ciuda faptului ca mediul de afaceri nu era dintre cele mai propice. Este deja faimoasa familia Bradescu ( Bradesco, asa cum ii apare numele pe firmele ei din Sao Paolo), una din cele mai bogate din Brazilia. Problema este ca aspectul legaturilor cu dispora romaneasca a cam trecut pe planul doi in economia vizitei prezidentiale din Mexic si Brazilia. In general insa, presedintele a lasat impresia ca se agata de orice pentru a trece un cit de mic succes in contul Romaniei, chiar daca in unele cazuri a fost nevoit sa plece " la lupta" cu miinile goale. Daca in plan politico-diplomatic se poate spune inca de pe acum ca presedintele a repurtat succese mai mici sau mai mari, in plan economic rezultatele mai au de asteptat. Poate timpul le va confirma, iar atunci ele vor da pe deplin dreptate presedintelui Constantinescu. Deocamdata, "asaltul" Americii Latine ramine o incercare. LAURENTIU CIOCAZEANU Bref Senatorul Serban Sandulescu se judeca cu statul roman Senatorul independent Serban Sandulescu a dat in judecata statul roman si Guvernul Romaniei, cerind declararea neconstitutionalitatii unor articole din Ordonanta de Urgenta 129/2000 de modificare a Legii alegerilor, articole care prevad stringerea a 300.000 de semnaturi pentru candidatura la functia de sef al statului. Sandulescu sustine ca prevederile ordonantei contravin Constitutiei si cere recunoasterea "dreptului sau" de a-si depune candidatura la presedintie. El considera ca i s-a cauzat "o vatamare grava a dreptului constitutional de a candida si de a fi ales". ( L.P. ) Zoe Petre pleaca o data cu Emil Constantinescu "Persoane cu rang inalt in viata politica sau structuri administrative confunda aceasta pozitie cu pozitia lor in ierarhia PCR, din care puteau interpreta indicatiile de partid chiar modificindu-le si nu li se pare grav sa trateze in acelasi mod si niste legi votate in parlamentul tarii", a declarat ieri consilierul prezidential Zoe Petre, la seminarul "Interni in institutiile publice - Realitati si perspective", organizat de Asociatia Pro Democratia. Acesta este unul dintre motivele pentru care Zoe Petre a pledat, in fata studentilor din Macedonia, Slovacia si Romania, pentru ca tinerii sa se implice cit mai mult in politica sau sa aleaga o cariera politica. Referindu-se la situatia sa, Zoe Petre a spus ca "la acest nivel e evident ca trebuie sa vii si sa pleci cu presedintele", mai cu seama ca intre ea si Emil Constantinescu "e o intelegere personala". ( Madalina Sisu ) Inaintea vacantei, presedintele a promulgat citeva legi Presedintele Romaniei a promulgat, ieri, legea privind reducerile acordate pensionarilor pentru transportul intern. Astfel, pensionarii care nu au dreptul la calatorii gratuite vor beneficia, anual, incepand cu 1 ianuarie 2001,de sase calatorii cu reducere de 50 la suta din tariful stabilit pentru calatoriile cu trenul de persoane clasa a II-a la transportul intern in comun sau de sase calatorii cu reducere 50 la suta la transportul intern auto sau naval in comun intre localitati. De aceste reduceri din urma vor beneficia persoanele care nu au acces la calea ferata. Tot ieri, Emil Constantinescu a promulgat legea privind protectia cetatenilor romani care lucreaza in strainatate, legea privind acordarea de facilitati persoanelor care au domiciliul in localitatile rurale aflate in zonele montane, legea privind aprobarea ordonantei de urgenta a guvernului pentru modificarea si completarea Legii audiovizualului nr. 48/92 si legea pentru aprobarea ordonantei de urgenta a Guvernului privind instituirea medaliei comemorative "150 de ani de la nasterea lui Mihai Eminescu". ( Cristian Oprea ) Constantinescu, la sfat cu ambasadorii Romaniei Presedintele Romaniei le-a spus, ieri, membrilor corpului diplomatic acreditati peste hotare, la intilnirea de la Palatul Cotroceni, ca autoritatile de la Bucuresti asteapta de la ei sa arate "in mod apasat si foarte clar" tuturor interlocutorilor din tarile in care isi desfasoara activitatea ca alegerile din acest an din Romania nu vor perturba in nici un fel politica externa. La discutiile de la Palatul Cotroceni au participat ministrul roman al afacerilor externe, Petre Roman, si consilierii prezidentiali Zoe Petre si Dorin Marian. ( Cristian Oprea ) Ministrul transporturilor a intrat in PD Ministrul transporturilor, Anca Boagiu, s-a inscris ieri in PD. Ea a devenit membra a organizatiei sectorului 2 din Bucuresti a PD. Presedintele filialei sector 2, Romeo Pop, a declarat ca ministrul transporturilor a semnat adeziunea prin care a devenit membru al PD, dind curs astfel dorintei exprimate acum doua saptamini. Proaspata membra a PD va fi prezentata colegilor de partid in cadrul Consiliului de Coordonare National al acestei formatiuni politice care va avea loc astazi. ( L.P. ) PDSR si PSDR cauta puncte comune PDSR si PSDR au avut ieri o a doua intilnire, din seria celor premergatoare inceperii negocierilor de fuziune sau alianta preelectorala. Discutiile s-au axat asupra programelor celor doua partide, la ele participind, din partea PDSR, Hildegard Puwak, Dan Mircea Popescu si Leonard Cazan, iar din partea PSDR Alexandru Athanasiu, Tudor Mohora si Petre Moldovan. Secretarul executiv al PDSR, Ovidiu Musetescu, a declarat ieri ca pina in prezent consultarile se fac pe "compatibilitati programatice", prin identificarea punctelor comune din programele celor doua partide. El a precizat ca pina la 1 septembrie discutiile ar trebui sa fie finalizate, dupa aceea urmind o serie de consultari politice. "Intilnirile se circumscriu incercarilor celor doua partide de a consolida un pol social-democrat", a precizat Musetescu. Referitor la posibilitatea ca o alianta cu PSDR sa aduca PDSR intrarea in Internationala Socialista, secretarul PDSR Octavian Stireanu a spus la rindul sau ca PDSR va incerca sa obtina calitatea de membru al acestui organism, convingind ca politicile sale sint de factura social-democrata si nu prin "transferul de etichete sau embleme de la alt partid". ( L.P. ) Finul lui Gheorghiu-Dej se bate pe burta cu sefii de stat Nahorniac si capii lumii Intr-o dimineata de decembrie, si-a luat sacosa de piata si a plecat "la carne". Pe drumul spre macelarie, a vazut grupuri de oameni in strada. S-a scarpinat in cap si s-a uitat la ceas. Era aproape sapte dimineata. "Bai, ce dracu, da astia nu mai merg la munca?" s-a intrebat uimit si s-a apropiat sa vada ce se intimpla. Nu era nimic deosebit. Oamenii se organizau sa merga in Piata Comitetului Central. Acolo aveau sa-l asculte pe Nicolae Ceausescu, care convocase o mare adunare populara. A mers si el. "Lasa ca am timp de carne, e abia 21. Pina la Craciun mai e"- asa a ajuns Florin Mihai Nahorniac sa asculte ultimul discurs al lui Ceausescu. Apoi n-a mai ajuns acasa. Viata i s-a schimbat radical. A stat pe baricada alaturi de Dan Iosif in noapte de 21 spre 22 la Universitate. A facut parte din guvernul de 22 de minute al lui Ilie Verdet. A fost in CPUN- "m-au dat afara dupa doua zile dar nu imi pare rau, niste securisti"- si si-a facut partid. A participat cu formatiunea sa la toate alegerile organizate dupa decembrie 1989, dar fara succes. In tara nu e cunoscut. In schimb, merge mult peste hotare. Il intilnesti fie la Washington, fie la Londra, la Tripoli sau Moscova. Vorbeste despre mai marii lumii familiar. "Prietenul meu Putin; m-a chemat Chirac si m-a intrebat; i-am zis lui Tony (Blayr - n.r.)", sint expresii pe care le rosteste la fel de usor ca si Emil Constantinescu. Florin Mihai Nahorniac are 50 de ani si e convins: "Nu spun mai mult, dar o sa-mi multumeasca tara. Am sa ajung presedinte". In continuare, va prezentam un halucinant dialog cu cel ce este acum, oficial, presedinte al Partidului Liber Republican Socialist Democratic si director al ziarului "Stefan cel Mare", Florin Mihai Nahorniac - Unde v-a prins Revolutia? - Pai, pe mine m-a prins Revolutia. Eu initial plecasem dupa carne, pe 21 decembrie. Eu nu credeam in Revolutie. Pentru ca poporul asta nu-i facut pentru Revolutie. Adica in ajun de Craciun ii ardea omului sa faca Revolutie. Si-am vazut o mare masa de oameni deplasindu-se spre Comitetul Central. Si m-am dus si eu gura-casca printre ei. Am luat citeva pe spinare, citeva cauciucuri. A venit seara, m-am dat si eu pe linga el. Nu stiam cine e Iosif, Dan Iosif, dar el hau, hau, hau, eu hau, hau, hau si am tacut si eu din gura. A venit seara, a inceput sa traga in noi la care eu am zis ca plec sa aduc ajutoare. De unde era sa aduc ajutoare. Ma duc pe strada sa strig sa iasa lumea. Si m-am dus pe niste strazi si am strigat: "iesiti ca ne impusca Ceausescu", si multi ziceau: "stai ma, cuminte, c-ai sa regreti timpurile astea" sau altul zice: "chem militia sau Securitatea". Pe la ora 12.00 am intrat cu Dan Iosif in Comitetul Central. - Dumneavoastra erati membru de partid? - N-am fost niciodata. Deci asta sa fie clar. N-am fost niciodata membru de partid comunist. Nici nasul meu, Gheorghe Gheorghiu-Dej n-a spus ca este comunist, el a spus ca este socialist. Deci e o mare-mica diferenta. Pe vremea lui nu exista Partidul Comunist, exista Partidul Muncitoresc Roman. - Ati avut legaturi de rudenie sau....? - Nu, Gheorghe Gheorghiu-Dej m-a botezat. - Cum de s-a intimplat? - Pai, cum s-a intimplat? Tata era sef de statie in Petrosani. - V-ati nascut acolo? - Eu sint nascut in Caransebes. Era tata la o nunta cu mama, si m-am nascut si m-au adus inapoi la Petrosani unde tata era sef de statie si acolo s-a imprietenit cu un oarecare Sinta Mihai care era secretar de partid pe zona Vaii Jiului si bun prieten cu Gheorghe Gheorghiu-Dej. Si tata statea la un pahar de rom si a inceput sa plinga. Tata a avut patru neveste legitime, noi sintem noua copii. Eu sint cu a treia. Tata a inceput sa plinga, iar Mihai a spus: "Mai Iosife, mai, de ce plingi mai?". Tata a zis: "Pai nu-mi gasesc nas", "Lasa ma, ca om gasi noi nas, eu sint ortodox, nevasta-mea e evreica tot ortodoxa si ti-l botezam noi ma, nici o problema". Tata fusese inginer feroviar si pina la botez a gasit nas tot din breasla lui iar in ziua botezului s-a pomenit cu Gheorghiu-Dej la biserica. Automat i-am dat buchetul cel mare si asa mi-a fost nas. Gheorghiu-Dej m-a iubit foarte mult. Asa de mult m-a iubit ca m-a prezentat lui Hrusciov. - Deci, v-ati intilnit cu Verdet... - Tovarasul Verdet. Cuvintul "Tovaras" nu este urit. Am intrat in guvernul lui, el m-a bagat. In ziua Revolutiei, dupa 25 de minute s-a facut un alt guvern, in alt colt alt guvern, in alt colt alt guvern. La un moment dat, spre seara am strigat: "Gata! Acuma pot sa-mi scot partidul la suprafata". Eu fondasem ilegal in '78 Partidul Republican dar nu cu doctrina de dreapta ci cu doctrina de stinga republica aceea mare, Romania mare, Bucovina, Basarabia, Herta, tot. Eu facusem acest partid pentru un alt sistem, un sistem socialist, socialist-liberal. Cu gindire mai liberal decit un socialist nu poate exista nimeni. Asa ceva am facut eu. In '90 am crezut ca s-a terminat. Luam ce-a fost bun de la Ceausescu, continuam si inlocuim ce-a fost rau. Asta am vazut eu. - Cind anume a-ti inregistrat partidul? - L-am inregistrat cam la trei luni. Si in patru s-a dezmembrat. De ce? Mi-a dat statul niste bani, 400.000 de lei. Cind au vazut aia din conducere banii au zis: "Hii, facem ferme, facem cutare, facem cutare". Eu am zis: "Cum sa facem ferme? Facem ziarul, facem aia, facem aia, ne pregatim de alegeri". Si au facut o sedinta secreta si m-au exclus. Atunci s-a schimbat partidul in doua. Minzatu inregistindu-se ca partid republican.... - Ati fost impreuna cu Minzatu? - Nu. N-am stiut unul de altul. Cind am venit de la Chisinau, intr-o buna dimineata, am gasit partidul inregistrat de Minzatul, Partidul Republican pe care au il facusem. Si atunci au i-am spus Partidul Republican de Unitate a Romanilor. Dupa patru zile s-a dezmembrat. A ramas Partidul Republican de Unitate a Romanilor, cu aia care au furat banii si eu am facut Partidul Liber Republican. Partidul Liber Socialist Democratic s-a intimplat in ziua de 28 februarie 1998. Am tinut conferinta nationala la Vatra Romaneasca. - Stiati cine este Ion Iliescu, ati auzit de el? - Da, mi-a spus Gheorghiu-Dej, nasul meu, era cu tineretul atunci. Nasului meu i-a placut de el. Degeaba spune Iliescu ca nu stiu ce i-ar fi facut Gheorghiu-Dej tatalui lui. Mai ales ca tatal lui a fost ceferist, Dej nu facea rau la ceferisti. A fost singurul conducator care a facut numai bine, in primul rind la ceferisti. Deci, eu l-am cunoscut mai tirziu pe Ion Iliescu prin prin '79 direct. Cind a fost Timisoara, secretar de partid si-mi trebuiau niste utilaje de la UMT. - Stiindu-l pe Iliescu, nu i-ati zis nimic in decembrie? - Ba da, mi-a zis atunci, in Comitetul Central: "Ce cauti aicea? Du-te dom'le acolo, ajuta sa aprovizionam poporul ca vine Craciunul". M-a trimis sa coordonez aprovizionare la Ministerul Comertului unde era Ana Muresan. Petre Roman mi-a dat ordin sa o arestez pe Ana Muresan. De ce s-o arestez pe Ana Muresan ca mi-e mi-a facut atita bine. Am tinut-o pe linga mine si pe 28 decembrie i-am dat drumul. - Practic, inteleg ca v-ati facut cunoscut in exterior singur. - Cum am facut de ma cunoaste acum toata lumea? Eu sint bun prieten cu Kinkel din 1977. Am fost la mare si ne-am cunoscut la mare famiile. Si i-am povestit cam ce patesc au aici si in '90 mi-a facut prima invitatie sa vin in Germania. Si in '90 in septembrie am fost in Germania. Dupa asta, el m-a prezentat lui Kohl, pe urma Kohl m-a prezentat lui Chirac, bunul meu prieten, dar nu stia ca sint prieten si cu Chirac. Pe urma tot Kohl m-a prezentat lui Eltin pe care l-am bagat in boala cu tezaurul.... Si pe urma am devenit cunoscut. Adica, mi-au vazut ziarul, s-a tradus ziarul, au vazut ce idei am si le-a placut. Uite dom'le un domn democrat, nu este comunist. - Am inteles, dar trebuie totusi sa existe niste formalitati: acreditariÉ Dv. ati mers practic in calitate de ziarist? - Da, director al ziarului "Stefan cel mare". In unele locuri sint invitat ca presedinte de partid. La Internationala Socialista sint un fel de observator. Ma chema la sedinte. Cind vad nu ca nu am bani, imi trimit ei, imi cumpara biletul de avion. Ma invita, le place. I-a placut si lui Clinton cind am strigat dupa el la Washington. Cind el m-a vazut, m-a strigat: A, mister Nahorniac. Eu stau linistit in banca mea, sint asa o fire mai impulsiva, mai bagareata, dupa cum ma cunoasteti. Cum ati vazut si cu Iliescu. Venea la mine ma pupa, ii place de mine. Am idei bune. - Mi-ati spus ca ati discutat si cu Costin Georgescu si ca dinsul, sa zicem v-ar fi asigurat, intr-un fel sau altul, ca nu faceti obiectul unor urmariri sau ceva de genul acesta. - Dar, poate sa ma urmareasca. Nu fac nimic contra tarii. Si la Uniunea Europeana, cind am fost acum la Santa Maria de la Feira am dat o scrisoare tuturor celor 15 conducatori de state, imi pare rau ca nu am sa v-o dau, in care am cerut ca Romania sa fie admisa in Uniunea Europeana. Si m-a chemat repede Chirac si Schroder. Mai, ce vrei sa-ti facem noi tie? Eu il laud pe Isarescu. Si am spus ca Emil Constantinescu nu e un democrat, pe cind Iliescu chiar daca ar veni la putere ar fi democratie. Multi oameni politici romani de aici au zis, dom'le dv. sinteti o mina de aur. Nu stiu cum de nu va folosesc astia. Dar la ce e in capul meuÉ nu ma foloseste tara. - Am inteles. Deci planurile dv. nu sint pentru anul acesta. Il sustineti pe Iliescu? - Sa-l vad pe Iliescu! Imi dati si mie un post de senator, sa chitai si eu acolo in parlament sa ma auda poporul ce spun. Ca asa vorbesc aiurea. Presa nu prea ma baga in seama. Nu ma baga in seama. Peste hotare sint mai bine vazut. Pai cum ies afara monseur Nahorniac, mister Nahorniac. Le plac ideile mele. Pe astia din tara nu-i intereseaza ideile mele. Eu nu vreau acum sa va spun, dar eu am un plan adevarat de guvernare. - Citi membri de partid aveti? - Am aproape 56.000 de membri. Dar la ce imi folosesc. Degeaba am membri daca nu imi platesc cotizatie. Imi fac adeziune si mi-o arunca. Va arat. Pe multi vreau sa-i dau acum in judecata ca nu imi platesc cotizatia. Daca la alegerile trecute participau toti, nu eu singur, ca toti stateau si se uitau: lasa ca alearga prostul. Toti vin si imi cer bani. Vin si imi cer: am nevoie de viza, am nevoie de serviciu. Pai, daca dau la 55 de mii de membri vize... Ma rog. O sa vad eu in toamna. O sa am candidati in toate judetele, cum am avut si in '96, dar nu pot sa garantez ca vom intra in parlament. Am un program, cel mai bun program. 