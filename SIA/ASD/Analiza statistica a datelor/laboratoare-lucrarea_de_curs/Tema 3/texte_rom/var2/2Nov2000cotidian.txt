 Meniu a la Viena Botosanenii au mincat 200 de lebede! Dupa ce, in urma cu aproape zece ani, stirea despre tiganii care au mincat lebede vieneze a facut inconjurul lumii, istoria s-a repetat in acest an. Asociatia Judeteana a Vinatorilor si Pescarilor Sportivi Botosani a declarat reporterilor "Evenimentului zilei" ca in aceasta vara nu mai putin de 200 de lebede au fost braconate pentru carne. In fiecare vara, in judetul Botosani poposesc aproximativ 900 de exemplare din aceasta specie ocrotita prin lege. Vasile Dabija, presedintele AJVPS Botosani, afirma ca in fiecare an s-au inregistrat cazuri de braconare a lebedelor, insa de data aceasta numarul mare al pasarilor vinate pentru consum este ingrijorator. "Lebedele sint usor de braconat. Un exemplar are aproximativ 10 kilograme de carne si, tinind cont de greutatile financiare ale populatiei judetului, s-a ajuns la braconarea lebedelor pentru hrana", spune Dabija. DORIN BEJENARU De Halloween, Dracula a baut votca cu suc de rosii Romanului nu-i mai ajung petrecerile de Ignat sau Sfinta Maria. Ca dovada, in ultimii ani s-au incetatenit chefurile de import, de genul Valentine's sau Halloween, devenite prilej de intilnire cu prietenii la un pahar de vorba. Astfel, colegii nostri de breasla de la Radio Total au organizat o petrecere "monstruoasa" la clubul Bazilicum din Bucuresti, cu tot tacimul unei nopti de groaza: la intrare, oaspetii erau intimpinati cu "Bloody Mary" (votca cu suc de rosii) in timp ce un Dracula bine echipat aparea brusc dintr-un ungher spre spaima celor prezenti. Apoi, personaje horror gen familia Adams bintuiau prin local pentru a testa reactia vip-urilor, prezente in numar mare. I-am remarcat de exemplu pe Emanuel Isopescu, urmaritul general (de stafii in seara cu pricina), pe vedetele de la Prima Adriana Maris (fara sotul ei, Vlad Ionescu de la Antena 1) sau pe Lavinia Vasile intr-o forma de zile mari. Spiridusul serii a fost insa Cristina Stanciulescu, care a dansat toata noaptea intr-o frenezie, prin decorul asezonat cu dovleci scobiti si luminari aprinse. Iar spiritele s-au incins, si la propriu, si la figurat, pina in zori, cind, fantomele se duc la culcare. ADRIANA TOMA Daewoo a lansat ieri un nou model: Nubira II In prezenta a sute de invitati, dealeri, ziaristi si autoritati locale, la Uzina de Autoturisme Daewoo, din Craiova, a fost lansat ieri primul autoturism Nubira II, o varianta imbunatatita a celui care s-a bucurat de succes in ultimii doi ani. In cadrul festivitatii a fost prezentat si noul director coreean al uzinei, domnul S.Y. Cho. Noul model are un design dinamic si sportiv, fiind reproiectat exteriorul masinii pentru a creste coeficientul de aerodinamicitate. Si interiorul are noutati semnificative. S-a realizat un acces facil al soferului la sistemul audio si la cel de climatizare. Pentru cresterea sigurantei a fost redusa cu 15% forta initiala de actionare a airbag-ului, iar pericolul aparitiei leziunilor craniene ale pasagerilor a fost micsorat, prin reproiectarea stilpilor de sustinere a plafonului. A fost introdusa centura de siguranta in trei puncte, chiar si pentru pasagerul din mijlocul banchetei din spate. Placerea calatoriei este sporita de eliminarea zgomotelor din timpul functionarii, prin adaugarea unui suport motor frontal si a unui insonorizant de planseu. Pentru cumparator este importanta si extinderea garantiilor, de la 18 luni la trei ani, si asigurarea unei asistente tehnice rutiere nonstop. ION SPANU Obrazul subtire cu cheltuiala se tine "Romanitza" a prezentat o colectie pret-a-porter de "milioane" La noua ani de la infiintare, marti seara, la Hotel Hilton, casa de moda "Romanitza" a prezentat colectia de pr?t--porter Elegance Boutique si colectia de seara "Romanitza". Trebuie sa precizam ca aceste modele au o destinatie precisa, clientela "tinta" fiind femeile cu bani. Si nu putini, ci multi, caci fiecare model "sare" lesne de citeva milioane de lei. Realizate din tesaturi "Elegance-Paris", modelele se incadreaza in stilul clasic, dar nu neaparat ca ar fi vorba despre tinute sobre. Pentru sezonul toamna-iarna 2000, "Romanitza" propune o colectie vestimentara din materiale fine, tratate, care prezinta marele atu ca nu se sifoneaza. Culorile acestui sezon sint decente, ca pentru femeia de afaceri, negru sau maro, dar am remarcat si "ceva" rosu, un superb compleu pentru femeile mai indraznete. Rochia de mireasa a fost, la fel ca si vremurile pe care le traim, de culoare gri. Cit despre vedetele care au admirat aceasta colectie, am remarcat-o ca fiind foarte interesata de colectie pe stirista de la Antena 1, Mona Nicolici. SIMONA ECOVOIU Florin Calinescu si-a luat sanatoriu Altadata o bijuterie arhitectonica, Sanatoriul nr. 2, situat intre statiunile Eforie Nord si Eforie Sud, a ajuns, la zece ani de la revolutie - o ruina. Edificiul, compus din subsol, parter, doua etaje si pod, cu suprafata de 1.031 metri patrati, plus o suprafata laterala de alti 1.970 metri, apartine Ministerului Sanatatii. Initial, el a fost administrat de Sanatoriul Balneoclimateric din Techirghiol, insa in 1993 societatea "San Maritim" din Constanta si-a adjudecat locul cu tot cu plaja. Investitiile au ramas la faza de intentii, iar dupa doua saptamini renovarile au fost abandonate, cladirea fiind devastata de vandali. In 1997, cladirea a trecut in patrimoniul Sanatoriului de Ortopedie si Recuperare din Eforie Sud. Desi era o ruina, pe cladire a pus ochii o fundatie americana - "World Vision Romania", careia Ministerul Sanatatii i-a interzis, prin adresa nr.16.126/2774/5, mai/1998, sa preia ruina fara licitatie. Asa ca s-a organizat o licitatie, cu respectarea tuturor legilor, care a fost cistigata de "Fundatia PROMEDICA" din Timisoara. Renovarea nu a inceput, timisorenii raminind si restantieri la chirie cu suma de 25 de milioane de lei. Numai ca, surpriza, pe data de 30 octombrie, directorii sanatoriului s-au trezit vizitati de Florin Calinescu. Vedeta "Chestiunii zilei" a obtinut de la PROMEDICA Timisoara, prin S.C. "Florin Calinescu Media Company Impex" SRL, contra sumei de 5.000 de dolari, drepturile de reabilitare si exploatare, in scopul practicarii turismului medical de lux la Sanatoriul nr. 2, cu toata plaja aferenta. Prin hotarirea nr.1.557 din 31 octombrie, Consiliul de Administratie al Sanatoriului a avizat favorabil aceasta cesiune. "Arsi" cu mai multi investitori, cei din Eforie au pus insa conditii ferme privind investitiile si data limita de incepere a renovarii cladirii. FLORIAN BICHIR "Evenimentul zilei" iti aduce miliardul! Regulamentul concursului "Evenimentul zilei" publica, incepind de miine, in "Suplimentul de Weekend", de doua ori pe luna, un talon de participare la concurs. Pe care trebuie sa-l pastrezi, caci acesta poate fi sansa ta. Mentionam insa ca aceste taloane de participare pot fi gasite, tot incepind de miine, si la oficiile postale din tara. Deci, pastreaza talonul, unde vei gasi inscrise (in ordine descrescatoare) cele 15 premii, cu valori cuprinse intre 50 de milioane si 1 miliard de lei, fiecaruia revenindu-i o linie (serie) de numere cuprinse intre 101 si 235. Nu uita, insa, ca acest talon este valabil doar timp de doua saptamini, dupa care trebuie sa-ti procuri altele. Ce-ti mai ramine de facut? Urmareste emisiunea "Vrei sa fii miliardar?", difuzata la postul PRIMA TV, de vineri pina luni, intre orele 20.00 si 21.00 si vei afla care sint numere cistigatoare. In cazul in care ai norocul ca ele sa se regaseasca pe talonul tau, marcheaza-le cu un X. Numerele cistigatoare vor fi publicate in "Evenimentul zilei", dupa cum urmeaza: Simbata - numerele de vineri; Luni - numerele extrase simbata si duminica; Marti - numerele de luni. Daca nu ai gasit numerele cistigatoare, nu dispera, caci cotidianul nostru iti ofera o sansa in plus. Adica, pentru fiecare concurs, vei mai beneficia de un numar, care poate fi exact cel care iti lipseste, pentru a completa talonul. Daca pe parcursul celor doua saptamini vei reusi sa completezi o linie intreaga de numere, nu-ti mai ramine decit sa suni la numarul de telefon (01) 2022094, intre orele 10.30 si 17.30. Iti poti cere premiul incepind cu ziua imediat urmatoare completarii liniei. Cu precizarea ca, atunci cind vei suna, trebuie sa ai linga tine talonul de participare.Cererile ulterioare nu vor fi luate in consideratie. (S.E.) ATENTIE! Talonul pe care il vei gasi pe data de 3 noiembrie este valabil doar pentru perioada 3 noiembrie- 23 noiembrie. "E rindul tau sa schimbi lumea" cu Coca Cola Compania Coca-Cola Romania a prezentat ieri primele rezultate ale noului proiect educational "E rindul tau sa schimbi lumea", organizat cu sprijinul Ministerului Educatiei Nationale si al companiei CODECS. Proiectul-pilot desfasurat pe o perioada de cinci saptamini in lunile mai-iunie 2000 s-a adresat elevilor din anii terminali de liceu. Aproximativ 3.000 de liceeni din Bucuresti, Timisoara si Oradea au invatat cum sa-si redacteze un curriculum vitae, cum sa se pregateasca pentru un interviu si cum sa-si dezvolte aptitudinile pentru a reusi in domeniul in care vor sa faca o cariera. Dat fiind succesul de care proiectul "E rindul tau sa schimbi lumea" s-a bucurat, Coca-Cola Romania a decis sa demareze a doua etapa a acestui proiect, la care vor participa de aceasta data 23.000 de elevi din 163 de licee din Bucuresti, Brasov si Iasi. ROBERTA VORNICU Cu doar 8,7 dolari pe cap de locuitor alocati sanatatii, Bolnavii renali din Romania au sanse mai mari decit cei din America Riscul de deces prin hemodializa este mult mai scazut in Romania decit in Statele Unite ale Americii si tarile Europei de vest. "In SUA mor intre 20 si 25 la suta dintre cei tratati, in Europa, in jur de 15 la suta, in timp ce la noi riscul de deces este de 9,8 la suta", a declarat directorul Spitalului "Carol Davila", prof. dr. Nicolae Ursea, la Simpozionul de Nefrologie care se desfasoara zilele acestea la Bucuresti. Prof. Ursea este de parere ca aceasta si-tuatie se datoreaza aparatelor de calitate folosite in spitalele noastre si profesionalismului medicilor. Statisticile prezentate la Simpozion arata faptul ca bugetul alocat pentru sanatate in tara noastra este de doar 8,7 dolari pe cap de locuitor, in timp ce in SUA este de 2.051 de dolari pe cap de locuitor, iar in Franta depaseste o mie de dolari. Specialistii in nefrologie din tara noastra au salarii de aproape zece ori mai mici decit cei din Italia sau SUA, situatie pe care medicii o considera inacceptabila. In momentul de fata, la noi sint 3.798 de bolnavi care urmeaza tratamentul de substitutie renala, iar in tara sint 703 de aparate de dializa, dintre care 588 functioneaza, restul fiind de rezerva. Singurele judete in care nu exista inca sectii de dializa sint Ialomita si Giurgiu. La Simpozionul de Nefrologie au fost invitati, pe linga specialisti, si bolnavi care sint tratati in diverse centre din tara. GETA ROMAN Din cauza birocratiei, Peste un milion de familii nu au primit alocatia suplimentara Peste un milion de familii cu cel putin doi copii nu si-au primit la timp alocatia suplimentara pe luna octombrie din cauza birocratiei. Cele mai oropsite din acest punct de vedere au fost familiile din judetele Dolj, Gorj, Mehedinti, Olt, Bacau, Cluj, Maramures, Satu Mare, Salaj, Alba, Tulcea, Buzau si Bucuresti. Incurcatura a pornit de la faptul ca o parte din banii de alocatii se luau, pina in luna septembrie, din Fondul National de Solidaritate, iar din luna octombrie alocatia suplimentara se plateste numai din bugetul statului. Intrucit hotarirea care prevedea acest transfer s-a publicat abia pe 30 octombrie, trezoreriile au virat banii catre Posta Romana cu intirziere de mai bine de o luna. Dupa cum ne-a precizat Mihaela Arteni, director in Ministerul Muncii, familiile respective vor primi, in luna noiembrie, si sumele aferente lunii octombrie. De altfel, conducerea Postei Roman a anuntat, zilele trecute, ca a prelungit pina pe 8 noiembrie termenul de plata a alocatiilor suplimentare. EUGENIA MIRCESCU La Galati, un proprietar a blocat calea ferata si percepe "Taxa de vagon" La Galati, accesul vagoanelor pe calea ferata, catre port, a fost blocat cu bolovani si lanturi. Societatea Vider Company SRL, al carei administrator unic este galateanul Israel Vider, a cumparat o unitate care a apartinut fostului ICIL. Pe acest teren trece calea ferata care deserveste Portul Docuri Galati. Israel Vider a blocat accesul pe calea ferata, cerind tuturor celor care vor sa treaca prin zona "taxa pe fiecare vagon", in premiera in Romania, avind in vedere ca liniile de cale ferata sint considerate bun public. Cazul a intrat in atentia Inspectoratului de Politie Transporturi. Locotenent-col. Constantin Balta a declarat ca administratorul societatii, Israel Vider, s-a folosit de faptul ca unitatea pe care a cumparat-o are in proprietate si terenul pe care se afla calea ferata, desi conform legii, aceasta apartine domeniului public. "Poarta care marca in trecut un punct de control a fost transformata in baricada. Ferecata cu lanturi si lacate, poarta a fost intarita si prin asezarea unor bolovani cit toate zilele. Nemaiavind acces, reprezentantii de la Portul Docuri si de la Regionala CFR au incercat sa discute cu administratorul Israel Vider. Acesta insa a spus ca daca vor drum liber spre port sa plateasca taxa pentru fiecare vagon de marfa", a afirmat reprezentantul Politiei Transporturi. Conducerea Regionalei CFR Galati si conducerea SC Docuri SA declara ca zilnic au pierderi de circa 4.000 de dolari, prin stationarea navelor care ar fi trebuit incarcate cu marfa aflata in vagoane. Israel Vider isi apara "dreptul de proprietate": "Am act de proprietate asupra terenului respectiv. Este ca si cum oricine ar putea face ce vrea in casa mea. Au fost efectuate expertize prin care se atesta ca o cladire care apartine firmei a fost deteriorata din cauza traficului pe calea ferata. Nu cred ca este normal ca SC Docuri sa faca ce vrea si sa imi incalce proprietatea cum are chef". Reprezentantii Politiei Transporturi spun ca SC Vider Company nu avea nici un drept sa impuna astfel de restrictii si ca faptele comise intrunesc elementele infractiunii de distrugere si semnalizare falsa. Cazul a intrat in atentia Parchetului de pe linga Tribunalul Galati. ALINA COMSA-DURBACA Pentru ca nu-si primesc banii, producatorii vor sa intrerupa aprovizionarea cu medicamente Spitalele, in pericol sa ramina fara doctorii In Romania, cheltuielile pe medicamente pe cap de locuitor sint, in medie, de 14 dolari, in timp ce in Ungaria sint de 90 de dolari, iar in Uniunea Europeana, suma se ridica la 220 de dolari pe cap de locuitor. Situatia nu poate fi indreptata insa atita vreme cit lipseste cadrul legislativ adecvat si sistemul de sanatate merge prost. Casa Nationala de Asigurari de Sanatate a inceput deja sa plateasca datoriile spitalelor catre distribuitorii de medicamente, care se ridica acum la 2.600 de miliarde de lei. Din cauza ca "au trecut mai mult de patru saptamini de la publicarea primei rectificari bugetare, iar situatia in spitale s-a inrautatit", principalii producatori de medicamente din Romania au anuntat ieri ca nu mai vor sa crediteze aprovizionarea cu medicamente a spitalelor. "Situatia actuala determina limitarea sau chiar intreruperea accesului populatiei la medicamente", avertizeaza Asociatia Romana a Producatorilor Internationali de Medicamente, careia i s-a alaturat si Asociatia Producatorilor de Medicamente din Romania. TATIANA DABIJA Civilii pot sa-si repare televizoarele in cazarma Ministerul Apararii a gasit o noua solutie pentru atragerea de fonduri extrabugetare. Potrivit actualelor reglementari, prin oferirea de servicii contra cost, bazele de reparatii (in numar de sase pe tara), atelierele de metrologie, laboratorul de medicamente si centrele de proiectare si executie a constructiilor isi vor oferi serviciile celor interesati, atit militari, cit si civili. Dupa cum ne-a declarat col. Petre Stanescu, comandantul Bazei 144 Reparatii Bucuresti, situata in sos. Mihai Bravu, oricine poate veni sa-si repare autoturismul, casetofonul, televizoarul, masina de spalat sau pentru a solicita confectionarea diverselor piese sau garnituri. Unitatea ofera spre vinzare o serie de utilaje care nu mai sint necesare armatei. Printre acestea se numara autostatii, autocamioane, autobasculante, autoturisme Dacia si chiar cuptoare de piine cu o capacitate de 1.400 de piini pe zi. Utilajele au fost fabricate cu 30, 40 de ani in urma, iar preturile de pornire a licitatiilor sint cuprinse intre 6 si 40 de milioane de lei, in functie de solicitarile clientilor. Pina in prezent, armata a reusit sa obtina peste 400 de miliarde de lei din vinzarea unor bunuri si se spera ca, pina la sfirsitul anului, aceasta suma sa fie dublata, a precizat ieri, in cadrul unei conferinte de presa secretarul de stat Gheorghe Barbu, seful Departamentului Inzestrare si Servicii din MApN. Ministerul Apararii accelereaza procesul de valorificare a bunurilor si echipamentelor care nu mai sint necesare armatei, atit pentru a-si completa veniturile, cit si pentru a reduce cheltuielile alocate pentru intretinerea acestora. Potrivit noilor reglementari, 60 la suta din fondurile obtinute ramin la unitati, iar 40 la suta intra in bugetul MApN. Potrivit secretarului de stat Gheorghe Barbu, obiectul vinzarii il pot il pot face chiar si unele terenuri sau constructii. In ceea ce priveste vehiculele nevindute, acestea vor fi oferite gratuit institutiilor publice interesate. ALINA GRIGORE Conducerea Companiei "Apele Romane" acuza: Hidroelectrica ne "maninca" apa potabila Pentru ca populatia sa nu ajunga in situatia de a primi apa cu portia, trebuie sa se renunte la folosirea acesteia in scopul producerii energiei electrice, este de parere conducerea Companiei "Apele Romane". Tara noastra risca sa se confrunte, in aceasta iarna, cu o criza a apei potabile. Pe fondul secetei de asta-vara, pentru a-si putea face planul la energia electrica produsa, hidrocentralele au lucrat in regim de exploatare intensiva. Altfel spus, apa din lacuri a fost folosita peste nivelul minim de umplere stabilit prin conventie cu Compania "Apele Romane". Conventia prevedea un nivel minim de umplere de 41%, dar centralele hidro au folosit apa pina la un nivel mediu de aproape 32%. Nivelul convenit a fost respectat doar in cazul lacurilor cu folosinta complexa, adica a lacurilor care aprovizioneaza cu apa potabila marile orase, cum este cazul Capitalei, sustine conducerea SC Hidroelectrica SA. O solutie pe care Termoelectrica nu o accepta: energie electrica produsa de termocentrale Pentru responsabilii Companiei "Apele Romane", aceasta explicatie este inacceptabila insa. Petre Marinescu, director in cadrul companiei, a acuzat ieri societatea Hidroelectrica ca a golit complet lacurile de acumulare. "Hidroelectrica, la ordinul Dispeceratului Energetic National si sub obladuirea ANRE, a folosit toata apa acumulata in lacuri. La ora actuala, marile lacuri de acumulare au un coeficient de umplere de doar 6-12 procente, adica aproape ca au secat. Ministrul Berceanu ar trebui sa impuna restrictii doar in folosirea apei pentru producerea energiei, mai ales ca el a fost informat cu multa vreme in urma ca acest an este unul secetos, iar ultimii trei ani nu au fost nici ei foarte bogati in precipitatii". In informarea transmisa zilele trecute Consiliului Suprem de Aparare a Tarii, ministrul apelor, Romica Tomescu, sugereaza ca Ministerul Industriei si Comertului, Autoritatea de reglementare in domeniul energiei si societatile implicate in productia de energie electrica trebuie sa caute si sa gaseasca o solutie pentru a echilibra balanta energetica a tarii, reducind productia de energie hidro. Aceasta inseamna cresterea productiei de energie electrica produsa de termocentrale, fapt neacceptat insa la aceasta ora de conducerea SC Termoelectrica SA. Termoelectrica spune ca, daca se doreste o cantitate mai mare de energie, este nevoie de bani pentru cumpararea de combustibili si sugereaza indirect o crestere a pretului energiei. Autoritatea nu este insa de acord cu aceasta motivatie, dupa cum ne-a declarat ieri Alexandru Sandulescu, responsabilul in relatiile cu presa, asa incit, la aceasta ora se mai cauta inca o solutie. De mentionat ca, in acest moment, hidrocentralele produc circa 20% din necesarul de energie electrica al tarii, centrala nucleara de la Cernavoda, intre 10 si 12%, restul fiind produs exclusiv in termocentrale. Termoelectrica are rezerve de capacitate suficiente pentru a suplini o scadere a productiei hidro, dar nu are fonduri pentru a le trece pe productie. Deocamdata, bucurestenii pot sta linistiti Bucurestenii nu vor avea, deocamdata, probleme in ceea ce priveste alimentarea cu apa. Victor Rossi, directorul adjunct al RGAB, ii asigura pe bucuresteni ca in perioada urmatoare nu vor ajunge sa primeasca apa "cu polonicul". "Daca Hidroelectrica nu va folosi, ca pina acum, apa pentru producerea energiei electrice si se va incadra in consumul de 23 de metri cubi pe secunda, nu de 80, cum a facut pina acum, nu vom avea probleme cu apa in perioada urmatoare. Era de asteptat sa ajungem in situatia de criza, din moment ce apa a fost folosita, excesiv, in scopul producerii energiei. Daca nu ajungem, pina la jumatatea lunii, in situatia de a rationaliza apa, putem spune ca am scapat de criza deoarece dupa 17 noiembrie vin ploile", ne-a declarat Rossi. Directorul Petre Marinescu sustine insa ca pina la primavara nu este nici o sansa ca lacurile sa se umple: "Chiar daca vor cadea precipitatii, acestea vor fi sub forma de lapovita si ninsoare si nu vor duce la cresterea volumului de apa in lacuri din cauza temperaturilor scazute care se vor inregistra de la jumatatea lunii noiembrie incolo. De precipitatii vom beneficia abia la primavara, cind va veni dezghetul". MONA STOICA EUGENIA MIRCESCU MIHAELA BALEA 