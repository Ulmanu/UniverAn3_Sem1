 Lesbienele si pederastii au dat navala la primaria din Berlin Zeci de homosexuali germani au spus: "Ja" Zeci de cupluri de homosexuali germani au luat ieri cu asalt primariile din diverse orase pentru a avea satisfactia de a-si uni destinele in chiar ziua intrarii in vigoare a legii privind contractul de trai in comun pentru minoritatile sexuale, care le va conferi noilor "familii" aceleasi drepturi de care, pina acum, beneficiau doar cuplurile heterosexuale, transmite AFP. Doua lesbiene, Gudrun Pannier si Angelika Barnow, ambele de 36 de ani, au fost primele care si-au jurat iubire si credinta, la Berlin. Ele s-au prezentat la primaria din Schoeneberg, cartierul comunitatii de homosexuali din oras, si au semnat un contract de convietuire, inainte de a pecetlui cu un sarut uniunea. La Hamburg se anuntase casatoria colectiva a 15 cupluri de homosexuali, iar la Hanovra, primii care s-au casatorit au fost Heinz Friedrich Harre si Reinhard Luechow. Ei s-au sarutat sub un afis pe care scria "Dragostea merita respect". Potrivit noii legi, partenerii au posibilitatea de a purta numele de familie al celuilalt sau de a purta ambele nume, precum si celelalte drepturi, de mostenire, de donatii, asigurarile medicale si sociale fiind copiate dupa cele de care beneficiaza cuplurile de heterosexuali. Autoritatile au insistat ca acest contract nu este echivalentul unei casatorii, dar homosexualii s-au declarat foarte multumiti de prevederile noii legi, afirmind ca singurul lucru care conteaza este acela ca isi pot legaliza uniunea, indiferent sub ce denumire. ISABELLA ALEXANDRESCU Amenintata cu falimentul, Moldova se milogeste la FMI Moldova are nevoie de credite internationale pentru a-si plati datoria externa pe anul 2002 si a lupta impotriva saraciei, a declarat presedintele acestei tari, Vladimir Voronin. "Am dori reluarea creditarii de catre FMI", a spus Voronin, adaugind ca in lipsa unui imprumut Chisinaul ar fi obligat sa cheltuiasca 70 la suta din bugetul pe anul viitor pentru plata datoriei externe, ceea ce ar insemna "o catastrofa nationala". Aceste declaratii survin la putin timp dupa un interviu aparut in presa rusa, in care seful statului moldovean nu se sfia sa critice Fondul Monetar International, afirmind ca ajutorul acestuia "nu a adus nimic bun Moldovei". FMI a suspendat provizoriu, la inceputul lunii mai, acordarea unei transe de credit de 12 milioane de dolari, care faceau parte din imprumutul total de 142 de milioane dolari. Relatiile guvernului de la Chisinau cu institutia amintita au devenit si mai tensionate dupa ce, la sfirsitul lunii iunie, parlamentul moldovean, dominat de comunisti, a votat intr-o prima lectura un controversat proiect de lege care permite nationalizarea companiilor deja privatizate. CAMELIA MUNTEAN Cinci zile, londonezii pot sa bea Bere pe saturate Producatorii de bere din Marea Britanie au lansat o campanie publicitara pentru a determina tineretul sa consume aceasta bautura, dupa ce s-a ajuns la concluzia ca in rindurile acestei categorii s-a inradacinat ideea ca aceasta licoare este mai degraba pentru pensionari, grasi si batrini. Pentru a promova ideea ca berea englezeasca este naturala, organizatorii campaniei au impinzit tara cu afise reprezentind doi tineri, pozind cit se poate de natural pe un pat de spice de orz. Zonele intime ale celor doi tineri blonzi sint acoperite strategic cu citeva spice si frunze bine plasate. Campania a demarat marti, in prima zi a Festivalului berii, la care participa o suta de firme producatoare, organizatorii laudindu-se ca evenimentul ce are loc la Londra este mai important decit mai celebrul Oktoberfest, de la München, dar la care nu sint reprezentate decit cinci companii. Zecile de mii de bautori asteptati la festival, care se incheie simbata, vor putea degusta 700 de sorturi de bere de diferite culori, tarii si arome . (J.P.) Seceta pirjoleste nordul Bulgariei Fermierii bulgari din Dobrogea de Sud au cerut interventia urgenta a statului pentru depasirea urmarilor secetei fara precedent care a pirjolit practic aceasta zona a Bulgariei, recolta din acest an fiind de numai 2,35 tone la hectar. Calitatea foarte scazuta a griului va impune importul unor mari cantitati necesare pentru panificatie. Fermierii cer un pret mai mare de 110 dolari la achizitionarea unei tone de griu. 80 la suta din suprafetele cultivate cu floarea-soarelui si porumb sint, de asemenea, compromise. Recolta de floarea-soarelui nu va depasi 30.000 de tone, cu 100.000 mai putin sub cea realizata anul trecut, din acest motiv Bulgaria urmind a se confrunta cu o criza a uleiului. Pierderile agricultorilor sint evaluate la 400-500 de marci la hectar. PETIO PETKOV (Sofia) Flash 18 ani intr-un grajd O handicapata mintal din vestul Ucrainei, regiunea Hmelnitki, a trait timp de 18 ani inchisa de familia ei intr-un grajd. Parintii Ninei Gordii au decis sa o inchida dupa ce, in urma unui viol, fiica lor, pe atunci in virsta de 17 ani, a inceput sa sparga lucrurile prin casa si sa-i muste pe cei apropiati. Subnutrita si nespalata, tinara a trait ani la rind in compania mai multor capre, intr-un adapost fara lumina si caldura, la citiva metri de casa parinteasca. In urma cu doua luni, autoritatile locale i-au convins pe parintii tinerei de necesitatea spitalizarii ei. In ziua internarii, femeia, in virsta de 36 de ani, cintarea doar 30 de kilograme si mergea in "patru labe". De atunci, pacienta a facut progrese notabile, s-a ingrasat cu zece kilograme, a inceput sa manince cu lingura si sa foloseasca toaleta. (L.C.) Doua adolescente indoneziene si-au pierdut viata si alte citeva zeci au fost ranite in timpul unei busculade produse intr-o scoala din insula Java, in momentul in care elevele au auzit o stafie si au luat-o la fuga incercind sa iasa din clasa. Cele 100 de fete tocmai citeau din Coran cind s-a auzit o voce inspaimintatoare, ce semana cu cea a unei femei care se vaita si parea a veni din toate directiile, relateaza cotidianul indonezian "Times of Oman". Cele doua victime au murit calcate in picioare de colegele lor care se imbulzeau sa iasa din cladire tipind isteric. Alte zeci de fete au fost internate in spital cu rani destul de grave, printre care mai multe cu miini sau picioare rupte, dar medicii au anuntat ca nici una nu este in stare critica. Politia a deschis o ancheta, dar un oficial si-a exprimat scepticismul in ceea ce priveste rezolvarea cazului, explicind ca este foarte greu sa cercetezi ceva ce nu se poate vedea. (J.P.) Rambo - Made in China Puscasii marini din China se straduiesc din greu pentru a ajunge precum rivalii lor americani, iar programul lor de pregatire seamana foarte mult cu ceea ce se poate vedea in filmele despre trupele de elita. Chinezi trec zilnic prin antrenamente dure, in tabere militare ale caror locatii nu sint dezvaluite. Ei au deja indeminarea si forta unor adevarati Rambo, fiind experti in arte martiale si in minuirea oricarui tip de arme si putind rezista unor marsuri epuizante si conditiilor aspre din jungla. Unul dintre principalele motive pentru aceste antrenamente este preocuparea conducerii de la Beijing fata de neintelegerile cu insula separatista Taiwan. Cu ocazia celei de-a 74-a aniversari a Armatei Populare ministrul apararii a declarat ca tara sa nu va pregeta sa foloseasca forta pentru a recuceri Taiwanul daca acesta isi va proclama independenta. (I.A.) Timbre cu ochii oblici Japonezii, cunoscuti pentru pasiunea lor de a fi fotografiati si de a fotografia orice li se pare interesant cind sint plecati in vacanta, au facut coada pentru ca portretul sa le fie imortalizat pe timbre postale care vor putea fi admirate in cadrul unei expozitii filatelice organizate la Tokyo. In cinci minute fotografia este efectuata cu o camera digitala si este apoi tiarita pe hirtie. Timbrul personalizat poate fi folosit pentru trimiterea de scrisori si carti postale. Oficialii serviciilor postale au pregatit o mie de coli filatelice care s-au epuizat in mai putin de jumatate de ora. (I.A.) Sf. Stefan se-ntoarce! Edilii Budapestei au muncit din greu pentru a restaura si aseza la loc de cinste statuile marilor figuri ale istoriei nationale, statui care ieri au fost amplasate pe vechile lor postamente in centrul capitalei. Scopul campaniei este dublu, pe de o parte cultivarea sentimentelor patriotice, in special in rindul tinerilor, iar pe de alta parte, infrumusetarea capitalei si atragerea turistilor. Sub privirile ingrijorate ale edililor, muncitorii au asezat la loc statuia restaurata a primului rege al Ungariei, Sfintul Stefan, care de-acum va domina Piata Eroilor. Statuia face parte din Monumentul Mileniului, o galerie cuprinzind figurile a 14 regi unguri si lideri istorici.(R.R.) Transfer de nevasta Un barbat din orasul Badulla, situat in centrul statului Sri Lanka, satul de faptul ca nevasta il insela, a cedat-o pe infidela amantului ei, intocmind un contract de transfer de proprietate in toata regula, transmite Reuters. Barbatul incornorat l-a dus pe amantul nevestei la notar, a platit taxa de timbru de doua rupii si a plecat linistit acasa. Multumirea sa a fost de scurta durata, caci, aflind de caz, autoritatile i-au comunicat ca o astfel de tranzactie nu poate fi validata.(I.A.) Americanii pleaca pe sest din Macedonia Personalul militar american al carui rol "nu este crucial" in Macedonia este trimis, ca masura de securitate, in Kosovo, astfel incit in aceasta tara vor ramine cel mult 400 de soldati, au anuntat responsabili ai Pentagonului. In total, in Kosovo vor fi trimisi 200 de soldati si civili, angajati ai Pentagonului, care stationau la periferia capitalei macedonene, iar alte 109 persoane au plecat deja in provincia separatista. (C.M.) Inelul care se topeste pe deget O creatoare germana a decis sa lanseze o curioasa gama de bijuterii modelate in gheata, care nu rezista decit citeva minute in caldura verii berlineze. Inelele din gheata create de Suzanne Sous, vindute cu 0,5 euro bucata, rezista doua minute pe degetul persoanei care il poarta. Galeria Oona din Berlin, care comercializeaza aceste bijuterii efemere, propune, de asemenea, spre vinzare coliere comestibile din gelatina si bratari din guma de mestecat.(C.M.) Rusii si-au facut supercalculator Oamenii de stiinta rusi au terminat testele la primul "supercalculator" rusesc, a anuntat presedintele Academiei de Stiinte din Rusia, Vladimir Fortov. Supercalculatorul, compus din 768 microprocesoare, poate efectua 1.000 de miliarde de operatiuni pe secunda. Dupa putere, acesta poate fi situat pe locul opt in Europa si pe 28 in lume. Procesoarele sint importate, dar conceptia calculatorului este ruseasca, putind efectua calcule in domeniul aerodinamicii si apararii impotriva meteoritilor, ceea ce pina in prezent era considerat irealizabil. (C.M.) Un nebun a fugit in Cuba Un avion american de tip Cessna a aterizat fortat pe coasta sudica a Cubei dupa ce pilotului, un american care efectua primul zbor fara instructor, i-a fost teama sa aterizeze la baza din Florida Keys, relateaza Reuters. Aparatul, inmatriculat in Statele Unite, a aterizat pe un teren accidentat in apropierea orasului Cojimar, la citiva kilometri est de Havana. Pilotul John Reese, in virsta de 50 de ani, a decolat de pe Aeroportul Marathon Keys, din statul Florida, si a luat directia Cubei, ignorind apelurile turnului de control. Martorii afirma ca pilotul, care avea doar doua saptamini de zbor la activ, a fost ajutat sa coboare din avion de un membru al fortelor de securitate cubaneze, care l-a condus ulterior cu o masina catre o destinatie necunoscuta. Motivele acestei actiuni ramin invaluite in mister, dar se pare ca Reese, care lucra la o pizzerie, fusese internat la balamuc de mai multe ori. (L.C.) Dezamagita in amor, Mariah Carey a incercat sa se sinucida Diva pop Mariah Carey a marturisit recent ca, dupa despartirea de iubitul ei, bogatasul brazilian Luis Miguel, a fost atit de deprimata, incit a incercat sa-si taie venele. Saptamina trecuta, presa anunta ca Mariah a fost internata in spital, intr-o stare grava de extenuare. In realitate, micuta privighetoare, care, intr-o criza de isterie, a incercat sa se sinucida, a fost transportata la spital in stare foarte grava, dupa ce a pierdut o cantitate importanta de singe. Deznadajduita, Mariah si-a anuntat prietenii ca nu mai vrea nimic de la viata, dupa care si-a taiat venele cu un cutit. In ziua urmatoare, impresarul ei a anuntat ca este bolnava si a anulat toate aparitiile publice ale acesteia pentru o perioada nedeterminata. "Si-a dat seama mult prea tirziu cit de grava este rana pe care si-a produs-o", spune un apropiat al cintaretei, precizind ca, dupa mai bine de trei ani de amor nebun, este de inteles ca Mariah e deznadajduita. "Ar trebui supravegheata, pentru a nu-si mai face rau", a adaugat acesta. "Nu-mi dau seama ce se mai intimpla cu viata mea. Pur si simplu nu mai pot avea incredere in nimeni. Incerc cu disperare sa ies din camera asta. Mai bine mi-as lua o mica vacanta", a scris Mariah inainte de a comite acel gest disperat. DIANA EVANTIA BARCA [17][pl.dll?rid=expresro] 