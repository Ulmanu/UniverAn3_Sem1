 Fosta campioana mondiala la gimnastica priveste inapoi cu minie Corina Ungureanu: "Noi ne rupeam oasele, iar Vieru cistiga de trei ori mai multi bani" Sportiva a acordat "Evenimentului zilei" ultimul sau interviu in care a vorbit despre razboiul sau cu presedintele Federatiei Romane de Gimnastica Corina Ungureanu, fosta campioana mondiala la gimnastica feminina cu echipa Romaniei a acordat ieri un interviu in exclusivitate pentru "Evenimentul zilei". Cazuta in dizgratia lui Nicolae Vieru, presedintele Federatiei Romane de Gimnastica, dupa ce a pozat pentru revista "Playboy" in 1999, Corina s-a lovit mereu, apoi, de ostilitatea venerabilului personaj. Vieru a atacat-o dur in presa, considerind ca aparitia unor nuduri cu gimnasta dauneaza imaginii pe care o are acest sport. Ultima sicana, facuta chiar luna trecuta, a impins-o pe micuta sportiva sa rupa tacerea. In acest ultim interviu acordat presei, fosta gimnasta a acceptat sa vorbeasca despre subiecte pina acum ocolite: relatiile cu Vieru, dedesubturile unuia dintre cele mai respectate si invidiate sporturi in Romnia, dar si turnura pe care a luat-o viata ei personala dupa ce a cutezat sa infrunte prejudecatile unei societati guvernate inca de mentalitati cimentate in "Epoca de aur". "Vieru a pornit taraboiul" Corina, au trecut doi ani de la scandalul pe care l-a declansat aparitia ta in "Playboy". S-au mai ameliorat, de atunci, relatiile cu conducerea federatiei? Sa stiti ca a fost un scandal destul de ciudat. In '99 nu am vorbit direct cu nimeni de la federatie. Vieru a pornit taraboiul in presa, fara sa ma sune inainte. Mi-au reprosat mai ales ca m-am grabit facind acel pas. Dar eu le-am explicat ca nu puteam sa mai astept sase luni, cum ar fi vrut ei. Un sportiv se ingrasa repede dupa ce renunta la performanta. La noi, fiind mici, acest fenomen este si mai evident. Eu, de exemplu, am «luat» opt kilograme in doar citeva luni. Ajunsesem la 54 de kilograme, cind inaltimea mea este de 1.56 metri. A fost o ocazie unica pentru mine, o provocare incitanta, pe care n-am vrut sa o ratez. N-am vrut sa ma cert cu nimeni. Sincer, stiindu-l pe domnul Vieru, ma asteptam sa ma sune si sa-mi reproseze, dar in nici un caz sa aiba o reactie atit de virulenta. In ce masura te-a afectat acel incident? Pina la urma am ajuns la concluzia ca tot scandalul si mediatizarea au fost in avantajul meu. Cu exceptia celor de la federatie, nimeni nu m-a privit cu rautate sau cu suspiciune. "Playboy" a platit-o cu 6.000 de dolari Cit ai primit din partea revistei, pentru pozele din acel numar? Hai s-o spun si pe asta, ca pina acum nu am discutat despre bani. Am incasat 4.000 de dolari, la care s-au adaugat alti aproape 2.000, reprezentind compensatia pentru banii pierduti atunci cind federatia a refuzat sa ma premieze. Ce ai facut de atunci? Ai incercat sa te angajezi ca antrenoare undeva? Nu. Aici nu poti trai din asa ceva. Pe ce sa muncesc? Din salariul de antrenor, daca m-as angaja la Ploiesti sau Bucuresti, n-as avea bani nici sa-mi platesc biletele de transport pina la sala si inapoi, timp de o luna. De ce nu incerci la Deva? Acolo nu este loc pentru mine... Cel putin, atit timp cit este Vieru la federatie. Nu m-a uitat niciodata. Acum, de exemplu, intre 15 si 17 februarie, se organizeaza in tara un turneu al stelelor gimnasticii. Am vrut sa particip si eu. M-am mentinut destul de bine si sint convinsa ca n-ar fi fost nici o problema cu exercitiile, mai ales ca nu sint foarte grele. L-am sunat pe domnul Octavian Belu (n.r. - antrenorul coordonator al lotului de gimnastica feminina) si l-am intrebat daca pot sa ma alatur fetelor. Mi-a spus ca da, nu este nici o problema. Si fetele erau bucuroase. Cind am discutat, apoi, cu impresarul care organizeaza competitia, acesta mi-a spus ca nu se poate, deoarece Vieru nu ma vrea in echipa. Pur si simplu nu inteleg. Toata lumea este de acord, numai Vieru nu! Nu-mi dau seama ce are cu mine. De ce crezi ca-ti poarta simbetele? Atunci, in '99, dupa scandalul cu mine, ministrul Antonescu l-a fortat pe Vieru sa demisioneze din functia de presedinte al federatiei. Probabil si-a inchipuit ca a fost din cauza mea. De fapt, la mijloc erau multe alte lucruri. Reactia lui Vieru in cazul meu n-a fost decit picatura care a umplut paharul. "Vieru sa se retraga, ca e om batrin" Ce e de facut? Pai, sa se retraga undeva, sa nu mai incurce oamenii. Domnul Adrian Stoica (n.r. - secretar general al FR Gimnastica) este foarte priceput. Mult mai priceput decit este Vieru. Este om batrin, are 70 de ani. Poate are nevoie de bani. Se cistiga bine ca presedinte la federatia de gimnastica? Foarte bine, nu bine. Pai noi, sportivele, participam la diverse turnee demonstrative unde organizatorii dau bani grei. Sintem niste nume. Sumele nu ajung in buzunarul nostru. Cei mai multi bani sint retinuti de federatie. In Olanda am rupt aparatele-n doua timp de trei zile intr-un turneu demonstrativ si nu ne-am ales decit cu cite doua sute de dolari. Unde s-a dus restul banilor? Miile de dolari? Dupa Campionatele Mondiale sau Europene se fac la federatie niste premieri de sta mita-n coada. Noi ne rupem oasele si el (n.r. - Vieru), care sta la birou, ajunge sa cistige mai mult chiar decit antrenorii! La Laussane (n.r. - cind Corina a devenit campioana mondiala) eu am luat 5.000 de dolari, iar Vieru de trei ori mai mult. Care sint planurile tale de viitor? Am sa plec, peste citeva saptamini, sa antrenez in Italia. Impresarul meu este Sica Puscoci. El mi-a gasit o sala de gimnastica in Milano. Mi-a spus ca acolo voi avea un salariu lunar de aproape 2.000 de dolari. Am sa stau vreo trei luni, vin sa-mi dau examenele la facultate (n.r. - Corina este "boboc" la ANEFS), apoi am sa plec din nou. Nu am carnet de antrenor, dar vreau sa string bani pentru a trai bine aici. "Imi place de Cristi Chivu, dar e prea mic pentru mine" Nu te gindesti sa ramii definitiv in strainatate? Nu-mi doresc asa ceva. Am la Ploiesti o casa in care am investit 55.000 de dolari. Inca n-am terminat-o. Mai am nevoie de vreo 7.000 de dolari. Acum umblu sa-mi cumpar o masina. Am pus ochii pe un Fiat Brava. Apoi vreau sa-mi indeplinesc un vis. Doresc sa deschid un bar select, ceva ce n-a mai vazut Ploiestiul. Cu dragostea cum stai? Ceva mai prost. Zilele trecute am rupt o prietenie de un an cu un baiat din Deva. Ma bucur ca sint libera. Nu vreau sa ma gindesc la casatorie. Ce alte pasiuni mai ai, in afara de gimnastica? Iubesc baletul si toate sporturile care au elemente de coregrafie, inotul sincron, patinajul. La scoala, cel mai mult mi-au placut istoria si literatura. Sint si membru fondator al unicei Scoli nationale de poezie Nichita Stanescu. Fotbalistii nu iti plac? Sint foarte bine platiti. Nu prea ma dau in vint dupa ei, chiar daca ma intilnesc cu multi la impresarul Puscoci. Imi place mult de Cristi Chivu, dar este prea tinar pentru mine, are numai 20 de ani. MATEI UDREA LAURENTIU CIORNEI Lui Didi Prodan i s-a facut dor de duca La nici un an de la revenirea pe terenul de fotbal, Didi Prodan a ajuns, din nou, pe cai mari. Chiar daca Glasgow Rangers a renuntat la el, pe adresa stoperului au reinceput sa curga ofertele. In afara de Rocar, echipa care l-a relansat spre nationala, a intervenit pe fir si Dinamo, mai precis Tica Danilescu, cel care l-a adus pe Didi la Steaua. De asemenea, circula si vestea ca Prodan ar avea o oferta tentanta din strainatate. In aceste zile, Didi nu e de gasit. Cu toate ca Rocarul platise deja transportul jucatorului din Croatia la Norcia, Didi a venit in tara, declarind ca va pleca in Scotia, pentru a-si clarifica definitiv situatia de la Rangers. Cel mai probabil, Didi va fi declarat jucator liber, urmind sa-si hotarasca singur destinul. Situatie anticipata inca din toamna trecuta, atunci cind Prodan promitea solemn ca, in cazul in care nu vor exista oferte din strainatate, el va ramine la Rocar, in semn de multumire pentru nasul sau, antrenorul Titi Dumitriu. Acesta i-a oferit lui Didi sansa de a demonstra ca nu este un jucator terminat, propulsindu-l catre un deloc anticipat come-back la echipa nationala. De atunci insa a trecut mult timp, iar Didi, devenit acum capitan de echipa al selectionatei divizionare, a intrat in vederile multor antrenori. Acesta pare cel mai plauzibil motiv pentru care Rocarul n-a primit nici un semn de la jucator. Paul Cazan, directorul executiv al Rocarului, nu stia ieri nimic de soarta lui Didi: "N-a dat nici un semn. Probabil ca a plecat deja la Glasgow. Nu stiu nimic despre vreo oferta de afara, iar despre Dinamo, doar ce-am citit prin ziare. Am incercat sa iau legatura cu el, dar are telefonul inchis". Nici Titi Dumitriu nu are vesti de la finul. Prin intermediul purtatorului de cuvint al clubului, aflat si el in Italia, Dumitriu a declarat ca tot ce stie e ca Prodan a plecat in Scotia pentru clarificarea situatiei. De asemenea, a adaugat ca Didi se va prezenta la Norcia in citeva zile, urmind sa-si continue pregatirea cu Rocarul. "Nu stim ce sustin altii, dar Didi ne-a promis de nenumarate ori ca, in cazul in care nu va fi solicitat de un club strain, va ramine la Rocar", sustin oficiali din Drumul Gazarului, ferm convinsi ca Prodan nu va alege alt club din tara. HORIA HASNAS DANIEL CONTESCU Galata, pe primul loc in clasamentul mondial al cluburilor! Clubul Galatasaray Istanbul este lider in clasamentul mondial al cluburilor intocmit de Federatia Internationala pentru Istoria si Statistica Fotbalului (IFFHS). Pe baza rezultatelor inregistrate in perioada 1 februarie 2000 - 31 ianuarie 2001, echipa la care activeaza Hagi si Gica Popescu a acumulat 311,5 puncte, fiind urmata in clasament de Real Madrid (301 p), Boca Juniors (296 p), Bayern München (292 p) si Barcelona (289 p). In aceasta ierarhie, cele mai bine plasate cluburi romanesti sint Dinamo, care ocupa locul 260, cu 66 de puncte, si Rapid, care, cu 65 de puncte, figureaza pe pozitia 268. ( H.H. ) "Gurita" fara frontiere Contra este primul fotbalist roman care a obtinut statutul de fotbalist comunitar Cosmin Contra, jucatorul roman al echipei de fotbal Deportivo Alaves, nu va mai fi socotit, de acum inainte, "extranjero", asa cum sint denumiti fotbalistii straini din Primera Division. Regulamentul primei ligi din campionatul spaniol nu permite unei echipe sa aiba mai mult de trei "stranieri" intre cei 11 jucatori de pe terenul de joc. Judecatoria numarul 4 din orasul Vitoria a dat miercuri seara cistig de cauza internationalului roman, raspunzind favorabil cererii acestuia de a deveni jucator comunitar de tip B, dupa demersurile similare ale rusului de origine estoniana Valeri Karpin si ale portarului ceh Petr Kouba. Contra este al treilea jucator din estul Europei care cistiga un astfel de proces. Din acest moment, "Gurita" beneficiaza de aceleasi drepturi ca orice fotbalist comunitar, iar duminica va evolua pentru prima data in aceasta postura, atunci cind Deportivo Alaves va juca in deplasare cu Villarreal, grupare in rindurile careia evolueaza si Gheorghe Craioveanu. Aceasta decizie va fi de natura sa-i usureze lui Contra un eventual transfer la o echipa de top din Spania. FC Barcelona si Valencia s-au batut pentru a-i obtine "autograful", insa nu l-au putut legitima din cauza faptului ca ambele formatii au in lot foarte multi jucatori straini. De asemenea, ceilalti romani din campionatul spaniol au deschis procese de acest gen si asteapta sentintele pentru a obtine si ei statutul de jucator comunitar. DANIEL NAZARE Un nou scandal in fotbalul de la sud de Dunare Meciul Bulgaria - Iugoslavia, din 1983, ar fi fost trucat O data cu noul mileniu, fotbalul bulgar pare sa fi intrat sub zodia dezvaluirilor de senzatie. Dupa ce, la inceputul lunii, Dimitar Penev a vorbit despre posibila trucare a meciului Romania-Spania, de la EURO '96, in numarul de ieri al cotidianului "Meridian Mach", un fost international bulgar de marca al nationalei anilor '80, care a dorit sa-si pastreze anonimatul, a afirmat ca, in 1983, meciul Iugoslavia - Bulgaria, ultimul din preliminariile Campionatului European Franta 1984, a fost trucat. Partida respectiva s-a desfasurat la Split, iar gazdele aveau nevoie de victorie pentru a depasi in clasamentul final al grupei Tara Galilor. Meciul s-a terminat cu scorul de 3-2 pentru "plavi", golul victoriei fiind marcat in chiar ultimul minut de joc, in urma unei faze in care apararea bulgara nu s-a impotrivit in nici un fel. Conform declaratiilor facute de internationalul bulgar, suma platita de iugoslavi pentru acest succes s-a ridicat la 30.000 de marci germane, jumatate din suma intrind in contul fotbalistilor, iar restul - in cel al diriguitorilor federatiei de la Sofia. Zvonurile referitoare la acest aranjament au ajuns imediat si la urechile conducerii de partid si de stat a Bulgariei. Comitetul Central al Partidului Comunist Bulgar a deschis o ancheta, dar, dupa doua luni de cercetari, s-a ajuns la concluzia ca "meciul de la Split s-a disputat conform normelor eticii sportive socialiste". SILVIU TANASE Ca sa invinga Italia, Bölöni este dispus sa-i care in spate pe "tricolori" Ladislau Boloni a declarat ca doreste ca partida "tricolorilor" impotriva Italiei, de pe 24 martie la Bucuresti, sa se dispute pe stadionul "Lia Manoliu". "Imi aduc aminte cu bucurie de golul pe care l-am marcat, acum 18 ani, in poarta lui Dino Zoff. Multumita acelei reusite nationala Romaniei a invins «squadra azzurra» cu 1-0 chiar pe fostul «23 August». Daca as sti ca vom putea invinge Italia la fel cum am reusit ca fotbalist, as fi in stare sa-l iau pe fiecare jucator in spate si sa-l duc la stadion", a afirmat selectionerul. Boloni a mai spus ca peninsularii ramin favoritii intilnirii: "Italia este o forta a fotbalului mondial. Asta nu inseamna ca este deja cistigatoare a meciului de la Bucuresti". Conform antrenorului nationalei, 11 dintre jucatorii deplasati in turneul din Portugalia si Croatia ar putea face parte din nationala Romaniei care va da piept cu "macaronarii", insa a evitat sa-i nominalizeze pe cei pasibili de a face pasul la prima reprezentativa. SILVIU TANASE Flash Manchester United a rezervat degeaba locuri la "Orient Express" Formatia engleza de fotbal Manchester United era atit de sigura ca va juca finala Cupei Angliei incit rezervase 252 de locuri la trenul "Orient Express", pentru deplasarea la meciul care va avea loc la Cardiff. "Diavolii rosii" au pierdut insa pe propriul teren disputa cu West Ham United (0-1), astfel ca vor vedea restul competitiei la televizor. Gruparea de pe "Old Trafford" platise in avans cele 50.000 de lire sterline reprezentind contravaloarea biletelor de calatorie pentru prietenele si nevestele lor, dar si pentru intregul staff tehnic. Intilnirea nu se va mai juca pe legendarul stadion "Wembley", deoarece acesta se afla in modernizari. De asemenea, galezul Ryan Giggs, care cunoaste in amanunt toate hotelurile din Cardiff, le-a recomandat oficialilor englezi si unde sa-si petreaca sejurul. O persoana care se afla in conducerea companiei la care este arondat si "Orient Express", dar care a preferat sa-si pastreze anonimatul, a confirmat varianta rezervarii biletelor. ( D.N. ) "Big Ghitza" a fumat Lulea Ghita Muresan, baschetbalistul roman care evolueaza in Franta la Pau Orthez, a inscris 14 puncte si a reusit patru recuperari in partida disputata miercuri, pe teren propriu, scor 86-59, impotriva suedezilor de la Plannja Basket Lulea, joc contind pentru etapa a12-a a grupei B din Suproleague. In fata unei asistente de 5.500 de spectatori veniti la "Palais des Sports", jucatorul nostru a realizat, in 18 minute, a doua performanta a meciului, dupa francezul Fabien Dubos (16 puncte, 6 recuperari), declarat MVP-ul serii. De la formatia-oaspete, aflata pe ultima pozitie din clasamentul grupei, s-a remarcat americanul Carl Thomas, cu 20 de puncte marcate. EBPA ocupa, cu 18 puncte, locul patru, iar urmatoarea partida o va disputa pe 8 februarie, in deplasare, impotriva echipei belgiene Oostende. ( M.B. ) "Bursucul" arunca bomba Fotbalistul roman Dan Petrescu a inscris primul sau gol de cind s-a transferat la Southampton, in partida de campionat cistigata miercuri, cu rezultatul de 1-0 (0-0), de formatia lui Glenn Hoddle, in compania celor de la Leicester City. "Bursucul" a izbutit unicul gol al intilnirii in minutul 78. Inainte de antrenamentul de ieri, ex-stelistul ne-a declarat: "Toata lumea este bucuroasa pentru aceasta victorie, mai ales ca Leicester este un fel de «bestie neagra» pentru Southampton. Normal, golul i-l dedic lui Hoddle, printre putinii care mai cred in mine. Am fost schimbat in minutul 84 fiindca resimteam dureri la piciorul drept. Voi face o ecografie astazi (n.r. - ieri). Sper sa joc duminica, in meciul cu Newcastle". In "16"-imile Cupei Ligii din Franta, Florin Raducioiu, folosit titular, a evoluat, miercuri-seara, 65 de minute in meciul pe care echipa sa, AS Monaco, l-a cistigat cu 2-1 in fata Bastiei. In aceeasi faza a competitiei, "canarul" Viorel Moldovan, accidentat, n-a jucat nici un minut in partida Nantes-Valence, scor 4-2, dupa loviturile de departajare. ( D.C. ) Koller se uita de sus la Europa Fotbalistul ceh Jan Koller a primit trofeul "Gheata de Aur", distinctie acordata anual celui mai bun jucator care evolueaza in campionatul belgian. La festivitatea desfasurata la "Ostend Casino", in nordul tarii, a luat parte si Hedvika Horvatova, sotia sa. Koller joaca la Anderlecht Bruxelles, unde este coleg cu romanul Adrian Stoica, formatie pentru care a marcat, in anul 2000, 29 de goluri. Internationalul ceh este cel mai inalt atacant din Europa, masurind 2,02 metri. ( D.N. ) Albert Duro se agata de platani Gino Iorgulescu, presedintele echipei FC National, a discutat ieri cu conducerea Stelei despre transferul albanezului Albert Duro la gruparea din Parcul cu platani. "Nu ne-au adus actele pentru Carabas, asa ca nu putem lua in calcul si cedarea lui Duro. Pentru Duro exista oferte ca sa sustina probe de joc in Rusia si Ucraina, dar si de la alte echipe din Divizia A. L-am da la orice echipa care ne accepta pretentiile financiare, inclusiv la Dinamo", ne-a declarat ieri directorul sportiv Cornel Cacovean. In principiu, jucatorul ar fi de acord sa plece la FC National. ( D.C. ) Vaci la pascut pe "Amsterdam Arena" Citiva fani ai formatiei Ajax Amsterdam au gasit un mod neobisnuit pentru a semnala starea jalnica in care se gaseste gazonul stadionului pe care joaca Lobont, Chivu si ceilalti "ros-albi". Miercuri dupa-amiaza, sustinatorii "lancierilor" au profitat de faptul ca nimeni nu pazea intrarea pe "Amsterdam ArenA" si au introdus pe gazon doua vaci. Cele doua animale, una numita Clara si cealalta Martha, au profitat de imprejurare si s-au pus pe pascut. Clara si-a adus chiar contributia la imbunatatirea gazonului, facindu-si linistita nevoile in cercul de la mijlocul terenului. Dupa mai bine de o jumatate de ora, fortele de ordine au intervenit si i-au evacuat pe fanii "ros-albilor" impreuna cu cele doua vaci. Din cauza proastei ventilatii la nivelul ierbii, gazonul de pe "ArenA" se altereaza foarte repede. De la inaugurarea sa, in 1996, gazonul ultramodernului stadion din Amsterdam a fost schimbat de 24 de ori. ( S.T. ) 