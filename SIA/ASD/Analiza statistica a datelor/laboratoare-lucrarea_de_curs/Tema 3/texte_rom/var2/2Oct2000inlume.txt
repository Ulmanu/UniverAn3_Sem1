 Patru sate din tara vecina au fost atinse de o molima ciudata: "BOALA DE RACHETA", epidemia misterioasa din Ucraina Locuitorii a patru sate din regiunea Mikolaiv, din sudul Ucrainei, au fost loviti de o maladie misterioasa, care s-a raspindit cu repeziciune de la o casa la alta. In scurta vreme, sute de oameni au inceput sa se plinga de simptome precum somnolenta, durerile de cap si de stomac, usturimea ochilor si eruptiile cutanate specifice unei intoxicatii. Aproximativ 400 de persoane, dintre care 240 de copii, au fost spitalizate in lunile iulie si august, boala afectindu-le ficatul si pancreasul. Medicii nu au putut pune un diagnostic al bolii, spunind ca, cel putin in aparenta, aceasta a fost declansata de un agent chimic necunoscut. Localnicii banuiesc totusi ca intoxicatia in masa a fost provocata de o contaminare cu combustibilul provenit de la rachetele nucleare din perioada sovietica, dezamorsate si depozitate la circa un kilometru de cele patru sate, Boleslavcik, Pidhiria, Miciurio si Ceausovo. Oamenii n-au crezut dezmintirile Ministerului Apararii, banuind ca armata nu este interesata ca adevarul sa iasa la iveala. "Trebuie sa fie ceva legat de armata, ce altceva? Dar eu am propriul meu medicament", spune Mikola, un batrin din satul Boleslavcik, dind pe git ultimele picaturi dintr-o sticla cu votca. Stocuri de combustibil pentru rachete La mica distanta de localitate se deschide o asezare linistita, cu case mici si albe, unde tufisurile au crescut la intimplare printre bucati de beton. Este tot ce a mai ramas dupa distrugerea unui depozit de rachete. In perioada sovietica, in zona era depozitat combustibil lichid pentru rachete nucleare, in prezent fiind stocat doar combustibil solid pentru rachetele SS-24. Ucraina a mostenit de la Uniunea Sovietica 46 de rachete balistice de tip SS-24 si 130 de rachete SS-19, acestea urmind sa fie distruse in cadrul unui plan de dezarmare ce va dura pina anul viitor. Satenii din Boleslavcik sustin ca amenintarea provine de la o ferma unde se presupune ca armata sovietica a ingropat componentele rachetelor dezasamblate la sfirsitul anilor '70. Mai multi localnici care-si cistiga banii adunind fier vechi au escavat si au descoperit intr-o zi un vechi put in acel loc, iar satenii din Boleslavcik spun ca, la putin timp, pe deasupra satului a trecut un nor ciudat. Misterul ramine departe de a fi limpezit Ministerul Apararii a negat cu hotarire zvonul ca la originea inexplicabilei boli s-ar afla rachetele nucleare, iar expertii medicali au renuntat la explicatia lor initiala potrivit careia solul si apa contin urme de substante produse in general prin descompunerea combustibilului rachetelor. Regiunea mai este poluata de o conducta de amoniac si de o fabrica de nichel abandonata. Explicatiile oficiale pentru intoxicatia in masa au fost de la concentratia foarte crescuta de nitrati in sol, cauzata de folosirea excesiva a pesticidelor, pina la substantele toxice lasate de cautatorii de fier vechi dupa arderea izolatiilor de plastic de pe cablurile de cupru. Locul a fost vizitat de experti americani de la Agentia pentru Protectia Mediului, de o echipa de medici israelieni si o comisie de investigatii ucraineana. Nimeni nu a putut oferi o explicatie clara, iar autoritatile au declarat ca o investigatie completa ar costa prea multi bani. Misterul ar putea ramine nerezolvat pentru totdeauna. Singurul lucru bun a fost lumina aruncata asupra acestei zone sarace si asupra amenintarilor care ii pasc pe locuitorii ei. Asociatiile caritabile au trimis alimente si imbracaminte, autoritatile au inceput constructia unei retele de alimentare cu apa si promit ca zona va fi dotata si cu o conducta de gaze. Victimele s-au insanatosit, anchetatorii au plecat, iar viata satenilor a revenit la normal. Cu toate acestea, oamenii nu stiu inca ce a cauzat aceste lucruri si se tem ca la primavara, o data cu incalzirea vremii, boala misterioasa ar putea lovi din nou. LIVIA CIMPOERU Politistii britanici, campioni la trageri de avioane 60 de politisti britanici au participat voluntar la un tip mai special de trageri, incercind sa stabileasca un nou record mondial la tractarea-viteza a unui avion Boeing 747 "Jumbo Jet", anunta Reuters. Probabil si pentru ca la temerara incercare, desfasurata pe aeroportul Heathrow, a apus umarula si comandantul politei regionale din Irlanda de Nord, Sir Ronnie Flannagan, actiunea a fost incununata de succes. Cei 60 de politisti din Londra si Irlanda de Nord au reusit sa traga gigantica aeronava, care cintareste 205 tone, pe o distanta de 100 de metri in timpul record de 53,33 secunde. Incercarea a fost facuta in scopul de a colecta bani pentru fondul de ajutorare a politistilor din Royal Ulster Constabulary. ( C. Vlad) Cea mai mica masina de pompieri din lume Germanul Albert Martignoni a prezentat, in avanpremiera, acea mai mica masina de pompieri din lumea, vehicul care urmeaza sa participe la expozitia internationala de articole de securitate organizata in Essen, in perioada 10-13 octombrie. Minivehiculul, botezat "EMOFEX", este dotat cu un rezervor de apa, poate atinge viteza maxima de 50 de kilometri pe ora si este capabil sa circule prin interiorul cladirilor care pot fi cuprinse de flacari - blocuri de locuinte sau de birouri. "EMOFEX" cintareste numai 290 de kilograme si are lungimea de 2,7 metri. Miss "suta de ani" Un eveniment cu totul iesit din comun s-a desfasurat ieri in capitala georgiana Tbilisi, unde a fost organizat un concurs de frumusete absolut original, dedicat femeilor in virsta de peste 90 de ani. Participantele s-au intrecut in probele clasice de "rochie de seara" si "cultura generala", dar au fost scutite de proba de "costum de baie", din motive lesne de inteles. Candidata favorita a fost georgiana Sonia Koniasvili, ajunsa la frumoasa virsta de 101 ani, care a fost surprinsa de fotoreporterul Agentiei Reuters chiar in cabina de machiaj. La concurs s-au inscris bunicute si strabunici din Georgia, Azerbaidjan si Armenia. TITI STRECHEANU Potrivit prestigiosului "The Sunday Times", Avioane de lupta romanesti, gata sa impiedice fuga lui Milosevici NATO si serviciile de informatii occidentale supravegheaza indeaproape toate cursele aeriene care pleaca din Belgrad, din temerea ca presedintele iugoslav Slobodan Milosevici ar putea fugi in China, unde se crede ca ar avea conturi bancare secrete in valoare de pina la 200 de milioane de dolari, scrie aThe Sunday Timesa. Operatiunile de monitorizare au inceput inca mult inainte ca Milosevici sa piarda alegerile prezidentiale de saptamina trecuta, mentioneaza aceeasi sursa. Secretarul de stat al SUA, Madeleine Albright, s-a declarat hotarit sa-l trimita in judecata pe Milosevici pina la expirarea mandatului actualei administratii, in ianuarie 2001. aPozitia noastra (fata de liderul de la Belgrad) este: jos de la putere, afara din Iugoslavia si la Haga!a, a declarat purtatorul de cuvint al Departamentului de Stat, Richard Boucher, reamintind ca Milosevici este urmarit pentru acrime de razboia in Kosovo. Autoritatile americane au indicat ca NATO va dejuca orice incercare a lui Milosevici de a parasi Serbia la bordul unui avion particular. Ruta cea mai probabila pe care liderul iugoslav ar fi nevoit sa o apuce in drum spre China ar trece prin Romania sau Ungaria si apoi prin Rusia, tara care foarte probabil ar ainchide ochiia la trecerea vechiului sau amic politic. Ungaria este un stat membru al Aliantei Nord-Atlantice, iar Romania spera sa adere la NATO in viitorul apropiat, iar ambele tari au avioane de lupta pregatite sa intervina si sa forteze aterizarea oricarui avion particular decolat din Serbia, scrie "The Sunday Times". Surse militare din Bosnia sustin ca trupele de supraveghere ale NATO au fost instruite sa urmareasca indeosebi aparate de zbor tip "Falcon" - curse charter private, ori "DC 10" - avioanele oficiale ale guvernului iugoslav. In clipa de fata, occidentalii nu stiu unde se afla sotia lui Milosevici, Mira Markovici, despre care se spune ca ar fi suferit o cadere nervoasa, si nici copiii cuplului prezidential, Marko si Marja. Surse ale serviciilor secrete spun insa ca sint mai preocupate de miscarile presedintelui, nu de cele ale familiei sale. La Belgrad au aparut insa zvonuri potrivit carora Mira Markovici, impreuna cu Marko si Marija, ar fi parasit deja teritoriul Iugoslaviei. In orasul natal al presedintelui iugoslav, Pozarevac, localnicii au auzit ca familia lui Milosevici isi vinde proprietatile. O cafenea detinuta de Marko Milosevici a fost inchisa, la fel si parcul de copii "Bambiland". 200 milioane de dolari in conturi secrete din China Occidentalii sint convinsi ca regimul lui Milosevici a jefuit statul cu pina la 5 miliarde de dolari, majoritatea acestor bani fiind scosi din tara la inceputul anilor '90, cind statul iugoslav a dispus inghetarea tuturor conturilor personale, in principal pentru finantarea eforturilor de razboi si pentru contracararea hiperinflatiei. Multi din cei 5 miliarde de dolari au luat drumul Ciprului, Libanului si Chinei, fiind facuti practic nelocalizabili prin tehnici clasice de spalare a banilor. Desi Milosevici nu s-a infruptat din banii tarii asa cum a facut-o dinastia Ceausescu in Romania, cheltuielile sale de securitate personala sint uriase, iar fondurile sale secrete din China sint apreciate ca asubstantialea. "Credem ca si-a pus de-o parte pina la 200 de milioane de dolari. Cu acesti bani se va putea ascunde undeva", a declarat o sursa a serviciilor secrete britanice. Diplomatii care urmaresc declinul actualului regim de la Belgrad declara ca bancherul personal al lui Milosevici, Borka Vucici, a facut in ultimele sase saptamini cel putin doua vizite la Beijing, strict in interesul familiei prezidentiale, si nu in cel al statului iugoslav, cum a sugerat Belgradul. Vucici l-a ajutat pe Milosevici cu finantele personale inca de cind lucrau impreuna, acum doua decenii, la Beogradska Banka. In clipa de fata, Vucici are functia de ministru insarcinat cu cooperarea cu institutiile financiare internationale. Cutremur in camarila de la Belgrad Serviciile secrete occidentale mai monitorizeaza indeaproape miscarile membrilor regimului iugoslav, despre care Milosevici crede ca ar sti prea multe. Printre ei se numara personalitati ca generalul Dragoljub Ojdanici, seful Statului Major al armatei in timpul campaniei din Kosovo, si Frenki Simatovici, seful fortei de lupta antiterorista. Milosevici se mai teme si de citiva acolegia din politica, precum presedintele sirb Milan Milutinovici sau ministrul de interne Vlajko Stojilkovici. "Viitorul lor este foarte dificil", declara o sursa occidentala. "Ar vrea sa scape, insa Slobo trebuie sa-i aiba undeva unde ii poate controla", a apreciat aceeasi sursa, adaugind ca unii membri ai regimului au facut deja deplasari secrete in capitala ungara Budapesta, unde au oferit informatii despre culisele regimului iugoslav, in schimbul acordarii unor vize de tranzit care sa le permita sa se refugieze intr-o tara asiguraa. Despre Stojilkovici se spune ca ar fi fost tratat foarte dur, saptamina trecuta. Mira Markovici, puternica sotie a lui Milosevici, i-a spus acestuia sa scoata pe strazile Belgradului cele mai dure trupe, insa membrii acestora au refuzat. Pe masura ce criza postelectorala s-a accentuat, armata se distanteaza tot mai mult de liderul belgradean. Potrivit spuselor unui inalt ofiter iugoslav, cel putin unul dintre membrii Statului Major si-a dat demisia. Mai mult, ofiterii superiori ai armatei iugoslave au refuzat sa participe la o intilnire cu Milosevici, menita pentru a adiscuta rezultatul alegerilora de duminica trecuta. Printr-un fax trimis de la comandamentul armatei, Milosevici a fost instiintat ca militarii iugoslavi anu au nici o legatura functionala cu partidele implicatea in alegeri. In clipa in care a aflat cit de extinse sint simpatiile armatei si politiei fata de manifestanti, Milosevici a aruncat cu scrumiera in secretarul partidului sau, Gorica Gajevici. Un diplomat occidental la post in Muntenegru, partenerul Serbiei in Republica Federala Iugoslavia, l-a descris pe Slobodan Milosevici ca fiind aun taur ranit care a primit vreo doua lovituri, dar care mai poate contraataca si provoca inca multe neplaceria. CONSTANTIN VLAD MApN sustine ca nu a primit nici o solicitare de la NATO Referitor la articolul aparut in "The Sunday Times", in care se afirma ca NATO urmareste rutele prin care Slobodan Milosevici incearca sa fuga in China, in traseu fiind inclusa si Romania, Ministerul Apararii Nationale (MApN) catalogheaza aceste afirmatii drept simple speculatii. "Nu avem nici un fel de informatii legate de acest subiect", ne-a declarat lt. col. Constantin Stefanescu, ofiterul de serviciu la Directia Relatii Publice (DRP). Mr. Cristinel Ghiga, seful Biroului de presa al MApN, ne-a precizat ca, indiferent de situatie, "noi sintem cu ochii pe tot ce trece prin spatiul aerian romanesc". In acelasi timp, seful Sectiei Presa din MApN, col. Ion Petrescu, a mentionat ca nu a fost emis nici un ordin privitor la o verificare "mai atenta" a avioanelor straine care survoleaza spatiul nostru aerian. Mai mult chiar, surse militare ne-au declarat ca, in conditiile in care Romania nu este stat membru NATO, acest organism nu poate inainta decit cel mult o recomandare autoritatilor romane. Potrivit acelorasi surse, pina ieri, la ora 16.00, nu sosise nici un fel de solicitare din partea NATO in acest sens. De precizat insa ca armata are in dotare, in apropierea Timisoarei, un radar modern, conform standardelor NATO, capabil sa monitorizeze activitatea aeriana pina la Viena. ALINA GRIGORE Interviu in pielea goala Linda Brava debuteaza in televiziune socind un politician finlandez Violonista finlandeza Linda Lampenius, devenita celebra dupa ce a pozat pentru revista "Playboy" si a jucat in serialul "Baywatch", a intervievat un politician conservator, stind in fata acestuia complet goala, scrie cotidianul "Ilta-Samtomat", citat de France Presse. Mai bine cunoscuta sub pseudonimul Linda Brava, animatoarea realizeaza o emisiune difuzata la ore de maxima audienta, intitulata "In pat cu Linda", in cursul careia converseaza cu personalitati ale scenei politice si economice din Finlanda. Prima emisiune, inregistrata saptamina trecuta, va fi difuzata vineri. Invitatul special, Ben Zyskowicz, este presedinte al grupului parlamentar al Partidului Conservator, membru al coalitiei la putere. Politicianul s-a declarat "surprins" de faptul ca vedeta s-a dezbracat in fata lui, iar Linda Brava a tinut sa-l asigure pe Zyskowicz ca "nu este nimic mai natural decit nuditatea". MANUELA SERAFIM Poseidon isi revarsa minia pe greci: patru naufragii in cinci zile Marea Egee, un nou Triunghi al Bermudelor Un numar record de naufragii, patru in decurs de doar cinci zile, a stirbit puternic reputatia companiilor grecesti de navigatie, chiar daca doar doua dintre aceste incidente s-au soldat cu victime. Lantul nenorocirilor a inceput in noaptea de marti spre miercuri, cind feribotul "Express Samina", cu mai mult de 520 de pasageri la bord, s-a lovit de o insulita stincoasa, aflata la doar citiva kilometri de insula Paros, unde trebuia sa ancoreze, provocind moartea a 79 de persoane in cel mai tragic accident maritim petrecut in Grecia in ultimii 35 de ani. "S-a scufundat in 20 de minute" In noaptea de simbata spre duminica, un vas plin cu turisti americani de virsta a treia a esuat pe o stinca si s-a scufundat in apele insulei Naxos, din Marea Egee, transmit agentiile internationale de presa. Vasul, botezat Zeus III, transporta 27 de americani, un german si trei greci, avea un echipaj compus din sapte persoane si efectua croaziere de o saptamina intre insulele Naxos, Paros si Thera, in Ciclade. Un membru al echipajului a explicat ca nava as-a scufundat in 20 de minute dupa socul izbiturii cu stinca. Am distribuit tuturor pasagerilor colaci de salvare. Pasagerii nostri si-au pastrat singele rece si i-am sfatuit sa nu intre in panica. Din pacate, barcile de salvare erau prea vechi si nu le-am putut utilizaa. Aceasta neglijenta a costat viata unui turist american de 82 de ani, care a decedat in timp ce era transportat la centrul medical din Naxos. Echipele de salvare, vase ale pazei de coasta, barci de pescari si scufundatori au intervenit imediat pentru a-i scoate din apa pe naufragiati, scena fiind luminata de rachetele de semnalizare trase de un elicopter militar. Ministerul grec al Marinei Comerciale a anuntat ca o ancheta preliminara a fost initiata pentru a determina cauzele naufragiului. Cei sapte membri ai echipajului sint retinuti pentru a fi chestionati la capitania din Naxos, iar capitanul vasului Zeus III va fi supus unui test de alcoolemie, toate documentele de navigatie urmind sa fie examinate minutios. Ofiterii feribotului "Express Samina", acuzati de omor Tragedia de marti a provocat initierea unor controale tehnice fara precedent, in urma carora li s-a interzis sa mai ridice ancora unor vase care nu au intrunit standardele de siguranta. 56 de feriboturi si noua vase de croaziera au fost afectate de aceste masuri. Companiile care le detin au 20 de zile la dispozitie pentru a le aduce la standardele Uniunii Europene, in caz contrar urmind sa isi piarda irevocabil licenta. In ceea ce priveste feribotul "Express Samina", capitanul si patru ofiteri au fost, printre altele, acuzati de omor involuntar in mai multe dosare. Echipajul, inclusiv secundul, a explicat insa ca nava nu a mai raspuns la comenzi si s-a scufundat din cauza vremii proaste. Indivizi necunoscuti au incercat sa incendieze birourile din centrul Atenei ale companiei "Minoan Flying Dolphins", operator al feribotului "Express Samina", apartinind tot de "Minoan Lines". Seria neagra continua Vineri si duminica au avut loc alte doua naufragii care, din fericire, nu s-au soldat cu victime. La sfirsitul saptaminii trecute, un feribot cu 1.018 persoane la bord a esuat pe un banc de nisip in timp ce se pregatea sa intre in portul insulei Naxos. Feribotul apartinea, ca si "Express Samina", scufundat miercuri, companiei "Minoan Lines". Dupa trei ore de incercari, capitanul a reusit sa elibereze vasul si sa-l readuca pe linia de plutire, intrind in port fara nici o alta problema. Vasul cargo grecesc "Capitan Spyros", sub pavilionul Insulelor Cayman, a esuat duminica dimineata la capul Prasoudi, pe insula Psara, in Marea Egee, toti cei 20 de membri ai echipajului, in totalitate ucraineni, scapind teferi si nevatamati. Ei au fost salvati de doua remorchere ale marinei comerciale. ISABELLA ALEXANDRESCU Palestinienii se ridica la o noua INTIFADA Baie de singe in Tara Sfinta: 23 de morti si sute de raniti Confruntarile violente izbucnite la mijlocul saptaminii trecute intre palestinieni si israelieni in Cisiordania si Fisia Gaza au continuat ieri, pentru a patra zi consecutiv, bilantul total fiind de cel putin 23 morti, relateaza Reuters. Peste 700 de palestinieni si zeci de israelieni au fost raniti in timpul ciocnirilor, in cursul carora au fost folosite arme de foc, pietre si sticle incendiare. Cel mai greu bilant s-a inregistrat in localitatea Nablus, in nordul Cisiordaniei, unde noua palestinieni, dintre care doi politisti, au fost ucisi de armata israeliana, potrivit ministrului palestinian al sanatatii, Riad Zaanun. Majoritatea ciocnirilor violente i-au avut ca protagonisti pe civilii palestinieni, care au aruncat cu bete si pietre in directia fortele de ordine israeliene, puternic inarmate. S-au inregistrat insa si incidente izolate, in cursul carora palestinienii au deschis focul impotriva soldatilor israelieni, folosind munitie de razboi. Fortele israeliene au adus in zona vehicule blindate si un elicopter militar care a survolat necontenit zonele de conflict. Confruntarile au izbucnit joi, dupa ce liderul dreptei israeliene, Ariel Sharon, a vizitat Esplanada Moscheelor din Ierusalim, un loc sfint pentru evrei si musulmani. Cei care au criticat gestul lui Ariel Sharon au afirmat ca vizita a apingarita unul dintre cele mai sfinte lacase de cult ale islamului. Aceasta este cea mai grava criza cu care se confrunta procesul de pace israeliano-palestinian dupa incidentele din septembrie 1996. Israelienii trag la cap cu gloante explozive, acuza palestinienii Presedintele palestinian Yasser Arafat a acuzat simbata armata israeliana ca incearca sa-i ucida pe palestinieni atintind la capa. "Soldatii israelieni au primit ordin sa-i ocheasca la cap pe cetatenii si credinciosii palestinieni in cursul confrutarilor de vineri de la Ierusalim", a declarat Arafat, citat de secretarul general al Ligii Arabe, Esmat Abdel Meguid, la sfirsitul unei intilniri avute cu acesta la Cairo. "Arafat mi-a aratat fotografii cu soldati israelieni care se pregateau sa-si tinteasca armele dotate cu sisteme de ochire astfel incit ranile palestineinilor sa fie mortale", a adaugat Abdel Meguid. Uciderea in numai doua zile a 16 palestinieni, printre care citiva copii, de catre politistii si soldatii israelieni a declansat vii polemici asupra modului in care foloseste armata israeliana armele de foc pentru reprimarea manifestatiilor. Majoritatea victimelor de simbata prezentau rani in zona superioara a corpului, provocate de munitie de razboi si gloante dum-dum, interzise de conventiile internationale, a acuzat ieri ministrul palestinian al Sanatatii, Riad Zaanun. Responsabilii israelieni au respins aceste acuzatii, declarind ca fortele de ordine se aflau in legitima aparare, si au dezmintit in mod oficial informatiile privind utilizarea gloantelor dum-dum. Premierul israelian, Ehud Barak, a afirmat simbata ca armata israeliana ase manifesta cu maximum de retinere, insa statul evreu este decis sa mentina ordinea si sa-si protejeze cetateniia. Israelul denunta violenta "orchestrata" Ministrul interimar israelian al Afacerilor Externe, Shlomo Ben Ami, a acuzat simbata seara Autoritatea palestiniana ca a aorchestrata in scopuri politice manifestantiile violente din teritoriile ocupate. "Constatam o tentativa orchestrata pentru declansarea violentelor", a declarat Ben Ami intr-un comunicat dat publicitatii de ministerul Afacerilor Externe, care face o aluzie clara la Autoritatea Palestiniana. Intr-o convorbire telefonica, premierul israelian Ehud Barak i-a transmis lui Yasser Arafat ca Israelul nu va tolera ca violenta sa devina un instrument de presiune in timpul negocierilor de pace si i-a cerut liderului palestinian asa se implice personal, cit mai rapid, pentru a pune capat violentelora izbucnite in Cisiordania si Fisia Gaza. Islamistii cer declansarea Razboiului Sfint si Intifadei Seful gruparii palestiniene "Jihadul islamic in Palestinaa a cerut simbata, intr-o interventie pe postul Radio Teheran sa declanseze razboiul sfint si Intifad". "Crimele comise vineri si simbata de regimul sionist in toata Palestina ocupata dovedesc inca o data lipsa de continut a tuturor initiativelor de pace. Vrem declansarea Jihadului si a Intifadei. Este singura noastra cale", a declarat liderul gruparii, Ramadan Abdallah Challah. "Razboiul pietrelor" sau Intifada este numele sub care a ramas in istorie revolta declansata in decembrie 1987 de palestinieni, ca protest fata de ocuparea de catre Israel a teritoriilor din Cisiordania si Gaza, in cursul careia demonstrantii ii atacau cu pietre pe soldatii israelieni. Intr-un comunicat adresat televiziunii al-Jazira din Quatar, aceeasi grupare ameninta ca asingele martirilor va fi razbunata. "Poporul palestinian va trece prin foc teritoriul aflat sub ocupatia israeliana", se adauga in comunicat, in care se cere Autoritatii palestiniene sa ainceteze negocierile de pace cu dusmanul israeliana. Totodata, seful biroului politic al miscarii islamiste Hamas, Khaled Mechaal, a lansat un apel politiei palestiniene sa-si apere poporul si asa-si intoarca armele impotriva dusmanului israeliana. LIVIA CIMPOERU Constantinescu saluta victoria in alegeri a lui Kostunica Presedintele Emil Constantinescu a salutat simbata seara, la Bucuresti, victoria in alegerile din 24 septembrie din Iugoslavia aa fortelor democratice si a candidatului lor, Voislav Kostunicaa. "Este finalul unui regim care a provocat un deceniu de distrugeri, de tragedii si de izolare a poporului prieten sirb", a spus Constantinescu. aEste inacceptabil ca aceasta victorie sa fie minimalizata sau anulata prin manevre menite sa mentina la putere un regim pe care proprii cetateni ii respinga, a mai adaugat presedintele. Seful statului isi exprima speranta ca in acest ultim ceas, Milosevici isi va da seama ca nu mai are dreptul de a tulbura pacea si linistea Iugoslaviei si a intregii natiuni. Presedintele a avut consultari telefonice pe marginea chestiunii Iugoslave cu omologii sai din tarile vecine. Presedintii Bulgariei, Croatiei, Macedoniei si Ungariei au primit cu interes initiativa lui Constantinescu de a adopta o pozitie comuna, care sa salute cistigarea alegerilor de catre fortele democratice din Iugoslavia si sa exprime solidaritatea tuturor tarilor vecine cu poporul sirb. CRISTIAN OPREA Corespondenta de la trimisul nostru special la Belgrad, Sergiu Miat Sustinatorii opozitiei sirbe au ajuns la concluzia ca nu rezolva nimic cu mitingurile: "Urlam ca prostii in piata, iar Milosevici e bine-mersi!" "Mitinguri din astea de catifea putem sa facem noi pina intram in Cartea Recordurilor sau, in cel mai bun caz, o sa se plictiseasca Milosevici si-o sa deschida in piata o cantina ca sa nu murim de foame", mi-a spus Simina P., o studenta din Belgrad. Mirko, un coleg de-al ei, e si mai categoric: "Dac-o tinem tot asa, in turul doi o sa concureze Slobodan si Milosevici si o sa cistige tot el". Ma apropii de un grup care sta mai retras de restul manifestantilor din Piata Revolutiei. Un barbat grizonat, intre doua virste, de mina cu o blonda superba, le spune celorlalti: "Acum avem nevoie de Vuk Draskovici, cu el in frunte, n-am fi stat prea mult pe ginduri. Asa, uitati-va si voi, a trecut o saptamina de la alegeri si noi stam si urlam ca prostii-n piata, iar Milosevici e bine mersi! Nu se oboseste nici macar sa mai scoata scutierii impotriva noastra". Prind din zbor ultima idee si incep sa ma uit catre marginea pietei. Caut uniformele albastre ale militienilor. Nu vad nici una. Nepasarea lui Milosevici miroase a teama. Manifestatiile sint supravegheate de la distanta tocmai ca sa nu existe provocari. Certuri in opozitie, Milosevici in campanie In sinul opozitiei sirbe au avut loc primele disensiuni. Unii lideri sustin ca Vojislav Kostunica trebuia sa accepte participarea in turul doi si l-ar fi invins pe Slobodan Milosevici la o distanta de peste 30 de procente. Alti lideri sustin in continuare varianta nesupunerii civice si a grevei generale care sa blocheze Serbia. Sustinatorii opozitiei le cer liderilor mai multa fermitate si actiuni concrete care sa-l determine pe actualul presedinte sa predea puterea. La polul opus, Slobodan Milosevici e deja in campanie electorala pentru turul doi al alegerilor prezidentiale. Televiziunea de stat din Serbia - RTS - ii ofera tot sprijinul. Simbata si duminica programele informative ale RTS au prezentat, si ulterior au reluat de mai multe ori, o ceremonie desfasurata la Academia Militara din Belgrad. Aceleasi emisiuni informative au prezentat manifestarile opozitiei sirbe intr-un reportaj in care imaginile de la mitingurile organizate in centrul capitalei iugoslave au durat patru secunde. "In Iugoslavia exista doua realitati. Cea de zi cu zi si realitatea RTS", a declarat Zoran Djinjici, presedintele Partidului Democrat. Sirbii declanseaza BLOCADA ANTI-MILOSEVICI Miscarile de protest s-au amplificat simbata in Serbia, grevele, manifestatiile de strada si alte actiuni de protest fiind inregistrate in mai multe orase, dupa ce Opozitia Democratica din Serbia (DOS) a cerut din nou simbita sirbilor, cu ocazia unei manifestatii care a avut loc la Belgrad, sa "boicoteze incepind de luni toate institutiile statului". "Nu vor mai fi mari discursuri si manifestatii, fiecare trebuie sa participe la aceast" actiune", a declarat Vuk Obradovic, un responsabil al DOS, in fata celor 5.000 de protestatari adunati in Piata Republicii din centrul orasului. "Aceasta actiune trebuie sa beneficieze de o participare masiva si sa se deruleze de o maniera cit mai diversificata si care sa cuprinda toata Serbia", a adaugat el. "Nu trebuie sa se simta gustul singelui", a afirmat el, cerind armatei si politiei sa nu intervina. "Vrem sa fortam regimul sa recunoasca vointa electoratului", a mai adaugat Obradovic. Minerii si vinzatorii de floricele fac repetitie pentru blocada Orasele Uzice si Krusevac au fost teatrul unor mari manifestatii de strada, cele trei mari fabrici din Krusevac decizind sa intre in greva. Mai multe mii de locuitori ai localitatii Pirot au blocat simbata soseaua care duce la Nis, dupa ce dimineata manifestasera in centrul orasului aproximativ 5.000 de persoane. La Cakac, camionagiii au blocat timp de o ora principala cale rutiera in semn de avertisment. De asemenea, sustinatorii opozitiei au blocat simbata o sosea de la Krusevac. La Lazarevac (60 de kilometri de Belgrad), 7.500 de muncitori mineri au declansat greva generala. In apropiere de Pozarevac, la mina Kostolac, schimbul de noapte a declansat o greva de patru ore. In centrul capitalei Belgrad, vinzatorii de floricele au pus anunturi pe masinile de facut floricele de pe strazi ca "luni va fi inchis pentru ca este greva". De asemenea, cinematografele si teatrele au anuntat declansarea grevei incepind de luni. CAMELIA MUNTEAN 