 Dupa ce a fost bagat in puscarie pentru ca a luat mita 5.000 de lei, medicul Grigore Rusu trebuie sa primeasca Un miliard de lei despagubiri de la stat Tribunalul Galati a pronuntat, vineri, sentinta in dosarul "Doctorul psihiatru Grigore Rusu impotriva statului roman". Prin aceasta, statul, reprezentat de Ministerul Finantelor, este obligat sa plateasca medicului daune de peste un miliard de lei. Povestea doctorului Grigore Rusu a fost prezentata cu citeva luni in urma in paginile ziarului nostru. Mutarea nebunului In 1993, medicul Rusu avea deja 34 de ani de cariera. Era directorul Spitalului Municipal din Galati din anul 1977. Doctorul Grigore Rusu a fost iubit de oameni si a ramas si dupa '90 directorul spitalului. Pe 7 septembrie 1993, i s-a inscenat o luare de mita de catre un vechi pacient al sectiei de psihiatrie, Dumitru Hurmuz, acuzat de tentativa de omor. Hurmuz a facut un denunt la procuratura in care spunea ca doctorul Rusu i-ar fi cerut bani pentru internare. Pe 7 septembrie, Hurmuz a aruncat pe birou un plic cu 5.000 de lei. Medicul a luat plicul si l-a inapoiat spunind ca nu are nevoie de bani ca sa-l interneze. Hurmuz a iesit din birou, dupa care a iesit si medicul. Dupa citeva minute, acesta a revenit in cabinet, moment in care procurorii au descins si au gasit in buzunarul unui halat agatat in cui plicul cu bani. Acestia erau marcati. Cu catuse la miini, medicul a fost dus in arestul politiei si apoi transferat la puscaria din Galati. De la inceput si pina la sfirsitul anchetei, medicul s-a declarat nevinovat. Initial, dosarul s-a judecat la Tribunalul Galati, dar pe 15 octombrie 1993, Curtea Suprema de Justitie a admis cererea medicului de stramutare a dosarului la Tribunalul Bucuresti, unde a fost condamnat la un an si zece luni de inchisoare, cu beneficiul suspendarii conditionate. Stiindu-se nevinovat, medicul Rusu a declarat apel la Curtea de Apel Bucuresti, dar care a fost respins. Doctorul s-a adresat atunci Curtii Supreme de Justitie, care i-a admis recursul si a dispus restituirea cauzei pentru completarea cercetarilor la Parchet. Dosarul a fost stramutat la Tribunalul din Iasi, unde judecatorii aveau sa constate o serie de erori judiciare, cum a fost faptul ca, la trei zile de la arestarea sa, medicul a fost audiat in lipsa avocatului sau. Calvarul Judecatorii au conchis ca medicul Grigore Rusu a fost victima unui denunt razbunator al lui Dumitru Hurmuz si ca totul a fost o inscenare. Doctorul Grigore Rusu a fost achitat. Procurorii au declarat recurs la Curtea Suprema de Justitie. Anul trecut, la 1 aprilie, pentru a treia oara, doctorul Rusu a fost achitat. Are acum 66 de ani. Dupa eliberarea sa, doctorul Rusu a fost scos la pensie fortat. "Din om respectat, cu o pozitie solida in societate, dupa 34 de ani de medicina, m-am trezit cu catuse la miini, aruncat in inchisoare ca un criminal. Familia mea, sotia si fetita, nu avea voie sa ma vada, sa imi aduca pachete. Am stat o luna in inchisoarea de la Galati. Cind am stramutat dosarul la Bucuresti, m-am trezit urcat intr-un tren, intr-un vagon pentru puscariasi si dus la Jilava. In inchisoarea cu borfasi celebri. La Jilava, erau zeci de detinuti cu stafilococi, cu bube care supurau. I-am ingrijit, dar am luat un stafilococ si m-am umplut de furunculi pe abdomen. Dupa ce m-am eliberat din inchisoare, pe 7 decembrie 1993, unii medici mi-au zis ca am cancer. Am fost operat la Bucuresti, a fost o operatie grea, am fost taiat la git. Stafilococul mi se localizase la vertebre, unde aveam doua abcese" - a declarat doctorul Rusu. "Despagubirile pe care le-am cerut statului sint nimic pe linga viata mea distrusa" Pentru toate suferintele, medicul a hotarit sa dea statul roman in judecata. "Am muncit pentru tot ce dobindisem. Am muncit pe brinci. Ca sa ma trezesc brusc un paria, un nimeni, aruncat laolalta cu toti nenorocitii. Atunci am pierdut totul: cariera, post, toate lucrurile pentru care muncisem. Doar familia a ramas linga mine si m-a sustinut in toti acesti ani. Si prietenii adevarati care mi-au fost aproape. Despagubirile pe care le-am cerut statului sint nimic pe linga viata mea distrusa", spune Rusu. Sentinta data vineri de Tribunalul Galati, prin care doctorul Grigore Rusu trebuie sa primeasca peste un miliard de lei despagubiri, poate fi atacata cu apel si recurs. Daca sentinta ramine definitiva, medicul Grigore Rusu va primi 558.000.000 de lei despagubiri materiale, la care se adauga 500 de milioane daune morale si 10 milioane cheltuieli de judecata. ALINA COMSA-DURBACA Ziaristi sechestrati in biserica In urma unor sesizari facute in cursul saptaminii trecute, politistii de la Urziceni au descins la biserica din satul Boranesti, judetul Ialomita. O familie din Constanta a reclamat faptul ca preotul Nicu Gabriel le-a sechestrat fata intr-o cladire in spatele bisericii. Vineri, 29 septembrie, in jurul orei 11.00, ne-am aflat in Boranesti pentru a afla amanunte despre acest caz. Mirajul subiectului-bomba Preotul Nicu Gabriel, din satul Boranesti, era acuzat de o familie din Constanta ca tine sechestrata o tinara intr-o chilie. Inca de joi, 28 septembrie, politia din Urziceni a descins la biserica, dar preotul le-a refuzat politistilor accesul in curtea locasului. A doua zi, echipa a revenit la biserica impreuna cu un procuror. Si de aceasta data au avut loc incidente intre credinciosii aflati in biserica si politisti. Perchezitia a avut loc, totusi, dar studenta din Constanta pe care anchetatorii o cautau nu a fost gasita la locul respectiv. Despre Nicu Gabriel s-a dus vestea in toata tara. Oamenii vin la Boranesti atrasi de renumele de vindecator al preotului. Am intilnit la biserica oameni care sufereau de reumatism si care se aratau increzatori in puterea divina trimbitata de popa. De un succes aparte se bucura slujbele de exorcizare. Despre preotul lor, localnicii au pareri impartite. Unii zic ca este bun, ca nu cere un pret fix la slujbe si ca, de obicei, isi face treaba pentru care este platit. Altii nu inteleg de ce popa dispare din cind in cind din sat, de ce nu se ingrijeste de cimitir, daca tot are atitia clienti, si de ce vinde in biserica mierea de la stupii din curtea casei sale. Pe urmele echipei de cercetare In jurul orei 11.30, am ajuns la Politia Municipiului Urziceni, unde am incercat sa culegem primele date despre scandalul iscat la Boranesti. Am luat legatura cu lt.col. Mitrea Constantin, aflat la comanda unitatii, care ne-a indrumat catre echipa de cercetare aflata la fata locului, de unde puteam obtine informatii exacte. La ora 12.00 am ajuns la Boranesti. In jurul bisericii erau parcate 10-15 masini din toata tara. Am constatat ca echipa de ancheta plecase, asa ca am incercat sa ne documentam pe cont propriu. Oamenii din sat au recunoscut ca au vazut, timp de vreo trei-patru zile, o tinara frumoasa si foarte eleganta, care a fost cazata intr-o cladire din spatele bisericii. De fapt, in acea cladire erau cazate persoanele care vin de departe si nu au unde sa innopteze. Cetatenii stiau si de faptul ca, in urma cu citeva zile, a fost gasit un bebelus intr-un lan de porumb, dar nu stiau daca exista vreo legatura intre aceasta intimplare si preotul din sat. Toate aceste informatii le-am inregistrat pe banda magnetica, urmind sa-l rugam pe preot sa ne lamureasca asupra lor. Biserica, scena actorului-popa La intrarea in biserica, doua maicute vindeau obiecte de cult, miere de albine, cu 35.000 lei jumatatea de litru, si formulare tipizate pentru slujbe, la 1.000 de lei bucata. In mijlocul bisericii, linga masa de lucru a preotului erau inghesuiti in genunchi citiva copii care plingeau. Undeva, linga usa de la intrare, pe o patura, doua femei vegheau somnul agitat al unui copil in virsta de trei-patru ani. Ne-am apropiat de ele si le-am intrebat ce problema au. Una dintre femei ne-a raspuns ca sint bolnave. Cind am intrebat de ce sufera, femeia si-a fixat privirea spre altar si a ramas fara grai. Asaltul disperatilor In jurul orei 14.00, o maicuta a iesit din biserica si ne-a invitat in locas sa discutam cu preotul. Pacientii erau ingenuncheati in jurul preotului care ne-a invitat linga el si le-a spus: "Oameni buni, au venit de la "Evenimentul zilei" sa scrie minciuni despre noi!". Pacientii au luat foc. Femei, barbati si copii ne-au imbrincit si ne-au cerut socoteala pentru ca-l terorizam pe popa. Nici mai mult, nici mai putin, preotul ne-a smuls reportofonul cu care inregistram discutia, a scos caseta si a ridicat-o deasupra capului: "Uitati ce mirsavii faceau. Inregistrau ce vorbim. Perchezitionati-i, oameni buni, ca au microfoane la ei!". Multimea s-a intaritat si mai tare. Popa ne-a cerut sa juram pe Biblie si pe cruce ca vom scrie adevarul, inventind la repezeala un text: "Jur in fata celor din biserica sa scriu adevarul in «Evenimentul zilei»!". Multimea a imbratisat ideea si ne-a inghesuit si mai tare spre popa. Pentru a ne salva pielea, am fost de acord sa-i facem pe plac preotului care ne-a pus miinile pe cruce si ne-a obligat sa respectam textul. Apoi si-a pus palmele pe crestetele noastre si a rostit: "Va leg ca, in cazul in care scrieti minciuni, sa muriti in doua saptamini. Kaput! Nici un preot sa nu va poata dezlega". I-am cerut preotului sa ne inapoieze caseta. Acesta a refuzat si a spus ca va discuta cu noi dupa slujba. Am parasit cu greu incinta locasului sfint, transformat de omul in sutana in loc de judecata, inghiontiti din toate partile. Ne-am dus direct la Politia Urziceni, unde am depus o plingere impotriva preotului. In jurul orei 17.00, am fost primiti de Episcopul Sloboziei si Calarasilor, Damaschin Coravu, care a fost anuntat despre incident de unul dintre colegii din presa locala. Preasfintia sa ne-a declarat ca exista mai multe sesizari impotriva preotului Nicu Gabriel, dar ca nu s-au gasit suficiente probe impotriva lui. O comisie de la Episcopie va cerceta cazul, urmind ca institutia sa isi precizeze pozitia in cursul saptaminii. MIHAI ENCIU VALENTIN NICHITA Scandalul diplomelor a ajuns si in Japonia Scandalul "Diplome pe dolari", izbucnit saptamina trecuta la Iasi, pare sa ia amploare. La Universitatea "Al. I. Cuza", din Iasi, s-a descoperit o diploma falsificata grosolan. O noua echipa a Ministerului Educatiei Nationale a sosit vineri in acest oras pentru a verifica arhivele cu dosare si acte de studii eliberate de Universitatea de Medicina si Farmacie celor 63 de italieni care au sustinut licenta la institutia ieseana din 1997 incoace. Scandalul se muta la Universitatea "Al. I. Cuza" O diploma falsa a fost descoperita si la Universitatea "Al. I. Cuza". Diploma pare sa fie fabricata fara stirea conducerii institutiei. Toate datele de pe ea sint fictive: serie, numar. Conducerea universitatii a fost solicitata miercuri, 20 septembrie, de catre Ambasada Japoniei pentru verificarea acestei diplome de licenta, eliberata in 1995. Actul fals apartine lui Petrica Cezar Grinea, un pretins absolvent al Facultatii de Geografie si Geologie. Pe baza ei, Petrica a plecat cu o bursa in Japonia. Raspunsul dat vineri de Universitatea "Al. I. Cuza" a fost negativ. Numele absolventului respectiv nu figureaza pe listele licentiatilor din sesiunea iunie 1995, iar diploma nu se afla in gestiunea universitatii. Conducerea institutiei de invatamint superior a precizat Ambasadei Japoniei ca diplomele cu acea serie au fost distribuite abia incepind cu sesiunea iunie 1996, iar semnaturile, stampila si timbrul sec sint false. Prorectorul care se ocupa de relatii internationale, prof. dr. Stefan Avadanei, considera ca diploma respectiva este un fals ordinar: "Sint semnaturi ale unor persoane care, la momentul respectiv, in 1995, nu se aflau in conducerea Universitatii". Verificarile efectuate au scos la iveala ca la Facultatea de Geografie si Geologie au studiat, intr-adevar, doua persoane cu numele Grinea, dar cu prenume diferite, iar una era chiar de sex feminin. "Nenorocul lui a fost ca a solicitat prelungirea vizei pentru studii cu inca un an; altfel, s-ar fi putut intoarce linistit in tara, si falsul nu ar fi fost depistat", a declarat prorectorul Avadanei. Citiva italieni au devenit membri ai Asociatiei de Medicina Stomatologica "Reprezentantii MEN vor xerocopia documente, le vor confrunta cu cele existente deja la noi si vor finaliza raportul anchetei la sfirsitul saptaminii viitoare", a declarat directorul Directiei Relatii Publice a MEN, Mircea Muresan. Sosirea echipei bucurestene la Iasi a stirnit furia fruntasului PDSR Carol Stanciu, rectorul Universitatii de Medicina si Farmacie. "Nu inteleg de ce au venit! De ce a fost trimisa din nou aceasta comisie? N-a fost satisfacuta de concluziile Corpului de Control? Ce se urmareste, de fapt?", s-a intrebat cu naduf rectorul UMF. Noua comisie de control a MEN urmeaza sa cerceteze si modul in care au sustinut examenul de licenta cei 63 de pretendenti la cariera stomatologica, presupusi absolventi ai unei filiale italiene a Universitatii Ecologice din Bucuresti. Pina acum, nici decanul Facultatii de Stomatologie, prof. univ. dr. Vasile Burlui, si nici alti profesori ai facultatii nu au facut declaratii despre modul de desfasurare a examenului de licenta din 1997. Burlui a declarat doar ca totul s-a desfasurat normal si corect, ca italienii au sustinut licenta in limba italiana, cu ajutorul unui translator, si tot in italiana au fost redactate lucrarile de diploma. Cu citeva zile inainte de a le inmina diplomele de medici stomatologi, profesorul Vasile Burlui i-a facut pe citiva dintre acestia membri in Asociatia de Medicina Stomatologica (AMS) pe care o conduce. "AMS este o asociatie profesionala in care se poate inscrie orice persoana care lucreaza in domeniul medicinei stomatologice: medici, studenti, asistente. Apartenenta la aceasta organizatie nu echivaleaza cu obtinerea dreptului de libera practica", a afirmat Vasile Burlui, propus pe lista de deputati ai ApR Iasi inainte de declansarea scandalului. Politia si Parchetul din Iasi lucreaza, in paralel cu reprezentantii MEN, la elucidarea scandalului, verificind totodata si existenta altor cazuri care nu au fost inca date publicitatii. CATALIN DUMITRESCU Marin Lutu, primarul penal, personaj-surpriza in afacerea licentelor masluite Ministerul Educatiei Nationale si Consiliul National de Evaluare Academica si Acreditare au descoperit noua o filiera prin care cetateni straini erau "ajutati" sa-si faca rost peste noapte de diplome de licenta sau chiar de doctorat. Una din aceste filiere il are in prim-plan pe Marin Lutu, fostul primar al sectorului 4, din Bucuresti. Numele sau apare pe o serie de documente ale unei institutii numite Universitatea Europeana care, in primavara acestui an, a depus la CNEAA un dosar, in vederea obtinerii autorizatiei provizorii de functionare. Rector al acestei universitati este Stefan Costea, iar Lutu este cel care a pus bazele fundatiei care sprijinea financiar aceasta institutie. Costea a lucrat, in perioada ceausista, la Academia de Stiinte Sociale, iar dupa 1990 a avut cartea de munca si pe la Universitatea "Spiru Haret" din Bucuresti. Universitatea Europeana ceruse autorizatie provizorie de functionare pentru specializari din domeniul stiintelor umane, cum sint Sociologie, Pedagogie sau Psihologie. "Aparent, dosarul avea documente in regula. Insa la o evaluare atenta din partea comisiilor de specialitate, acestea au respins cererea", a precizat prof. Ioan Mihailescu, presedinte al consiliului. Universitatea Europeana ar fi dorit autorizatie nu numai pentru facultatile sale din Romania. In cererea depusa se precizeaza ca "Universitatea Europeana are deja multe angajamente in domeniul invatamintului superior cu Israelul" si se solicita acordarea autorizatiei si pentru filiale din aceasta tara, fara a se preciza insa orasul unde universitatea si-ar fi desfasurat activitatea. Potrivit legislatiei romanesti in vigoare, pentru orice filiala a unei institutii de invatamint romaneasca este necesar un acord in domeniul educatiei semnat intre Romania si Israel, in care sa se precizeze in mod explicit infiintarea acesteia pe teritoriu israelian. CNEAA va declansa o ancheta proprie in cazul acestei universitati particulare. ROBERTA VORNICU Liderul PDSR, citat pe 2 noiembrie, ora 13.30 Iliescu, proces la Paris Ion Iliescu si PDSR sint somati sa se prezinte pe data de 2 noiembrie, ora 13.30, la Tribunalul de Mare Instanta din Paris in procesul intentat de Adrian Costea pentru neplata afiselor tiparite de firma sa in campania electorala din 1996. Potrivit informatiilor furnizate de avocatul lui Adrian Costea, Eugen Ostrovschi, instanta franceza a trimis deja citatii in Romania, pe numele lui Ion Iliescu si al PDSR. In procesul respectiv, Adrian Costea cere ca Ion Iliescu si PDSR sa fie condamnati in solidar la plata contravalorii celor peste 33 milioane de afise electorale, care au fost tiparite de firma Groupe Saintonge Edition, la Paris. Afisele tiparite de firma lui Costea pentru campania electorala din 1996 au fost trimise in tara pe numele trezorierului PDSR, Gheorghe Pascu. In afara de contravaloarea afiselor, Adrian Costea le cere lui Ion Iliescu si PDSR sa plateasca si cheltuielile de judecata, precum si amenzile pe care el le-a platit pina acum fiscului francez. In cazul in care magistratii francezi nu-l gasesc vinovat pe Ion Iliescu (din cite se stie pina la ora actuala, el nu a semnat personal un contract scris cu Adrian Costea), atunci se poate considera ca cele aproximativ 9 milioane de franci francezi cheltuiti pentru tiparirea afiselor au reprezentat bani publici romanesti proveniti de la Bancorex, spalati prin firmele lui Adrian Costea. Mare parte din sumele cheltuite de firmele lui Costea pe afise, pe sejururile petrecute in Franta de demnitari PDSR, pe cadouri facute demnitarilor romani, precum si banii virati in conturile unora dintre acestia au provenit din contracte petroliere incheiate de firmele lui Adrian Costea cu statul roman. Intre acestea, cele mai importante sint cele incheiate cu Ministerul Agriculturii si Romcereal, in valoare de aproximativ 400 milioane de dolari. Magistratii francezi considera ca, prin contractele respective, Adrian Costea ar fi spalat peste 100 de milioane de dolari in favoarea demnitarilor PDSR. O parte din combustibilii importanti de Costea pentru agricultura romaneasca au fost platiti cu preturi mult mai mari decit cele practicate pe piata internationala. O alta parte a ajuns, prin firma Star Trade, in Iugoslavia aflata sub embargo. Aceste aspecte sint cercetate si in Romania in doua dosare. Intr-un dosar penal, la Constanta, sint cercetati, pe linga Adrian Costea, fostul director al Romcereal, Ion Bodea, precum si secretarii de stat de la Agricultura, Mihai Cojocaru si Stan Dragomir. In dosarul de la Parchetul General, firma lui Adrian Costea, Star Trade, este cercetata pentru contributia ei la incalcarea embargoului impus Iugoslaviei, in cadrul celebrei operatiuni "Jimbolia". Deocamdata, in aceasta secventa este cercetat penal doar administratorul firmei lui Costea, Ion Cazacu. Controversata afacere de tiparire a afiselor electorale este urmarita si ea intr-un dosar penal, in Romania. Aici, trezorierul PDSR si al lui Ion Iliescu, Gheorghe Pascu, este invinuit de o evaziune fiscala de 5,3 miliarde lei, produsa prin neplata taxelor vamale la introducerea in tara a afiselor. Acest lucru nu i-a oprit insa pe Ion Iliescu si pe PDSR sa-l desemnze din nou pe Gheorghe Pascu in functia de trezorier pentru campania electorala din aceasta toamna. ONDINE GHERGHUT Presedintele PDSR, Ion Iliescu, nu se va prezenta la audiere. Ion Iliescu ne-a declarat ieri ca nu comenteaza "in nici un fel" faptul ca a fost citat. El a aratat ca a mandatat avocatii sa se ocupe de aceasta problema. "Nu ma tulbura in nici un fel zbaterile acestui individ", a afirmat Ion Iliescu, referindu-se la Adrian Costea. Intrebat daca se va prezenta la audiere, Ion Iliescu a raspuns sec: "Nu". (Lucian Purcareanu) Paznici prinsi la furat Doi agenti ai firmei de protectie si paza GSD, din Iasi, au fost retinuti vineri, in timp ce furau, impreuna cu doi complici, 1,5 t de zahar de la o firma pe care, in mod normal, ar fi trebuit sa o pazeasca. Cei patru carau sacii cu zahar de la "Grais XL" spre masina cind au fost somati de citiva politisti care se aflau in patrulare. Desi initial au incercat sa fuga, Gabriel Nechita (23 de ani), din Dancu, si Ciprian Cucuzil (21 de ani), din Iasi, ambii agenti ai firmei GSD, Constantin Valentin Miu (16 ani), elev, din Prisacani, si Mihai Rusu (28 de ani), din Miroslava, au fost prinsi de politisti si urcati in duba. Zaharul furat a fost inapoiat simbata dimineata firmei pagubite. CATALIN DUMITRESCU Hoti de struguri, opriti cu focuri de arma Locuitorii din Mizil au fost treziti in zorii zilei de simbata, de zgomotul produs de cinci focuri de arma. Plutonierii Marian Dragu si Vasile Sprinceanu, agenti de ordine in cadrul Politiei Mizil, in timp ce efectuau serviciul de patrulare, au remarcat doua atelaje care se deplasau cu greutate din cauza incarcaturii. In cele doua carute se aflau doua grupuri de cite cinci tigani, care nu au oprit la semnalele regulamentare ale celor doi politisti. Dupa o urmarire de citeva sute de metri, plutonierul Dragu a tras cinci focuri de avertisment in plan vertical cu pistolul din dotare. Nimeni nu a fost ranit. Tiganii au tras pe dreapta si s-au dat jos din carutele in care transportau circa 500 de kilograme de struguri furati de la ferma Podgoria, din Mizil. Cei zece infractori, toti fara ocupatie si cu domiciliul in Mizil, au fost retinuti si li s-au intocmit dosare penale pentru furt. VIOLETA STOICA Cadavru neidentificat in mina Filipestii de Padure Cadavrul unui barbat aflat in stare avansata de putrefactie a fost gasit, la sfirsitul saptaminii trecute, intr-una din galeriile aflate in conservare din incinta minei prahovene Filipestii de Padure. Lucratorii Biroului de Politie din localitate alaturi de o echipa de salvare au coborit in galeria parasita a minei si au reusit sa scoata cadavrul din subteran. Deoarece in zona nu s-a reclamat disparitia vreunei persoane de sex masculin, corpul nu a putut fi identificat. Cercetarile continua pentru stabilirea identitatii celui decedat. Cadavrul a fost transportat la Laboratorul de Medicina Legala Prahova pentru realizarea necropsiei si stabilirea cauzei mortii. VIOLETA STOICA Pentru ca s-a stabilit ca are discernamint, Nascu - asasinul de turnatori, judecat pentru cea de-a treia crima In foarte scurt timp un tinar procuror il va trimite in judecata unul dintre cei mai cumpliti criminali romani in serie, din toate timpurile: "vietasul" Nascu. Pe culoarele Parchetului Capitalei si in salile Tribunalului Bucuresti procurorul respectiv este cunoscut ca "magistratul Marius Iacob" sau, si mai simplu, "procurorul Iacob". Studentii ii spun "dom' profesor", iar prietenii ii spun "Sache". Noi l-am numit, cu citeva luni in urma, "vinatorul de monstri" deoarece s-a aflat pe urmele multor asasini deosebit de periculosi. Procurorul criminalist Marius Iacob nu are decit 30 de ani (pe care i-a implinit astazi). Insa are deja "la activ" zeci de dosare cu crime rezolvate cu brio in ultimii ani de Parchetul Capitalei. In prezent, el se ocupa de citeva cazuri de o complexitate deosebita, printre care la loc de cinste sta cazul "Nascu - asasinul de turnatori". In urma cu circa doua luni, Nascu a luat gitul, cu un cutit improvizat, unui alt puscarias, in inchisoarea de maxima siguranta "Rahova". Ucigasul mai avea doua crime la activ. In timpul anchetei, a marturisit alte sase crime savirsite in Romania si in citeva state europene. De curind, Nascu a fost supus unor investigatii complexe in cadru IML, stabilindu-se ca are discernamint, el fiind "Apt" pentru a fi trimis, din nou, in judecata pentru cea de-a treia crima savirsita. Pentru celelalte sase, Nascu urmeaza sa fie anchetat, tot de catre procurorul criminalist Marius Iacob, in viitorul apropiat. CHRISTIAN LEVANT Nou-nascut aruncat de viu la gunoi Un nou-nascut, invelit in citeva cirpe si invinetit de frig, a fost descoperit vineri seara intr-un container de gunoi de pe Strada Carpatilor, din Brasov. Transportat de urgenta la spital, copilul a supravietuit doar doua ore de la internare. Medicii de la Spitalul de Obstetrica-Ginecologie din Brasov spun ca bebelusul a murit de frig. El nu era bolnav si ar fi putut supravietui daca mama lui nu l-ar fi aruncat la gunoi. Politistii o cauta pe femeia care si-a aruncat copilul la gunoi. Daca o vor gasi, aceasta risca o condamnare de cel putin sapte ani de inchisoare pentru pruncucidere. CAMELIA CSIKI Diplomat roman, mort in conditii suspecte la Jakarta Cadavrul lui Constantin Stere, secretarul 1 al Ambasadei Romaniei din Indonezia, a fost reautopsiat, ieri, la Institutul National de Medicina Legala "Mina Minovici". Diplomatul roman a murit in urma cu doua saptamini, la virsta de 39 de ani, ca urmare a unui accident rutier care avut loc in Jakarta. Desi autoritatile indoneziene au efectuat cercetari, reprezentantii ambasadei romane au avut suspiciuni in legatura cu moartea conationalului nostru si au cerut reautopsierea cadavrului la Bucuresti. Conform informatiilor pe care le detinem, Stere si-a pierdut viata dupa ce masina in care se afla a intrat in coliziune cu alte doua autoturisme. Trupul neinsufletit al oficialului roman a fost repatriat vineri. In urma autopsiei, legistii romani au concluzionat ca Stere a murit in urma politraumatismelor pe care le-a suferit in urma accidentului. PETRISOR CANA DANIEL NEAMU 