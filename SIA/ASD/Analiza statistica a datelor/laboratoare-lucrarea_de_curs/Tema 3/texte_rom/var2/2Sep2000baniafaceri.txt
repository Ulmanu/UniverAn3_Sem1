 Chiar daca FMI incearca sa ne bata indicatorii in cuie, Rata inflatiei se schimba din mers Tinta inflatiei pe acest an, prognozata initial la 27%, este in miscare libera, indreptindu-se cu curaj catre valoarea de 37-38%. Cu toate ca echipa FMI, aflata la Bucuresti, incearca sa impuna autoritatilor romne respectarea cifrelor cuprinse in bugetul pe acest an, dar si indeplinirea conditionalitatilor impuse de Fond, se pare ca, cel putin deocamdata, rata inflatiei nu poate fi tinuta sub control intr-un proces de dezinflatie graduala. Mai mult, potrivit secretarului de stat in ministerul finantelor, Valentin Lazea, inflatia la romani tinde sa devina o adevarata problema de mentalitate si cultura pentru ca, nici dupa zece ani de tranzitie, "societatea romaneasca nu a invatat inca sa se abtina de la actiunile de intimidare". Viceguvernatorul BNR, Cristian Popa, a prezentat, ieri, o retrospectiva a evolutiei ratei inflatiei in acest an. Potrivit lui Popa, "fata de programul initial, inflatia a evoluat civilizat pina in luna mai a acestui an", dupa care majorarea preturilor la carburanti si energie, precum si introducerea cotei unice de TVA, au favorizat accentuarea inflatiei. Efectele secetei din aceasta vara au contribuit si ele la depasirea tintei de inflatie, mai ales ca, potrivit premierului Isarescu, costurile secetei din acest an s-ar ridica la valoarea de aproximativ 500 milioane de dolari. Vestea buna este, insa, aceea ca in privinta cresterii economice "nu mai este nevoie sa stringem surubul", pentru ca, la o cadere de 20% a productiei agricole din acest an, produsul intern brut va cunoaste o crestere reala de 12-15% prin cresterea productivitatii in industrie care preia o parte din "negativul" de la agricultura, a mai aratat primul-ministru. Cu toate acestea, el a evitat sa avanseze o cifra dintre cele aflate in discutie cu negociatorii FMI ca fiind noua tinta de inflatie pentru acest an. "Sa nu-mi iasa din gurita vreo cifra, ca se si transforma in obiectiv!", a spus Isarescu. Recuperatori cu acte in regula In procesul de reducere a inflatiei inceput de actualul cabinet si prevazut in strategie de dezvoltare pe termen mediu, esential este si rolul bancilor, a aratat, ieri, consilierul guvernamental Lucian Croitoru. "Bancile nu sunt un contributor major pentru aceste restrictii, pentru ca drepturile de proprietate sunt difuze. Stim, de ani de zile, ca bancile au fost instrumente politice pentru a finanta intreprinderile falimentare ale statului. Aceste lucruri nu trebuie sa mai continue", a aratat Croitoru, mentionind ca infiintarea, de catre guvern, a unei institutii a recuperatorului ar contribui, de asemenea, la depasirea acesti situatii. "Noi o scoatem la capat" Pentru aceasta toamna, "surprizele" care ne asteapta, potrivit programului guvernamental de reforma, nu sunt tocmai placute. Pe linga anuntatele scumpiri la utilitatile publice, premierul Isarescu pare hotarit sa aplice masurile de reducere a arieratelor, insotite de cele de reducere a personalului, in conformitate cu recomandarile FMI. Si in ceea ce priveste rectificarea bugetara, pentru care ministerele au solicitat deja suplimentari de alocatii in valoare totala de aproximativ 30.000 miliarde de lei (4% PIB), Mugur Isarescu pare de neclintit. "In acest an se pot drege toate relele care s-au facut in precedentii 10 ani. De aceea o sa citesc cu mare placere, in fiecare dimineata, despre nefericirile - de la mioritice la kantiene - ale ministrilor care se considera mai mult decit rezonabili in cererile lor", a declarat, ieri, premierul. Potrivit vicepresedintelui Comisiei nationale de Statistica, Constantin Chirca, alta veste trista pentru toamna acestui an ar fi cresterea indicelui preturilor de consum la produsele alimentare, mai ales la cele de panificatie, datorita secetei din aceasta vara. Daca aplicarea tuturor acestor masuri va avea, totusi, efectele scontate, economia subterana ar trebui sa scada progresiv si, odata cu ea, si rata inflatiei. Numai in aceste conditii putem astepta o crestere a nivelului de trai raportata la consumul total a carui valoare pe acest an este asteptata sa creasca cu 1,5%, a mai apreciat, ieri, premierul. OANA V. PATRAULESCU Retragerea investitorilor pune in dificultate fondurile mutuale Statisticile Uniunii Nationale a Organismelor de Plasament Colectiv (UNOPC) arata ca banii plasati in titluri de participare la fonduri mutuale s-au redus cu 62,04% in trei luni, de la 860.686 miliarde lei (exclusiv FNI si FNA), citi erau in aprilie, la 326.662 miliarde la finalul lunii iulie. "Piata fondurilor mutuale a suferit un soc in urma scandalului FNI, insa, din pacate, prabusirea din ultimele trei luni este si rezultatul conjuncturii economice", ne-a declarat Dragos Simion, presedintele UNOPC. "Devalorizarea puternica si neasteptata a monedei nationale i-a determinat pe multi investitori sa se retraga in dolari", a adaugat Simion. Intr-adevar, daca autoritatile au construit bugetul de stat pe o valoare medie anuala a dolarului de 20.700 lei, moneda nationala a scazut dramatic acum, ajungind la o cotatie de 23.019 lei/dolar in prima zi de toamna. Fondurile cu profil monetar se mentin pe linia de plutire Pe de alta parte, managerii care administreaza fondurile mutuale cu profil monetar, care faceau plasamente traditionale in titluri de stat si produse bancare, nu au mai putut oferi cresteri care sa compenseze devalorizarea leului. Totusi, unele fonduri mutuale au atras investitori noi si au reusit sa-si mareasca si suma de bani din pusculita. Fondul de Comert Exterior (FCE), de exemplu, a atras in trei luni inca aproape sase miliarde lei, ajungind la finalul lunii iulie sa aiba un activ net de 39.082 miliarde lei. "In general fondurile cu profil monetar au avut performante constante si au continuat sa ofere randamente in crestere ca urmare a plasamentelor facute in titluri de stat. Daca am investit in titluri de stat cu dobinda anuala 70% si ele au ajuns la scadenta in iulie, cistigul obtinut a compensat rascumpararile", ne-a declarat Dan Nicu, presedintele (FCE). Retragerile creeaza probleme noi: investitori sub limita admisa si cu detineri peste 5% din fond Citeva fonduri au ajuns la un nivel de alarma in ceea ce priveste numarul de investitori impus de lege, care este de 500, dupa un an de functionare. "Este o situatie conjuncturala si vom cere probabil o dispensa de la Comisia Nationala a Valorilor Mobiliare (CNVM) pentru cele care, dupa un an de functionare, cad temporar usor sub aceasta limita", a spus presedintele UNOPC. O alta problema cu care se confrunta managerii fondurilor mutuale este riscul de a avea investitori care sa detina pachete mai mari de 5% din valoarea activului net, atit cit cere legea. Aceasta situatie este si ea conjuncturala si se datoreaza retragerilor masive de titluri de participare, ne-a declarat Simion. Nici bilantul lunii august nu se anunta spectaculos Din pacate, managerii companiilor care administreaza fondurile mutuale romnesti nu anticipeaza o revenire rapida a industriei. "In luna august s-a produs cea mai puternica devalorizare a leului in raport cu dolarul si fenomenul de retragere din piata a plasamentelor in moneda nationala spre dolari s-a accentuat", a spus Simion. Perioada neagra prin care trece piata fondurilor mutuale ar putea continua in functie de conjunctura generala economica. Actorii pietei sint insa optimisti si considera ca revirimentul va fi accelerats daca piata financiara se va regla si bursele vor avea o oferta solida. "Trebuie sa treaca un timp pina ce o sa dispara confuzia din piata fondurilor mutuale intre escrocheria de la FNI si fondurile de investitii deschise care au functionat corect si eficient", a observat Dan Nicu. Pentru a insanatosi sistemul, CNVM a inceput controale la toate fondurile din piata si managerii fondurilor spera ca se va face, in sfirsit, curatenie. LIDIA MOISE Radu Sirbu e supermultumit de Renault Firma Renault si-a respectat toate angajamentele referitoare la investitii, salariati, furnizori si distribuitori, asumate in urma cu un an la preluarea uzinei Automobile Dacia, a declarat ieri presedintele FPS, Radu Sirbu. Seful FPS a aratat ca Renault a investit 90 de milioane de dolari la Automobile Dacia, mai mult cu 21 de milioane de dolari fata de cit a promis. El a mai spus ca francezii au adus in Romania 80 de furnizori de componente, iar la jumatatea lunii viitoare va lansa noul model Dacia Nova. Oficialii Renault au declarat dupa intilnirea cu Radu Sirbu ca firma franceza va investi in continuare la Automobile Dacia pentru a recistiga pietele externe. Reamintim ca prin contractul de vinzare-cumparare a pachetului majoritar de actiuni al Automobile Dacia de la FPS, compania Renault s-a angajat sa investeasca in dezvoltarea uzinei 220 de milioane de dolari. ( N.B. ) Productia autohtona de zahar este cea mai slaba din ultimii zece ani Romania va inregistra in acest an cea mai slaba productie de zahar din ultimii zece ani, potrivit datelor preliminare furnizate de Ministerul Agriculturii si Alimentatiei (MAA). Specialistii MAA au aratat ca din cele 542.411 tone de sfecla de zahar estimate a se recolta anul acesta se pot obtine doar 65.000 de tone de zahar, ceea ce acopera doar 15% din consumul intern de 450.000 de tone. Pentru a acoperi deficitul de zahar, in primul semestru al anului in curs s-au importat circa 151.700 de tone de zahar brut si 25.000 de tone de zahar rafinat. Din cauza neimplicarii statului in sustinerea productiei de sfecla de zahar, anul trecut taranii au insamintat doar 53.814 de hectare cu sfecla, iar anul acesta suprafata cultivata a scazut la 31.104 de hectare, potrivit statisticilor patronatului zaharului. Motivatia reducerii drastice a culturilor de sfecla de zahar este aceea a costurilor mari care, numai pentru un hectar se ridica la 11 milioane de lei, conform MAA. Anul trecut, din 33 de fabrici de zahar cite existau in Romania inainte de 1990, au functionat doar 14, insa si acestea la capacitate redusa. Anul aceasta se pare ca nu vor mai functiona decit sase fabrici. La inceputul lunii august , stocul de zahar era de 64.000 de tone. In prezent, pretul la producator al unui kilogram de zahar este de aproximativ 8.500 de lei. Data fiind situatia dezastruoasa a industriei zaharului din Romania, reprezentantii patronatului si sindicalistii din industria alimentara sint decisi sa ceara executivului elaborarea unei "strategii de salvare" a acestui sector. In cadrul unei intilniri cu premierul care va avea loc in cursul acestei luni, ei vor solicita adoptarea rapida a unei legi a zaharului, care sa reglementeze filiera acestui produs in conformitate cu reglementarile existente in tarile UE. In opinia producatorilor, legea ar reglementa cotele care urmeaza a fi importate si modalitatile de impozitare a productiei autohtone de zahar. NICOLETA BURTAN Cu un milion de lei cumperi 42 de dolari Leul a mai depasit un nivel "psihologic", cel de 23.000 lei, in raport cu moneda americana. Ieri, BNR a stabilit un curs de 23.019 lei pentru un dolar si astfel, "tinta" medie anuala, de 20.700 lei/dolar s-a indepartat si mai mult. Un dolar este in acest moment cu 4.744 lei mai scump decit in prima sedinta de tranzactionare a anului, cind debutul s-a realizat la o cotatie de 18.725 lei/dolar. Piata valutara a caselor de schimb a reactionat si ea promt si ieri, cu un milion de lei se putea cumpara aproape 43 dolari, caci costul monedei verzi oscila intre 23.175 si 23.300 lei. LIDIA MOISE 