 PNL a rupt protocolul cu PDSR si a deschis atacul la adresa fostilor aliati UDMR, "partid etnic ca si PRM" Valeriu Stoica, presedintele PNL, a rupt ieri, la propriu, protocolul cu PDSR. Gestul sau a fost facut in urma adoptarii, in unanimitate, a unei rezolutii a participantilor la lucrarile Delegatiei Reprezentantilor Nationali. Daca acest punct din rezolutie, cit si cel referitor la initierea a doua motiuni simple faceau parte din categoria "povestirilor cu final asteptat", surpriza a intervenit la cel de-al treilea punct al rezolutiei: declansarea "bataliei cu UDMR", fost aliat din timpul guvernarii "comune" CDR-PD-UDMR. Concret, PNL solicita guvernului "sa depuna toate eforturile pentru a respinge ferm demersul autoritatilor maghiare de a acorda drepturi speciale etnicilor maghiari din afara granitelor Ungariei" - pentru care militeaza UDMR - prin promovarea Statutului maghiarilor din afara granitelor Ungariei. Poate acest punct nu ar fi capatat atita greutate daca nu ar fi fost dublat de declaratiile presedintelui PNL, Valeriu Stoica, care a bagat in aceeasi "oala" a partidelor etnice UDMR si PRM. PDSR a purtat negocieri pe sub masa cu aliatul sau natural, PRM Marii absenti ai Delegatiei au fost Theodor Stolojan, presedintele Consiliului National al PNL, si vicepresedintii Calin Popescu Tariceanu, Andrei Chiliman, Dinu Patriciu si Crin Antonescu. Pentru rezilierea protocolului cu PDSR, Valeriu Stoica a reluat nemultumirile carora liberalii le-au dat glas de mai mult timp, care au capatat forma unui document de 17 pagini. "Noi nu mai putem avea incredere intr-un parteneriat real, PDSR a purtat negocieri pe sub masa cu PRM, aliatul sau natural, cu care are afinitati in materie de demagogie si autoritarism", a motivat Stoica trecerea, prin parlament, a variantelor dorite de PDSR la diferite legi contestate de PNL. Monstruoasa alianta PDSR-PRM-UDMR Acesta a fost punctul de trecere, din discursul lui Stoica, al atacului la UDMR: "Ceea ce pare mai ciudat este monstruoasa alianta dintre PDSR, PRM si UDMR, care s-a creat la votarea bugetului. In realitate, adversitatea dintre PRM si UDMR rezulta din natura lor comuna: ambele sint formatiuni politice etnice, anacronice, in dezacord cu intelegerea natiunii ca proiect politic al cetatenilor uniti in mod liber intr-o comunitate democratica". Problema protectiei minoritatilor a fost expediata dur de Stoica: "Nu avem nevoie in Europa de un nou pangermanism sau panslavism, sub forma panmaghiarismului". Stoica spune ca PDSR si-a "astupat urechile pentru a nu mai auzi sunetele nationalismului de la Budapesta", criticat ani in sir pentru ca numai prin alianta amintita PDSR poate respinge toate initiativele de accelerare a reformelor si a procesului de integrare euro-atlantica. Si in declaratiile acordate ulterior presei, Stoica a afirmat ca exagerarea criteriilor etnice este anacronica, asa ajungindu-se la marile conflicte ca cel din fosta Iugoslavie, si ca PRM si UDMR se critica reciproc de pe "pozitii etnice", in timp ce critica PNL este de pe pozitie european-democratica. In fine, Stoica a spus ca UDMR ar putea avea sansa sa nu fie "o apa si un pamint cu PRM daca Uniunea se desprinde in plan parlamentar din aceasta alianta, inclusiv cu PDSR, si daca in interior vor avea loc noi structurari. CRISTINA SOFRONIE Marko Bela il acuza pe Valeriu Stoica ca vrea "sa torpileze colaborarea PDSR-UDMR" Criticile aduse de catre PNL fostului partener de guvernare, UDMR, si schimbarea atitudinii liberalilor fata de Uniune este "taxata" de catre presedintele UDMR, Marko Bela, drept "politicianism". Respingind toate acuzatiile aduse UDMR de catre Valeriu Stoica, Marko Bela este de parere ca liberalii vor acum "sa torpileze si colaborarea dintre PDSR si UDMR". Marko Bela nu intelege "aceasta schimbare la fata" a liberalilor si isi aduce aminte ca "in timpul fostei guvernari cele mai multe aprecieri la adresa UDMR au venit din partea PNL". Marko Bela considera ca popularitatea lui Valeriu Stoica nu va creste prin aceste critici. "Eu sper ca a trecut timpul cind, printr-o demagogie antimaghiara si anti-UDMR, se ajungea la o anumita popularitate", este de parere Marko Bela. Liderul UDMR a tinut sa reaminteasca liberalilor ca tocmai pentru a impiedica ascensiunea ultranationalismului si extremismului, UDMR si-a asumat sprijinul parlamentar pentru programele si masurile guvernamentale necesare integrarii europene. TEODORA GEORGESCU Adrian Nastase: "Am toata intelegerea pentru comportamentul lor dramatic" Presedintele PDSR, Adrian Nastase, nu a fost surprins de decizia PNL de a rezilia protocolul pe care cele doua partide il incheiasera. Adrian Nastase considera ca PNL isi asuma in acest fel "identitatea de partid de opozitie". "Am toata intelegerea pentru comportamentul lor dramatic", a declarat liderul PDSR, intr-o pauza a conferintei internationale din Bratislava, unde se afla ieri. Nastase nu a scapat prilejul sa ii ironizeze pe liberali, spunind ca acestia incearca acum "sa urce Muntele Fuji", dupa o guvernare de patru ani in care au realizat "lucruri spectaculoase". "Japonezii spun ca exista doua tipuri de oameni extravaganti: cei care nu au urcat niciodata si cei care au urcat de doua ori. Liberalii vor sa o faca a doua oara", a incheiat presedintele PDSR. LUCIAN PURCAREANU Ion Iliescu a penetrat "Jane's Defence" "Romania poate crea o alternativa mai buna pentru Moldova" Presedintele Ion Iliescu se afla in plina ofensiva de schimbare a imaginii. Nu numai in plan intern, unde acest lucru se intimpla inca din timpul campaniei electorale din 2000, dar si in plan extern. Astfel, seful statului a acordat zilele acestea un interviu prestigioasei reviste britanice de analiza militara "Jane's Defence". In cadrul interviului, Iliescu s-a aratat optimist ca Romania va fi invitata sa adere la NATO in 2002. Totusi, presedintele Romaniei a specificat: "Principalul obstacol este cel economic. Noi colaboram foarte strins cu tarile membre NATO in vederea pregatirii noastre pentru a deveni membri, mai ales cu Marea Britanie". Iliescu a precizat insa ca "integrarea Romaniei in NATO nu este importanta doar pentru Romania, ci este important si pentru NATO sa aiba un partener stabil in aceasta regiune". Principalii factori de risc pentru Romania sint, in opinia presedintelui, "tensiunile regionale si subregionale si conflictele militare care s-ar putea extinde, ca si acumularea necontrolata de forte si echipament militar din zona de interes strategic a Romaniei". Ion Iliescu, prezentat frecvent in revistele occidentale drept un fost comunist apropiat de Moscova, nu a ratat ocazia data de acest interviu pentru a-si arata o alta fata. El a declarat ca Romania a fost prima tara care a recunoscut suveranitatea si independenta Moldovei, drept urmare prezenta fortelor militare rusesti pe teritoriul acestui stat "provoaca ingrijorare". De asemenea, Iliescu a adaugat ca prezenta trupelor rusesti in Transnistria este "anormala si in neconcordanta cu evolutia situatiei din Europa. Este obligatia politica a Rusiei de a-si retrage trupele militare". De asemenea, seful statului a "batut moneda" pe faptul ca Romania are nevoie de fonduri externe pentru a reusi sa atinga standardele cerute de NATO. "Este clar ca noi nu putem asigura reconstructia industriei (militare - n.r.) doar cu resursele noastre financiare. Trebuie sa vedem ce lucruri putem face si ce putem moderniza prin cooperare. Alte sectoare vor fi modernizate si dezvoltate in comun cu societatea civila. Amindoua sint foarte importante: reconstructia si modernizarea si recalificarea fortei de munca", a declarat Ion Iliescu. Totusi, seful statului a precizat ca, "in ciuda dificultatilor din acest an, bugetul acordat fortelor armate a crescut". Lobby pentru Moldova Desi autoritatile de la Chisinau si-au anuntat deja dorinta de a duce Moldova in uniunea Rusia-Belarus, Iliescu continua sa creada ca Moldovei ii va fi mai bine alaturi de Romania. El a declarat: "Singura sansa pentru Moldova ramine integrarea sa in procesul european de dezvoltare. Singurul drum pentru a merge mai departe este alaturi de Romania. Daca Romania poate creste propriul sau potential economic, atunci poate crea o alternativa mai buna, o solutie mai buna pentru Moldova. Noi avem in comun trecutul, istoria, limba si cultura". TEODORA GEORGESCU Vadim il ascunde pe Ilascu De acum inainte, aparitiile in presa ale lui Ilie Ilascu vor fi mai rare, a declarat ieri liderul PRM, Corneliu Vadim Tudor. In opinia sa, imaginea lui Ilascu s-ar demonetiza daca acesta "ar fi plimbat de dimineata pina noaptea prin fata camerelor de luat vederi si intrebat ce a mincat sau cum are limba dimineata". Vadim Tudor a precizat ca aceasta decizie a fost luata "de comun acord" cu Ilie Ilascu, asa dupa cum hotarirea ca patriotul moldovean sa se interneze, saptamina viitoare, "intr-un stabiliment de sanatate" a fost luata impreuna cu familia sa. Ilie Ilascu, sotia si cele doua fiice locuiesc, in momentul de fata, intr-un apartament de patru camere apartinind Regiei Locato, care le-a fost pus la dispozitie de catre guvern. Apartamentul este situat pe strada Vlaicu, in apropierea stadionului Dinamo, si este situat la etajul 1. Tot in acelasi bloc, care, potrivit lui Vadim, nu este racordat la gaze, se afla si apartamentul pe care PRM i l-a inchiriat de la regia amintita, dar care are numai doua camere, fiind situat la etajul 6. Potrivit lui Ilascu, singura piesa de mobilier din locuinta sa este un dulap. MADALINA SISU In ciuda amenintarilor directe ale Rusiei, Cele zece state candidate au semnat declaratia de la Bratislava Prezent la reuniunea sefilor de guvern din tarile candidate la aderarea la NATO, premierul Adrian Nastase a declarat ca "intre UE si NATO nu exista o competitie". El a apreciat ca peste 80 la suta din populatia Romaniei sprijina procesul de integrare in ambele structuri, a spus ca Romania va depune eforturi pentru a se integra in NATO si UE. Premierul Slovaciei, Mikulas Dzurinda, a remarcat la rindul sau ca Romania, alaturi de Bulgaria, reprezinta doi piloni solizi in Europa de Sud-Est. El a declarat ca "este aproape imposibil" de imaginat succesul din Kosovo, fara sprijinul Romaniei si Bulgariei. Presedintele SUA, George Bush, a adresat un mesaj scris participantilor la conferinta. El a remarcat ca procesul de consolidare a democratiei trebuie sa continue. "Nici o parte a Europei nu va fi exclusa din motive istorice sau geografice", se arata in mesajul sefului statului american. Un discurs important l-a avut analistul politic american Zbigniew Brzezinski, consilier al fostului presedinte american Jimmy Carter. El a remarcat ca viitorii membri ai Uniunii Europene vor trebui sa faca parte si din NATO, alianta fiind organizatia care asigura in acest moment securitatea spatiului euro-atlantic. "Ar fi absurd ca NATO sa apere doar trei sferturi din Uniunea Europeana", a declarat Breyinski. "O grava greseala" Nu numai presedintele american a transmis un mesaj participantilor, ci si Rusia, prin intermediul ambasadei sale din Bratislava. "Estimam ca planul de largire al NATO este o grava greseala, provocind modificari negative in peisajul militaro-strategic si la nivelul liniilor de demarcatie din Europa". Mesajul participantilor a fost insa clar: sintem hotariti sa intram in NATO. In final, tarile participante au semnat o declaratie comuna, intitulata "Declaratia de la Bratislava", in care nucleul intitulat generic "Vilnius zece", format din Albania, Bulgaria, Romania, Estonia, Letonia, Lituania, Macedonia, Slovacia, Croatia si Slovenia, si-au declarat ferm aceasta intentie. Premierul Adrian Nastase le-a propus participantilor la conferinta "Noile Democratii. Conducere si responsabilitati" ca una din urmatoarele intilniri sa aiba loc la Bucuresti, in primavara anului viitor. LUCIAN PURCAREANU, Bratislava Bref Senatorul Iuliu Pacuraru nu e de acord cu preluarea Bancii Dacia Felix Senatorul PD Iuliu Pacuraru a afirmat ieri la Cluj ca va initia o dezbatere parlamentara in legatura cu Banca Dacia Felix in cazul in care guvernul va aproba preluarea bancii de catre Grupul israelian Robinsson. Pacuraru a acuzat investitorii israelieni ca nu au depus actele care sa ateste provenienta banilor cu care au achizitionat cele 47 la suta din actiunile bancii, prin care trebuia sa-si demonstreze onorabilitatea. Acest fapt face ca toate hotaririle luate de actionarul majoritar Robinsson in Adunarea Generala a Actionarilor sa fie lovite de nulitate, conform Legii bancare si normelor Bancii Nationale. Motivul pentru care Pacuraru crede ca s-a dus la ocolirea legii este legat de faptul ca Grupul Kolal, al carui membru este si Grupul Robinsson, are ca obiect de activitate jocurile de noroc. Pacuraru a dezvaluit faptul ca Grupul Robinsson a incheiat un contract de recuperare a banilor datorati bancii cu Ion Ilie Mania, actionar urmarit general pentru devalizarea BDF.(C.P.) Basescu n-are timp de poze Prezent ieri la intrunirea Federatiei municipiilor din Romania, ministrul administratiei publice, Octav Cozmanca, a anuntat ca in doua-trei saptamini va fi finalizat proiectul Legii Capitalei, care va armoniza cele citeva versiuni existente in prezent. Forma finala va fi supusa Consiliului General al Capitalei, consiliilor locale si primariilor de sector. Intilnirea de ieri a mai avut ca scop pregatirea infiintarii Federatiei alesilor locali din Romania. Din rindul celor 98 de primari invitati, absentele notabile au fost: Traian Basescu, primarul PD al Capitalei, si Gheorghe Funar, primarul PRM al Clujului.(C.S.) Iliescu face ordine la STS Presedintele Iliescu a declarat ieri ca a semnat decretele de numire a celor trei ajuncti ai noului director al Serviciului de Telecomunicatii Speciale (STS), generalul (r) Tudor Tanase. Prin decretele semnate de Iliescu si avizate de CSAT, generalul de brigada Vasile Alexandru Grumaz va indeplini functia de prim-adjunct al directorului STS, locotenent-colonelul Neculai Florin Mihalache este noul adjunct tehnic, iar economistul Constantin Ion Tudosie a devenit adjunct pentru probleme economice al directorului STS. Cei trei i-au inlocuit pe fostii titulari ai acestor posturi, care au fost trecuti in rezerva, generalii de brigada Caciulan si Mavrodin si generalul de divizie Tarmurean. Iliescu a mai precizat ca generalul Zagarin de la SRI a fost trecut in rezerva la cererea sa. (C.O.) Ilascu i-a marit audienta lui Tuca Emisiunea "Marius Tuca Show" de joi, care l-a avut ca invitat pe senatorul PRM Ilie Ilascu, a fost cel mai urmarit program al intervalului orar 22.00-23.00. Conform masuratorilor AGB Data Research efectuate in orasele cu peste 200.000 de locuitori, Antena 1 a inregistrat o audienta de 14a, comparativ cu principalii concurenti, Romania 1 si PRO TV, care au obtinut doar 4,6, respectiv 5,6a. Virful de audienta al talkshow-ului moderat de Marius Tuca a fost de 16,5a, cu o cota de piata de 44,5a. (O.M.) [15][pl.dll?rid=expresro] 