 Audiat ca martor in procesul "Cluj '89", Generalul Dorin Gheorghiu sustine ca revolutionarii erau beti Fostul sef al Statului Major al Armatei a 4-a, generalul Dorin Gheorghiu, a afirmat, ieri, in fata instantei supreme, ca in decembrie 1989 nu s-ar fi inregistrat victime in Piata Libertatii din Cluj daca unii revolutionari, care consumasera bauturi alcoolice, nu i-ar fi agresat pe militari. "Daca revolutionarul Calin Nemes nu ar fi consumat bauturi alcoolice si nu ar fi agresat militarii, evenimentele din Piata Libertatii de la Cluj nu s-ar fi intimplat", a declarat generalul Gheorghiu. Ofiterul a mai afirmat ca Nemes, impreuna cu alti cetateni, ar fi incercat sa ia armele din miinile militarilor, indemnindu-i sa traga in comandantii lor. Calin Nemes s-a sinucis pe 8 iulie 1993, in casa lui din Cluj. Cunoscut actor al Nationalului clujean, Nemes a fost ranit, in decembrie 1989, de fortele de represiune, care au deschis focul impotriva manifestarilor din Cluj. In cursul audierii, martorul a mai declarat ca la aceste evenimente a participat si procurorul Tit Liviu Domsa, iar prezenta acestuia le-a intarit militarilor convingerea ca actioneaza conform legilor in vigoare. In continuarea audierii sale, martorul a fost intrebat de aparatorul unuia dintre inculpati ce stie despre prezenta unor agenti straini care ar fi actionat in Ardeal in acea perioada. In legatura cu "agenturili" invocate de Ceausescu, Gheorghiu a afirmat ca a incercat sa recupereze eventualele informatii, provenite de la fosta Securitate, referitoare la circulatia unui mare numar de masini straine care au intrat in tara in acele zile, dar lucratorii SRI i-au spus ca nu mai detin acele informatii. Curtea Suprema de Justitie continua audierile celorlalti noua martori care s-au prezentat, luni, la procesul revolutiei de la Cluj. Pentru termenul de luni a fost citat si generalul Constantin Degeratu, secretar general al MApN, dar acesta nu s-a prezentat, motivindu-se intr-o adresa catre instanta suprema ca ar fi internat in spital. Degeratu a fost citat pentru acest proces de mai multe ori. Dupa aproape noua ani de la declansarea cercetarilor, magistratii militari au dispus trimiterea in judecata, pentru reprimarea manifestarilor de la Cluj, a gen. col. (r) Iulian Topliceanu, fost comandant al Armatei a 4-a, Ioachim Moga, fost prim-secretar al Comitetului Judetean PCR Cluj si membru al CC al PCR, col. Valeriu Burtea, fost comandant al UM 01215-Floresti, lt.-col. Ioan Cocan, fost comandant de divizion in cadrul UM 01215-Floresti, mr. Ilie Dicu, fost comandant de companie in cadrul UM 01278 Somesani, si Marian Bolbos, fost militar in termen la UM 01369-Somesani. Astfel, dupa reaudierea unor martori ai evenimentelor, procurorii au ajuns la generalul Florian Caba, fostul adjunct al Armatei a 4-a, si la generalul Constantin Degeratu, fost ofiter in cadrul Sectiei Operatii din comandamentul Armatei a 4-a. Sectia Parchetelor Militare a declansat urmarirea penala impotriva generalului Caba si efectueaza cercetari preliminarii, in cazul generalului Degeratu. VASILE SURCEL CHRISTIAN LEVANT Politia din Timis da in clocot Ofiter retrogradat pentru lipsa de afectivitate fata de colegi O echipa a Corpului de Control IGP, chemata de seful Inspectoratului la Timisoara pentru a verifica neregulile din Serviciul de Combatere a Crimei Organizate, a scos din sertare dosarele vechi. La sfirsitul saptaminii trecute, Consiliul de Judecata din IPJ Timis a luat in discutie cazurile a trei ofiteri pe care i-a retrogradat din functii. Unul dintre ei si-a anuntat intentia de a parasi structurile MI. Astazi este asteptat la Timisoara ministrul de interne Ioan Rus. Superficialitate in solutionarea cazurilor Consiliul de Judecata s-a intrunit simbata la IPJ Timis pentru a discuta cazurile a trei ofiteri din inspectorat. Dezbaterile s-au purtat in spatele usilor inchise. In weekend, la IPJ Timis a fost un permanent du-te-vino. Politistii intrau si ieseau din cladire cu acte si dosare. Primul care a intrat la Consiliul de Judecata a fost colonelul Adam Muresan, ofiter specialist 1 la Sectia 2 Politie, fost sef al Politiei Rutiere. Colonelul Muresan a fost retrogradat din functie din cauza "dezinteresului in indeplinirea atributiunilor de serviciu". Consiliul de Judecata a stabilit ca in aprilie 2000, pe cind era sef la "rutiera", col. Adam Muresan a cerut verificarea la SCCO a unui autoturism, marca BMW. Ulterior s-a stabilit ca BMW-ul in cauza era furat din Italia. Un alt ofiter audiat simbata a fost lt.-col. Ioan Chira, ofiter specialist 1 la SCCO. Si el a fost retrogradat din functie pentru neindeplinirea atributiilor de serviciu. Chira este acuzat ca, dupa ce a cerut date despre o masina adusa din Germania si a primit raspunsul ca autoturismul era furat din Italia, nu a intreprins nici o verificare in acest sens. Al treilea si ultimul pe lista Consiliului de Judecata a fost lt.-col. Mainica Uveghes, ofiter specialist 1 la SCCO. Lt.-col. Uveghes, coordonatorul compartimentului antidrog, din SCCO, a fost retrogradat din functie pentru dezinteres in indeplinirea atributiilor de serviciu si pentru incalcarea prevederilor regulamentului, a ordinelor si intructiunilor MI, dupa ce, cu mai putin de o luna in urma, a fost laudat la bilantul SCCO pentru rezultatele bune obtinute in lupta antidrog. Oficialii IPJ Timis spun ca ofiterul a dovedit superficialitate in cercetarea efectuata in dosarul P8 39/97, privind plingerea cetateanului italian Georgioa Marco Venitia, care a reclamat ca in 9 decembrie 1996 a fost victima unei tilharii si inselaciuni comise de Mousa Ramian, patronul SC Haifa SRL din Timisoara. Dupa dezgroparea acestui dosar vechi de patru ani, sefii IPJ Timis l-au admonestat pe lt.-col. Marinica Uveghes, spunindu-i ca a avut o atitudine lipsita de afectivitate" fata de colegii sai. Lt.-col. Marinica Uveghes a anuntat ieri ca se va retrage din politie. Informatia a fost confirmata de biroul de presa al IPJ. Retragerea politistului de la compartimentul antidrog are loc dupa ce a fost avansat in grad de trei ori la exceptional, in urma rezultatelor obtinute la acest serviciu. El este singurul ofiter de la IPJ Timis care a reusit o astfel de performanta, fiind avansat inainte de termen pentru rezultatele profesionale obtinute. TUDOR FLUERAS SERGIU MIAT Pentru ca raportul MI vorbeste de nume grele, Dosarul drogurilor lipsa, tras pe linie moarta Cazul este plimbat de colo-colo, desi apar implicate si numele generalilor Nicolae Berechet si Mircea Muresan Decizia procurorului general Tanase Joita, prin care dosarul Ursu-Banescu a fost trimis din nou, vineri, la Parchetul de pe linga Tribunalul Militar Teritorial Bucuresti (TMTB), contureaza ideea ca scandalul drogurilor va fi musamalizat, fara sa afecteze superiorii din IGP si MI care supervizau activitatea Directiei de Combatere a Crimei Organizate din IGP. De la inceputul scandalului, dosarul drogurilor a urmat un traseu si o procedura extrem de ciudate. Astfel, la Parchetul de pe linga TMTB au fost audiati, in calitate de faptuitori, col. Constantin Ursu si informatorul sau, Gheorghe Banescu, fara a se incepe impotriva lor urmarirea penala. Dupa finalizarea raportului Corpului de control al ministrului Ioan Rus, dosarul a fost transferat de la Parchetul TMTB la Sectia Parchetelor Militare din Parchetul de pe linga Curtea Suprema de Justitie. Potrivit competentelor juridice, acest lucru era necesar numai daca intre cei nominalizati in raportul MI, ca invinuiti, se afla o persoana cu gradul de general. Surse neoficiale din MI afirma ca ar fi fost vorba despre generalul Nicolae Berechet, in prezent secretar de stat in MI, pe atunci sef al IGP, care a semnat o adresa potrivit careia se certifica faptul ca drogurile gasite la "informatorul" Banescu provin dintr-un trafic supravegheat de politie. Alte doua adrese din dosar, cu acelasi continut, aduse de col. Ursu, purtau semnaturi falsificate. Surse judiciare mai sustin ca, la arestarea informatorului Gheorghe Banescu de catre procurorii civili, in masina acestuia si la domiciliul soacrei sale s-au gasit trei tipuri de droguri, insumind peste 500 de kilograme. Doua dintre sortimentele gasite la Banescu nu faceau parte din cele livrate supravegheat de politie. Joia trecuta, cind a fost audiat Gheorghe Banescu, s-a dat ca iminenta arestarea sa. Sursele citate sustin ca a fost completat si un mandat de arestare pe numele informatorului, insa col. Cornescu, aflat la comanda Directiei Parchetelor Militare din CSJ, ar fi refuzat sa-l confirme. Procurorul general Tanase Joita a declarat, joi seara, ca Banescu "urmeaza sa fie reaudiat" si ca in functie de probe va fi sau nu arestat. Potrivit surselor noastre, vineri dimineata, colonelul Cornescu si Gheorghe Banescu au avut o intilnire cu procurorul general in biroul acestuia din urma. Ce s-a discutat nu se stie, dar, la citeva ore, Joita a retrimis dosarul la Parchetul TMTB. Surse din MI, care au avut acces la raport, au declarat ca, alaturi de generalul Berechet, controlorii ministrului de interne l-au nominalizat si pe fostul prim-adjunct al ex-ministrului Dudu Ionescu, generalul de corp de armata Mircea Muresan. In raport ar mai fi pomenit si numele sefului UM 0962, generalul Virgil Ardelean, dar fara a i se atribui o vina anume, asa cum sint stipulate pentru gen. Berechet si Muresan. ONDINE GHERGUT NICOLETA SAVIN Mama arestata la cinci ani dupa ce si-a omorit copilul Satenii din Predelut, comuna Bran, au descoperit o crima comisa in urma cu mai bine de cinci ani. O fetita de sapte luni a fost aruncata de mama ei intr-o fintina nefolosita de 30 de ani. Scheletul fetitei a fost descoperit duminica seara, de Viorel Coltea, in gradina caruia se afla fintina parasita. El a incercat sa curete fintina cu o grebla de dintii careia s-a agatat sacul in care se afla cadavrul si un bolovan. Fetita care a fost omorita cu cruzime se numea Paula. Mama ei a aruncat-o in fintina de vie si ca sa fie sigura ca se va duce la fund, a bagat in sac si un bolovan. Duminica, Viorel Coltea, din satul Predelut, comuna Bran, a chemat mai multi prieteni sa-l ajute sa curete fintina, nefolosita de zeci de ani. "Putul acesta este de sute de ani in curtea mea si a stramosilor mei, insa de 30 de ani n-a mai fost folosit de nimeni. Ba era secat, ba apa era murdara. Acum nu o sa mai bea nimeni de aici apa, este o fintina blestemata. Cind am deschis sacul pe care l-am gasit in fintina, am vazut carnea lipita de pantalonasii copilului. Nu mi-a venit sa cred. Am chemat politia", ne povesteste Viorel Coltea. Politistii judiciaristi din Brasov au audiat duminica, pina noaptea tirziu, toate persoanele care locuiesc in vecinatatea fintinei. Asa s-a descoperit criminalul. Maria Craciun, in virsta de 27 de ani, a recunoscut ca si-a omorit fetita si ca a aruncat-o in fintina in urma cu cinci ani. Politia ancheteaza si conditiile in care au murit ceilalti doi copii Satenii din Predelut spun ca Maria a trait cu mai multi barbati. "S-a casatorit legitim cu Gheorghe Craciun, in urma cu vreo 11 ani. A avut cu el trei copii. Doi au murit, sufereau cu plaminii. Cel putin asa mi-a povestit mie. Barbatul ei s-a prapadit in 1995, dupa care ea s-a luat cu un prieten de-al lui. Am vazut-o ca a venit la mine insarcinata, acum vreo cinci ani. Copilul nu l-am vazut niciodata, am intrebat-o unde este, dar ea mi-a zis ca l-a dat la casa de copii. Nu stiam ca l-a aruncat in fintina, la nimeni n-a spus asa ceva", ne-a spus ieri, Maria Togoaie, mama Mariei Craciun. Mariana Craciun, in virsta de 10 ani, unicul copil in viata al Mariei, ne-a povestit ieri, plingind: "Tata ma batea si pe mine si pe surorile mele Georgiana si Ionela. Bunica m-a luat si m-a crescut. Cind m-a adus aici mama, eram vinata pentru ca tata ma lovea cu pumnii. Cind o lua pe mama la bataie ma punea sa dorm. Inainte sa moara, tata se certa mereu cu mama pentru ca ea spunea ca el a omorit-o pe Georgiana. Intr-o seara, surioara mea plingea si tata a trintit-o in pat. Era mica, n-avea nici doi ani, s-a lovit si au dus-o la spital, unde a murit. Si Ionela a murit tot cind avea doi ani, nu stiu daca era bolnava sau i s-a intimplat altceva. Pe Paula, cea mai mica, am vazut-o acum multi ani. Era frumoasa, mama a zis ca o duce la leagan, ca acolo e mai bine pentru ea, nu stiu daca a omorit-o mama", spune Mariana. Maria Craciun a fost arestata pentru omor deosebit de grav. Politistii l-au retinut aseara si pe concubinul ei pentru a afla daca are vreo legatura cu cele intimplate. Politistii vor ancheta si inprejurarile in care au murit celelalte doua fetite. CAMELIA CSIKI Contrabanda cu luminari si carne de pui In perioada 5-11 februarie, politistii de frontiera au retinut 184 cetateni romani, ucraineni si moldoveni, care incercau sa introduca ilegal in Romania bunuri, in vederea comercializarii. In urma controalelor, au fost descoperite 1.850 kilograme de cafea, peste 5.000 de pachete de tigari de diferite marci, 1.744 kilograme de carne de pui, 2.160 kilograme de luminari, 120 kilograme de dulciuri, 1.300 kilograme de faina alba, precum si produse cosmetice, telefoane mobile, obiecte arheologice, piese si accesorii auto, in valoare de aproximativ doua miliarde de lei. Potrivit Inspectoratului General al Politiei de Frontiera (IGPF), in aceeasi perioada, 30 de cetateni straini au incercat sa treaca fraudulos frontiera in Ungaria, s-au descoperit 13 pasapoarte false si s-a interzis intrarea in tara pentru 1.204 cetateni straini. Saptamina trecuta, un cetatean bulgar si unul roman au fost retinuti pentru trafic cu droguri. De asemenea, politistii de frontiera au depistat un cetatean din Republica Moldova care avea invelita intr-o patura o arma de vinatoare si alti doi indivizi care intentionau sa introduca in tara doua pistoale marca Scorpio si patru incarcatoare. Bilantul ultimei saptamini mai cuprinde trafic cu valuta falsa (1.000 de marci descoperite asupra a doi cetateni bulgari), trafic cu autoturisme furate (un Volkswagen furat), depistarea unor obiecte de patrimoniu (obiecte arheologice si monede gasite intr-un tren, pe sensul intrarii in tara). Persoanelor care au incalcat legea li s-au intocmit dosare penale. ALINA GRIGORE Iubiti injunghiati Politistii de la Sectia 3 Ploiesti au primit ieri dimineata, in jurul orei 3.00, un telefon prin care erau anuntati ca, pe strada Dealul cu Piatra, doi tineri zac in fata blocului 30, linga scara A. Echipa care s-a deplasat la fata locului i-a gasit pe Elena Madalina Dogaru, 19 ani, din Valenii de Munte, si pe Cristian Zinca, 24 de ani, din Ploiesti, plini de singe. Cercetarile au stabilit ca Elena si Cristian locuiau impreuna intr-un apartament cu chirie. Vecinii celor doi tineri au auzit zgomote suspecte in noaptea de duminica spre luni. Noaptea tirziu, Elena a iesit din casa plina de singe si a reusit sa ajunga in fata blocului. Dupa ea, a iesit si Cristian, cu camasa in flacari. Politistii afirma ca cei doi s-au luat la cearta, iar Cristian a apucat un cutit si a injunghiat-o pe iubita lui de mai multe ori in torace. Apoi, speriat de ce a facut, si-a infipt singur cutitul in zona inimii. La doar citeva minute, a aprins o bricheta si a dat foc camasii pe care o purta. Cei doi au fost internati la Spitalul Judetean Ploiesti, Elena cu plagi prin injunghiere hemitorace sting, prezentind o plaga penetranta care i-a atins plaminul sting, iar Cristian, cu arsuri pe ambele brate si plaga injunghiata in zona hemitorace sting. Cristian Zinca va fi cercetat pentru tentativa de omor. VIOLETA STOICA Dupa 120 de ore, evadatul Dumitru Constantin s-a predat: "Mi-a fost frica sa ma intorc la paduchii si mizeria din penitenciar" Detinutul care a evadat din Penitenciarul Pelendava din Craiova, Dumitru Constantin, a fost prins ieri dimineata, in apropierea comunei Plesoiu, judetul Olt, unde locuieste mama sa. "Cadrele noastre l-au gasit intr-o casuta de pamint, situata in cimp", in care oamenii isi puneau uneltele si se adaposteau, ne-a declarat comandantul penitenciarului, col. Gheorghe Lazaroiu. Pe urmele fugarului au fost peste 25 de cadre de la penitenciar, la care se adauga efectivele politistilor si jandarmilor care au efectuat razii in toata zona Olteniei. Dumitru Constantin ne-a fost prezentat cu catusele la miini. "Cu o zi inainte de a fugi am primit o citatie de la Tribunalul din Slatina, si ofiterul de pe sectie mi-a spus ca voi fi transferat la Penitenciarul de Maxima Siguranta din Craiova. Atunci m-am gindit sa fug, sa fac orice ca sa nu ma mai intorc la paduchii si mizeria de acolo. Aici munceam, eram mai liber si as fi putut sa-mi fac toata pedeapsa. A doua zi dimineata, la ora 5.30, cind am mers la vaci, am sarit gardul, apoi am trecut strada si o cale ferata. Ca sa nu ma intilnesc cu politistii, am mers pe sine pina la Bals, apoi peste cimp, pina am ajuns in satul Bistrita Noua, unde sta mama mea vitrega. Acolo l-am gasit pe un nepot al meu, de opt ani, care a adus-o pe maica-sa. Ea mi-a spus ca sint cautat si ca ar fi bine sa ma predau, dar mi-a fost frica. La ea am mincat o bucata de piine, asta fiind singura mincare din toata aceasta saptamina. Pe urma am plecat pe cimp. Am dormit pe pamint si incepusem sa nu mai rezist. Simbata m-am gindit sa ma predau, dar mi-era si frica si nu stiam nici cum sa fac. Cind m-am culcat duminica seara, in casuta unde am fost prins, m-am rugat sa ma gaseasca politistii pentru ca nu mai rezistam", spune detinutul. Lui Dumitru Constantin ii pare rau ca a evadat si spune ca n-ar mai incerca niciodata o astfel de experienta. El fusese condamnat la doi ani de inchisoare pentru furt. Penitenciarul Pelendava este independent de cel de maxima siguranta, situat in centrul Craiovei, fiind, practic, fosta gospodarie a PCR. Aici sint selectati detinutii din trei judete. ION SPANU Rotatia cadrelor in Timis Vamesii compromisi, repusi in functii de conducere Dinu Mihail Gheorghe, seful Directiei Generale a Vamilor, a pus capat luptelor date pentru ocuparea fotoliilor de sef la vamile din vestul tarii. Prin decizia 177/8.02.2001, el a aplicat si in domeniul vamal procedura de rotatie a cadrelor. Noii sefi au la dispozitie trei luni pentru a arata ce pot, iar cei vechi au fost trimisi ca lucratori la Vama Aeroport Timisoara, care este de mai multi ani loc de "penitenta pentru vamesi". Singurul care a ramas in scaun este Gheorghe Ciobanu, directorul Directiei Regionale Vamale Timisoara, dar si el va trebui sa sustina un examen pentru a ramine pe post. Cea mai spectaculoasa mutare este a lui Nicolae Stoican, fostul sef al Vamii Naidas, care a devenit adjunctul sefului DRV Timisoara, desi a fost acuzat, in mai multe rinduri de numeroase nereguli la vechiul sau loc de munca. Batalia pentru fotoliile vamale De mai bine de o luna, vamesii cu vechi state de serviciu la vamile din Banat au fost cuprinsi de febra sefiei. Direct sau pe firul scurt, s-a declansat o adevarata batalie intre cei care se credeau indreptatiti sa ocupe fotoliile de conducere si aspirantii trecuti pe linie moarta de fosta putere. Negocierile politice par sa fi scos la iveala diverse jocuri de interese intre pedeseristii din Caras-Severin si Timis. Numirile in functii de conducere s-au facut, cel putin in unele cazuri, pe considerente care par sa tina mai degraba de rotatia cadrelor, si nu de performantele profesionale. Actualii conducatori au mai fost sefi in structuri vamale locale, dar au fost schimbati pentru diferite nereguli care le-au fost imputate, sau pentru ca nu si-au indeplinit corect atributiile de serviciu. Manu a ajuns seful celor care l-au verificat in urma cu doi ani Aurel Manu, fost lucrator la Vama Aeroport, a fost "uns" de Dinu Gheorghe la conducerea Biroului de Supraveghere si Control Vamal Timisoara, desi in urma cu doi ani a trebuit sa cedeze sefia Vamii Timisoara, in urma scandalului iscat in legatura cu importul, din Republica Moldova, al unei mari cantitati de vin fara timbru, de catre un om de afaceri timisorean. Tot din aceeasi perioada dateaza si acuzatiile de implicare a aceluiasi Manu in afacerea "Tabla de cupru", confiscata ilegal de vama si vinduta abuziv, in timp ce destinatarul marfii cistigase in instanta dreptul de proprietate asupra acesteia. Aurel Manu a fost numit chiar la conducerea serviciului care i-a cercetat activitatea in urma cu doi ani. Conducerea Vamii Timisoara i-a fost incredintata lui Adrian Jebeleanu, care a mai fost sef la Vama Naidas si la cea din Gara Timisoara. In ultima perioada, fusese tras pe linie moarta la Vama Aeroport Timisoara. Directia Regionala Vamala Timisoara a ramas sub coordonarea lui Gheorghe Ciobanu, de fapt singurul sef care si-a pastrat scaunul. Stoican, acuzat de numeroase nereguli Cea mai spectaculoasa numire de pe "Lista lui Dinu Vama" este cea a lui Nicolae Stoican, cadorisit cu functia de adjunct al sefului DRV Timisoara. Stoican a fost, pina in anul 1999, cel mai longeviv sef de vama din Romania. El a condus timp de 19 ani Vama Naidas din judetul Caras-Severin si a fost acuzat de-a lungul timpului de numeroase nereguli, majoritatea plingerilor impotriva sa fiind insa musamalizate. Ultima dintre ele a fost adresata Comisiei pentru cercetarea abuzurilor, coruptiei si pentru petitii a Camerei Deputatilor. Fostul ministru finantelor Decebal Traian Remes s-a aflat si el in posesia sesizarii scrise de Alexandru Motiu din Resita. Acesta il acuza pe Stoican ca, in perioada in care a condus Vama Naidas, "a reusit sa indobitoceasca personalul din subordine prin stilul lui personal de a nu informa lucratorii vamali despre modificarile aparute in legislatia vamala, in scopul dominarii si conducerii dupa bunul plac". Stoican a mai fost acuzat ca a introdus in sistemul vamal nepoti, consateni si prieteni credinciosi care l-au ajutat sa-si faca jocurile la Naidas. Impreuna cu un subaltern de incredere, Ioan Marisescu, vamesul-sef a deschis o firma pe numele copiilor, care desfasoara activitati de comert angro, sub numele de Cripex. "De la Vama Naidas s-au sustras chitante vamale de catre lucratorul Draghici Ion, situatie raportata sefului Stoican de catre seful sucursalei vamale de la Moldova Veche. Ca urmare a acestui fapt, organele abilitate din judetul Caras-Severin au facut o ancheta si l-au gasit vinovat pe seful de vama. La Bucuresti s-a dispus scoaterea lui Stoican din sistemul vamal, dar in urma unor presiuni politice el a ramas in continuare pe post. In ultima perioada Stoican a fost propulsat politic pentru a primi o functie de conducere la DGV Timis de catre doi lideri de partid din Caras, in scopul ingroparii afacerii "Macaraua 361" de la Bazias. Aici s-a exploatat ilegal si s-a facut contrabanda cu balast din Dunare, prin intermediul firmei "Factor RB", cu sediul in Bosnia. In urma acestor afaceri ilegale s-ar fi incasat sume de ordinul milioanelor de marci germane. Acest lucru a fost adus la cunostinta parlamentului roman, care a dispus luarea unor masuri in acest sens, dar ele nu s-au materializat nici pina astazi", spune in memoriul lui, Alexandru Motiu. Surse din anturajul lui Nicolae Stoican ne-au declarat ca, in timpul campaniei electorale pentru alegerile din anul 2000, vamesul-sef de la Naidas a fost implicat material in sustinerea candidatului PNL de Caras-Severin, Mona Musca. Situatia lui Stoican este bine cunoscuta la nivelul Directiei Generale a Vamilor din Bucuresti. SERGIU MIAT Impinsa la sinucidere de un batrin pervers Victor Perianu este acuzat ca a incercat sa violeze o fetita Un pensionar din Bucuresti, este cercetat de politie pentru ca a incercat sa violeze o fetita de 13 ani. Anchetatorii afirma ca Victor Perianu, in virsta de 76 de ani, din Bucuresti, ar fi incercat sa o violeze pe Elena P. (13 ani ), din comuna ilfoveana Copaceni. Incidentul s-a petrecut simbata seara, in jurul orei 19.00. Fetita se afla in fata Garii de Nord si intentiona sa mearga in vizita la niste rude din comuna Bica, judetul Dimbovita. Nu mai prinsese trenul si avea citeva ore "de pierdut", pina la cursa urmatoare. La un moment dat, Elena P. a fost acostata "de un nenea batrin". Parea un bunic grijuliu: a intrebat-o ce cauta singura in zona garii, unde umbla atitia perversi. I-a spus ca ar fi mai bine sa mearga la el acasa, sa manince ceva, si ca o va duce el in comuna Bica a doua zi, cu masina, pentru ca are de facut drum in zona. Fetita l-a crezut pe "bunicul Victor" si s-a urcat in Dacia acestuia. Au mers in apartamentul pensionarului, situat intr-un imobil de pe strada Atanasie Enescu nr. 53. Au mincat, apoi s-au asezat pe canapea, la televizor. La un moment dat, mosul s-a dus in dormitor. Dupa citeva clipe, s-a intors dezbracat in camera in care se afla fetita si i-a strigat: "Treci la aparat!". Inspaimintata, copila a inceput sa plinga. I-a spus mosului pervers ca face tot ce vrea, dar ca ar vrea sa mearga la baie mai intii. Pensionarul a fost de acord. Fata s-a dus in baie, insa a sarit pe fereastra, de la etajul al doilea. Cazatura i-a provocat multiple fracturi si traumatisme. Fetita a inceput sa strige dupa ajutor. Zgomotele au fost auzite de niste vecini care au anuntat politia. Victor Perianu este cercetat in stare de libertate pentru tentativa de viol. El afirma ca este nevinovat: "Nici prin gind nu mi-a trecut sa ii fac ceva. Fata asta este nebuna! Eu am adus-o acasa de mila, ca am vazut-o singura si fara bani", ne-a declarat el. Fetita provine dintr-o familie dezorganizata Elena P. a fost crescuta, pina la virsta de 11 ani, de o bunica, in comuna Cingeni, judetul Teleorman, dupa ce mama ei a plecat in Cipru, iar tatal a parasit-o. "Bunica n-a mai putut sa ma tina si m-a trimis la un unchi care sta in Copaceni. Unchiul ma batea de cite ori se imbata, imi spunea ca nu poate sa aiba grija de mine si ma gonea", povesteste plingind Elena. Ea a plecat in Bucuresti impreuna cu o fata din sat si spune ca a stat trei saptamini la matusa acesteia. Apoi a hotarit sa mearga la niste rude din satul Pitaru, comuna Bica. Simbata seara, pe cind se afla in Gara de Nord, Elena spune ca a fost acostata de un batrin care i-a spus ca nu mai pleaca nici un tren spre Pitaru si i-a propus sa mearga la el. "M-a dus la el acasa cu o Dacie, unde m-a obligat sa beau vin si votca. Cind mi-am dat seama ce vrea sa-mi faca, m-am dus in baie, insa el a venit dupa mine. Pentru ca pusesem un scaun in usa, m-a tirit de par pina in sufragerie, unde s-a dezbracat si ma obliga sa il ating". "Cind el a plecat, m-am dus la baie, am smuls sita de la geam si m-am aruncat de la etaj. Mai bine muream curata...", spune Elena. Pe tot parcursul discutiei insista cu o intrebare: "L-au arestat pe mos?". Medicii de la Sectia de Ortopedie a Spitalului "Grigore Alexandrescu" spun ca starea fetei e stabila. "Elena P. a suferit, in urma cazaturii, fractura de bazin fara deplasare, o contuzie abdominala si o fractura de calcaneu", ne-a declarat dr. Mihai Jianu, seful Sectiei de Ortopedie. GETA ROMAN PETRISOR CANA DANIEL NEAMU "Nici nu stiu al cui este copilul asta, ca pe certificat este trecuta doar mama". Bunica Elenei, Maria Paun, in virsta de 56 de ani, a aflat de la reporterii nostri ca nepoata ei este internata in spital. "Era plecata de trei saptamini de acasa. A fugit impreuna cu o colega de clasa. Eu i-am gasit doar ghiozdanul. Colega ei a lasat un bilet in care spunea sa nu le mai cautam, ca se duc sa se angajeze", ne-a declarat Maria Paun. Ea a mai adaugat ca "o mai certa din cind in cind" si ea si fiul ei Marian Paun (23 de ani) din cauza ca nu se tinea de scoala. "Nu de putine ori am gasit-o pe la vecini sau pe la mama mea, in Teleorman", ne-a mai declarat Maria Paun. [23][pl.dll?rid=expresro] 