 Stoichita a petrecut de ziua lui cu romance maritate in Panama Zilele trecute, Federatia Panameza de Fotbal i-a propus antrenorului Mihai Stoichita, "principalul" nationalei din America Centrala, prelungirea pina in 2006 a contractului scadent in vara. "Nu vreau sa ma "priponesc" un cincinal! Vom discuta dupa terminarea Cupei Natiunilor (n.r. - competitie intertari, care va demara pe 23 mai si inainte de startul carei echipa va intra in cantonament intr-o baza militara)" -a fost raspunsul lui "Lippi", la picioarele caruia panamezii au inceput sa se ploconeasca. Politisti scosi din productie De cind a sosit in Ciudad de Panama, capitala statului, Stoichita a impus regulile profesionismului intr-un ocean de amatorism. "Fotbalistii panamezi erau prieteni cu antrenorul. Eu insa i-am pus la respect. Am dat amenzi, impunindu-le, totodata, si un program strict. Cea mai mare amenda a fost de 150 de dolari, cu care am pedepsit trei jucatori pentru ca au intirziat la antrenament. Tocmai venisera de la filmarea unui spot publicitar la o televiziune, insa nici argumentul asta nu i-a salvat de amenda. Pe multi dintre jucatori i-am scos din productie, iar acum sint platiti ca profesionisti. Unii erau vinzatori, altii politisti, in marea majoritate, baieti foarte tineri. In echipa sint patru fotbalisti cu virsta sub 20 de ani. Acum le place ca sint tratati ca niste profesionisti veritabili", povesteste "Lippi". In timpul liber, familia Stoichita merge impreuna cu familia Lacatus la piscina unui hotel de cinci stele din centrul orasului sau inoata in apele albastre ale oceanului. Lacatus, pe teren de baseball Marius Lacatus, fosta glorie a echipei de fotbal Steaua, care ocupa in prezent functia de antrenor secund al nationalei de fotbal din Panama, a marturisit ieri ca se pregateste cot la cot cu jucatorii convocati de Mihai Stoichita. "Alerg si eu cu ei, sa mai transpir putin. Nu se pune insa problema sa revin pe gazon", ne-a declarat Lacatus. "Nasul" lui Dasaev a marturisit ca se simte ca acasa in Ciudad de Panama, singurul inconvenient fiind temperaturile ridicate din timpul zilei, cind mercurul termometrelor urca pina la 40 de grade Celsius. "Daca ar avea si doua-trei terenuri pe care sa te antrenezi, ar fi fost si mai bine din punct de vedere fotbalistic. Acum, jucatorii convocati la nationala se antreneaza pe terenul national de baseball, care este o proprietate particulara. La ei, baseball-ul e o religie. Trei zile pe saptamina, luni, marti si miercuri, fotbalistii sint obligati sa se prezinte la convocarile echipei nationale, printr-o conventie intre federatie, liga si cluburi, la propunerea lui Mihai. De joi, ei sint lasati la dispozitia echipelor de club", a mai spus "Laca". "Aici jucatorii sint amatori, iar la unele cluburi, fotbalistii se antreneaza de la 6 dimineata ca sa poata merge si la serviciu", adauga cel care a cistigat cu Steaua - club care n-a ezitat sa-l arunce ca pe o masea stricata - 10 titluri de campioana. Patru camere in centrul orasului Fara sa fi semnat vreun contract cu Federatia Panameza de Fotbal, Lacatus a primit din partea forului din Ciudad de Panama un apartament de serviciu cu patru camere in centrul orasului: "Panamezii si-au luat angajamentul sa-mi asigure cazarea si masa, precum si bani de buzunar". Pe 23 mai, reprezentativa pregatita de cuplul Stoichita-Lacatus va fi angrenata in Cupa Natiunilor (in faza grupelor, panamezii urmeaza sa dea piept cu Honduras, Salvador si Guatemala), competitie care isi va trage obloanele pe 3 iunie. In functie de rezultatele obtinute la aceasta intrecere, Stoichita isi va prelungi sau nu contractul, iar Lacatus va decide daca va continua sa-l ajute pe bunul sau prieten. Ieri, Lacatus l-a sarbatorit pe Mihai Stoichita, cu ocazia aniversarii zilei sale de nastere. Stoichita a dat o petrecere de pomina pentru romanii din Panama, "in general fete casatorite cu panamezi". Impresarul Gabriel Florea, cel care le-a inlesnit celor doi contactul cu Lumea Noua, a declarat ca doreste sa-i faciliteze lui Stoichita, in vara, incheierea unui contract avantajos la o echipa din prima divizie spaniola. DANIEL CONTESCU Sah cu bolizi in Marele Premiu al Austriei "Calutul cabrat" din F1, la A1 Pe circuitul A1 Ring se va desfasura miine Marele Premiu de Formula 1 al Austriei, etapa a sasea a Campionatului Mondial. Cursa va fi transmisa in direct la PRO TV, incepind cu ora 15.00. Dupa incredibilul ghinion al lui Hakkinen in tara coridelor, caravana ajunge la poalele Alpilor Austrieci, circuitul A1 fiind considerat cel mai pitoresc din istoria moderna a Formulei 1. Abandonul lui Hakkinen la Barcelona a facut ca, macar pentru moment, cursa pentru titlu sa aiba doi protagonisti: Michael Schumacher si David Coulthard. Finlandezul este acum la 32 de puncte in urma lui Schumacher, diferenta greu de surmontat. McLaren se afla in situatia de a decide sustinerea lui Coulthard, ca prim pilot al echipei, chiar daca acest lucru nu va intra in vigoare pe A1 Ring. Norbert Haug a anuntat ca echipa isi va sustine in mod egal pilotii pina cind unul va pierde si sansele teoretice. De altfel, atmosfera tensionata din cadrul echipei anglo-germane, generata tocmai de optarea pentru Coulthard, pare sa fie potrivnica scotianului, care a fost acuzat pentru cele doua greseli de la startul etapei precedente. De aceasta situatie poate profita Schumacher cel mare, liderul "calutului cabrat". Campionul "en-titre" a recunoscut ca a avut mare noroc in Spania, dar ramine de vazut daca nu si l-a consumat pe tot pentru acest sezon. Introducerea sistemelor de asistare a tractiunii poate fi in favoarea lui, Schumacher abandonind in ultimele doua editii ale cursei din Austria din cauza abordarii necorespunzatoare a unor viraje. Recent mutat de la Monaco la Salzburg, Ralf Schumacher a declarat: "Voi concura acasa. Circuitul nu este foarte solicitant. In ultimele editii nu am avut prea mult noroc pe A1 Ring, insa sper ca acest lucru se va schimba anul acesta". Circuitul moscovit a inceput numaratoarea inversa Bernie Ecclestone, detinatorul drepturilor de televizare a curselor de Formula 1 si vicepresedinte al FIA, s-a intors foarte increzator de la Moscova, acolo unde a fost sa vada planurile viitorului circuit. "Avem drepturi pentru opt locatii noi, insa cel de la Moscova va fi primul care va gazdui o cursa, probabil in 2003," a declarat Ecclestone. Circuitul de la Moscova, care va costa aproximativ 100 de milioane de dolari, va fi gata in doi ani si va fi o adevarata opera de arta, rivalizind cu cel de la Sepang. Aparitia noului circuit nu va mari numarul etapelor de Campionat Mondial. Cursa moscovita urmeaza sa inlocuiasca una deja existenta. Se estimeaza ca ar putea fi sarite una dintre cele doua curse gazduite de Italia sau Germania ori chiar cea austriaca. IULIAN ICHIM Viorel Moldovan joaca azi cu titlul de campion al Frantei pe masa Din superstitie, fotbalistul roman Viorel Moldovan a refuzat sa puna sampania la rece, chiar daca echipa sa, FC Nantes, joaca asta-zi cu titlul de campioana pe masa. In eventualitatea unei victorii in meciul cu Saint-Etienne, "canarii", care au patru puncte avans fata de Olympique Lyon (ocupanta pozitiei secunde), vor deveni campioni ai Frantei, cu doua etape inainte de finalul stagiunii din Hexagon. "Sint superstitios. Nu ma consider deja campion. Sampania se raceste repede, nu-i problema. Important este sa cistigam, sa nu mai asteptam rezultatul celor de la Olympique Lyon. Lumea a innebunit aici. Biletele pentru acest meci s-au vindut de nu stiu cit timp", ne-a declarat ieri internationalul roman, care este anuntat titular. Drept rasplata pentru cistigarea titlului, Moldovan va pleca saptamina viitoare intr-o vacanta in Statele Unite ale Americii: "Ma voi duce impreuna cu familia in Phoenix, statul Arizona, la cumnatul meu. De asemenea, o sa trec si prin Las Vegas. Voi zabovi doua-trei saptamini prin America".(D.C.) Raducioiu, despre Printul Albert de Monaco: "Un baiat foarte simplu" Fotbalistul Florin Raducioiu, atacantul roman al echipei franceze AS Monaco, a ramas impresionat de lipsa de infatuare a Printului Albert. "E un baiat foarte simplu. Nu ma cunosteam cu el dinainte, dar stia cine sint. Cred ca i-am atras atentia dupa evolutiile din America", a remarcat ieri "Marele Blond", dupa ce, alaturi de ceilalti colegi ai sai, a avut onoarea, in urma cu citeva zile, sa stea la taifas cu printul. In urmatoarea etapa a campionatului din Hexagon, Monaco va intilni, in Principat, formatia Lens, intr-o partida decisiva pentru viitorul "virfului" nascut in cartierul bucurestean Colentina. Raducioiu se va intoarce in tara la mijlocul lunii viitoare pentru ca, pe 17 iunie, va fi nas la nunta bunului sau prieten, Ionut Lupescu. "N-am stat nici o secunda pe ginduri cind Ionut mi-a propus sa-i fiu nas. Doar vorbim de Ionut, nu de un terchea-berchea", a mentionat Raducioiu . (D.C.) Betis dupa Dennis Fotbalistul roman Dennis Serban, component al formatiei Elche, se afla in vizorul gruparii Betis Sevilla (Segunda Division), trupa la care evolueaza si Iulian Filipescu, informeaza presa spaniola. Oficialii andaluzi nu au dezmintit aceasta varianta, ziarul "Marca" apreciind ca interesul pentru Dennis este evident. De obicei, Faruk Hadzibedic, directorul sportiv al "alb-verzilor", este primul care ia pozitie impotriva numelor de viitoare achizitii vehiculate in publicatiile iberice. "De data aceasta, Hadzibedic n-a spus nimic, semn ca transferul este aproape finalizat", noteaza cunoscutul cotidian. Betis Sevilla ocupa a doua pozitie in liga secunda spaniola si este la un pas de a reusi promovarea. (D.N.) Bingomania gaureste vistieria Un fost salariat al clubului spaniol de fotbal Real Sociedad, acuzat de sustragerea a aproximativ 322.000 de dolari din vistieria gruparii, a declarat in fata judecatorilor din Jurisdictia Gipuzkoa ca a furat banii din cauza ludopatiei, o boala care consta in participarea excesiva la jocurile de noroc. Acuzatul a afirmat ca a inceput sa joace la bingo inca din 1981 si ca nu a putut renunta la acest viciu. "Nu ma puteam controla. In fiecare noapte ma gindeam ca trebuie sa termin o data cu acest lucru, insa nu am reusit. Era o degenerare totala. A doua zi o luam de la capat. Am sustras banii, insa dupa un anumit timp cei din club s-au prins si m-au dat pe mina politiei", a marturisit inculpatul. (D.N.) Daca isi vor huidui echipa la meciul cu Rocar, Fanii dinamovisti vor fi evacuati de pe stadion Drept consecinta a demonstratiei de forta a suporterilor echipei de fotbal Dinamo (dupa antrenamentul de joi dupa-amiaza, fanii i-au bruscat si injurat atit pe jucatori, cit si pe reprezentantii mass-media), conducerea administrativa a "ciinilor rosii" intentioneaza sa ia masuri drastice. Preturi prohibitive la bilete "Daca vom mai auzi scandari potrivnice echipei, vom intrerupe meciul Dinamo-Rocar si ii vom evacua pe suporteri, iar urmatoarele partide de campionat de acasa le vom disputa cu portile inchise. De asemenea, nu vom mai permite prezenta suporterilor la meciurile amicale. Eventual, la unele meciuri de verificare si doar in anumite conditii", a anuntat ieri Nicolae Badea, presedintele Consiliului de Administratie. Pentru a stopa accesul huliganilor pe stadion, diriguitorii au luat masura majorarii pretului biletelor de intrare la partida de azi din Soseaua Stefan cel Mare. Astfel, un tichet la tribuna 0 va costa 200.000 de lei, la tribuna I - 150.000 de lei, iar la tribuna a II-a si peluze - 100.000 de lei. "Pentru unii a devenit o profesie sa fii suporter. Si cind faci greva trebuie sa anunti politia si sa indeplinesti niste conditii de securitate. Cerem politiei sa desfasoare o ancheta si sa-i pedepseasca pe recalcitranti", a mai spus fruntasul dinamovist. Amenda usturatoare pentru Dinu Pentru ca le tine isonul fanilor, admonestindu-i si injurindu-i cu nonsalanta pe reprezentantii presei, antrenorul Cornel Dinu va trebui sa scoata din buzunar o consistenta suma de bani, dupa cum a dezvaluit Badea: "In cazul unor prejudicii de imagine, regulamentul stipuleaza pentru angajatii clubului amenzi care depasesc si 10.000 de dolari". Nicolae Badea s-a declarat ieri contrariat de atitudinea Comisiei de Disciplina a LPF, care, in sedinta de joi, l-a suspendat, timp de o luna, pe "secundul" Gheorghe Nitu. Cu toate ca au fost trimisi in tribuna pe parcursul meciului Dinamo-Ceahlaul (scor 2-2) pentru acelasi motiv ca si Nitu, antrenorii Cornel Dinu, Florin Marin, precum si presedintele nemtean Gheorghe Stefan n-au fost convocati la Liga. "Toti cei care au fost trimisi in tribuna la meciul cu Ceahlaul trebuie judecati cu aceeasi unitate de masura. Nitu a fost suspendat pe o luna, iar ceilalti nici nu au fost convocati. Probabil ca aceasta chemare n-ar fi fost favorabila domnului Stefan, care fusese iertat acum citeva zile. Pentru acesta, probabil ca ar fi urmat o suspendare drastica, evitata in acest fel", a incheiat omul de afaceri. DANIEL CONTESCU Nemultumit de prestatia LPF, Titi Dumitriu cere banii inapoi Conflictele care zguduie in aceste zile gruparea din Soseaua Stefan cel Mare nu sint considerate de Dumitru Dumitriu un avantaj pentru echipa sa, in meciul pe care il va sustine astazi in "Groapa". "Socurile acestea pot aduce o debusolare, dar, in cele mai multe cazuri, string echipa, induc o unitate mai mare, o recalculare a jocului. Nu acesta este atuul Rocarului in partida cu Dinamo", a precizat antrenorul echipei din Drumul Gazarului. "Am vizionat caseta cu ultimul lor meci si, chiar in conditiile in care noua ne va lipsi Suleap (n.r. - accidentat), sint convins ca ne putem exprima mai bine decit Ceahlaul", a declarat Titi Dumitriu, care a recunoscut ca merge sa ia puncte in partida de astazi. "Ne asteapta doua meciuri grele pe teren propriu, asa ca mi-am propus sa nu ne intoarcem cu mina goala", a adaugat antrenorul. Cind s-au incheiat discutiile despre jocul de astazi, Dumitriu a anuntat ca va depune un protest oficial la LPF, in care va cere sa i se restituie suma de 30 de milioane de lei, reprezentind amenzile platite de el in acest sezon pentru vociferari si proteste la adresa arbitrilor. "Nu vreau sa atac nici o persoana. Nu conteaza cine a fost, dar s-a judecat altfel. S-au folosit cintare diferite in judecarea cazului meu si in cel al partidei Dinamo - Ceahlaul. Voi revendica suma si cred ca o voi si obtine. Chiar prin tribunal, daca este cazul", a tunat Dumitriu, care a dat-o apoi pe gluma: "Si voi cere ca, in pauza competitionala, sa ma lase sa stau pe banca de trei ori cite 90 de minute, ca sa-mi recuperez etapele de suspendare. O sa ma agit, o sa dau indicatii, dupa 45 de minute ma retrag sa beau o cafea si apoi o iau de la capat". HORIA HASNAS Datini si blaturi latine Blatul pare sa fie un cuvint care atesta o data in plus originea latina a limbii romane. Aceasta ar fi concluzia care se poate trage urmarind seria scandalurilor de coruptie izbucnite, cu predilectie, in partea latina a Batrinului Continent. Mismasurile cu iz salciu de pe malurile Dimbovitei au corespondent si in Portugalia, acolo unde, zilele trecute, s-a aflat despre presiunile pe care Comisia de arbitri (corespondentul CCA la noi) le exercita asupra "cavalerilor fluierului". Rui Mendes, "centralul" partidei Campomaiorense-Uniao Leiria, disputata in turul actualei editii de campionat, a dezvaluit presei ca sefii arbitrajului i-au cerut sa ajute gazdele. Inainte de a-si denunta public superiorii, Mendes a trimis miercuri un fax Ligii (echivalentul LPF din Romania). "Acest sistem este viu. Foarte viu!", a avertizat "fluierasul" asupra "cooperativei" de pe meleagul lusitan. "Ma indreptam spre meci, cind m-a sunat seful comisiei. El mi-a cerut sa ajut Campomaiorense pentru ca aceasta echipa avea un meci foarte greu, iar antrenorul putea fi demis in caz de esec!". Omologul portughez al lui Mitica Dragomir a asistat la discutie si, ulterior, a primit un raport scris de la Mendes, dar n-a luat vreo masura. Scandalurile pe marginea rolului jucat de arbitri in stabilirea scorului final sint numeroase in Portugalia, dar, de fiecare data, cazurile sint clasate din lipsa de probe. Tot pentru ca n-au fost probe s-a renuntat, joi, si la pedepsirea a cinci jucatori italieni condamnati, in prima instanta, pentru blatuirea unui meci de Cupa. Trei fotbalisti de la Atalanta si doi de la Pistoiese au fost suspendati, in prima instanta, cite un an, in urma trucarii meciului Atalanta-Pistoiese, din Cupa Italiei, joc incheiat cu scorul de 1-1. Initial, numarul celor acuzati era de zece, si totul a pornit in urma unei sesizari a societatii de pariuri Snai, care reclamase numarul anormal de mare de pronosticuri exacte date la acel meci. Comisia de Apel a Federatiei Italiene de Fotbal a casat sentinta in urma cu doua zile si a inchis dosarul, motivind "insuficienta probelor". MATEI UDREA Manele cu manusi de box In premiera absoluta, lotul reprezentativ de box, care va participa peste trei saptamini la Campionatele Mondiale, va fi prezentat in cadrul unui spectacol inedit. Elevii lui Francisc Vastag, reveniti recent de la turneul international din Turcia, vor participa la un show organizat in aceasta dupa-amiaza la clubul "Millenium" din Herastrau. Cei zece pugilisti care vor reprezenta Romania la Mondiale sint: Marian Velicu (cat. 48 kg), Bogdan Dobrescu (cat. 51 kg), Waldemar Cucereanu (cat. 54 kg), Viorel Simion (cat. 57 kg), George Lungu (cat. 60 kg), Ion Ionut (cat. 63,5 kg), Florin Foia (cat. 67 kg), Marian Simion (cat. 71 kg), Lucian Bute (cat. 75 kg) si Claudiu Risco (cat. 81 kg). Pugilistii vor fi premiati in valuta de catre unul dintre organizatorii spectacolului, urmind ca dupa prezentare sa faca parte dintr-un juriu care va alege cea mai frumoasa fata din Capitala, cistigatoarea concursului fiind desemnata Miss Bucuresti - 2001. In cinstea pugilistilor vor cinta Minodora La Maxxim, "Lorzii manelelor" - L.A., Adrian Copilu' Minune, Nadine, Fuego, Daniela Gyorfi, Mirabela Dauer, iar momentele comice vor fi asigurate de Jean Paler. LAURENTIU CIORNEI In Campionatul National de Raliuri VTM, la Brasov, Pilotul Victor Baldescu a omorit ieri o femeie cu masina Etapa brasoveana a Campionatului National de Viteza pe Traseu Montan a fost presarata cu numeroase accidente, dintre care cel mai grav s-a soldat cu decesul Minodorei Gidiuta, comisar de cursa. Ieri, in dreptul cabanei Aviatorilor, in a doua mansa de antrenamente cronometrate, concurentul cu numarul 5, Victor Baldescu, in conditii de ploaie torentiala, a derapat, izbind-o in plin pe Minodora Gidiuta. Femeia, in virsta de 55 de ani, a decedat pe loc. Conform regulamentului, prima runda a fost anulata, organele de ordine demarind imediat o ancheta. Baldescu se afla la volanul unui Ford Escort Cosworth WRC, in valoare de 250.000 de dolari. In functie de desfasurarea anchetei, se va lua o decizie asupra celei de-a doua etape, programata miine. Cu citeva ture inainte de producerea tragediei, omul de afaceri Calin Popescu Tariceanu, aflat la volanul unui Citroen Saxo, se rasturnase in acelasi loc, dar a scapat fara vreo zgirietura. IULIAN ICHIM LAURENTIU CIORNEI [27][pl.dll?rid=expresro] 