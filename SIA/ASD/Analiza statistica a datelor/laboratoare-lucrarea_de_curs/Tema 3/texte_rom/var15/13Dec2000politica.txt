 [hint1.gif] [5]Aveti idee, o sa-mi dea masina si mobil? [hint1.gif] [6]Vacaroiu, presedinte [hint1.gif] [7]PNTCD isi face guvern din umbra [hint1.gif] [8]Onoarea deputatului PRM costa doua miliarde de lei [hint1.gif] [9]Iliescu trebuie sa-l dea pe Vadim pe mina instantei [hint1.gif] [10]Curtea Constitutionala primeste astazi spre validare rezultatele finale [hint1.gif] [11]Ba, astia ma obliga sa mai aduc pe cineva in camera, ca mi-au dat doua paturi! [hint1.gif] [12]Bref Deputatie, haine grele! "Aveti idee, o sa-mi dea masina si mobil?" Vadim i-a interzis lui Dolanescu sa mai dea declaratii fiindca face partidul de ris Buimaceala. Asa ar putea fi caracterizata starea de spirit a noilor deputati care au calcat ieri pentru a doua oara in Palatul Parlamentului. Desi urmatoarea sedinta in plen va avea loc vineri, deputatii au trecut si ieri pe la locul de munca pentru a-si completa declaratiile de avere, iar Comisia de validare - pentru a analiza eventualele invalidari de mandate de deputat. Ca de obicei, PRM a creat cele mai multe probleme, pe listele acestui partid aflindu-se o sumedenie de alesi cu condamnari penale sau cu procese pe rol. Toata ziua, deputatii s-au perindat prin imensa cladire intrebind in stinga si in dreapta ce trebuie sa faca: "Nu va suparati, unde dau declaratia de avere?", "Aveti idee, or sa imi dea masina si mobil?". Celor vechi, care cunosteau mersul lucrurilor, le era mult mai usor. Uneori, cei noi se interpelau reciproc: "Ai fost, ba, sa iti iei sofer? Ti-ai facut poze?", "Da, am facut. Nud.", a venit imediat raspunsul. Dolanescu are un corb Ion Dolanescu, ales deputat pe listele PRM, nu a mai avut curajul sa dea ochii cu presa. El a motivat ca este bolnav si a trimis un coleg de partid sa ii depuna declaratia de avere. In fapt, surse din PRM ne-au declarat ca Vadim Tudor i-a interzis sa mai dea declaratii ca sa nu-si faca partidul de ris. Conform declaratiei depuse ieri, Ion Dolanescu detine doua vile, una in Bucuresti si una in Sinaia, doua apartamente in Bucuresti, 800 de grame de aur in bijuterii, o casuta la Butimanu, un hectar de teren intravilan si un corb. Fratele lui C.V. Tudor, Marcu Tudor, si-a depus si el declaratia. Marcu Tudor are o Dacia de 18 ani, o rulota de 17 ani, o barca din plastic, 10-15 grame de aur in inele, o camera de luat vederi, un aparat foto si un televizor SONY de 900 de dolari. Dar cea mai haioasa declaratie a facut-o Mitzura Arghezi, care a spus ca are o Dacie, un apartament "si multime de catei". LUCIAN PURCAREANU Grupurile parlamentare din Senat au negociat o noua conducere Vacaroiu, presedinte Reprezentantii grupurilor parlamentare din Senat au negociat ieri functiile din Biroul Permanent al acestei Camere Legislative. PDSR si PRM vor fi la conducerea Senatului de la un capat la altul al legislaturii 2000-2004, PDSR cu doua mandate de vicepresedinte pe linga functia suprema de presedinte al Senatului, iar PRM cu un post de vicepresedinte. Astfel, PDSR propune oficial numele lui Nicolae Vacaroiu pentru sefia Senatului, iar pe cele ale lui Doru Ioan Taracila si Alexandru Athanasiu pentru functiile de vicepresedinti. PRM va fi reprezentat in prezidiul Senatului de Corneliu Vadim Tudor care va trebui sa renunte la conducerea grupului parlamentar al PRM intrucit regulamentul nu permite cumulul celor doua functii. Partidele de opozitie au dreptul la un singur mandat de vicepresedinte, pe care il vor imparti astfel: UDMR pe perioada primelor doua sesiuni, PNL preluind functia pentru trei sesiuni intre 2001 si 2002, iar PD pentru doua sesiuni - in 2003. Cele 4 posturi de secretar revin astfel: cite unul PDSR si PRM pe durata intregii legislaturi 2000 - 2004, impartite intre PD - cinci sesiuni -, UDMR - trei sesiuni, ultimul fiind impartit intre PNL - cinci sesiuni si UDMR - trei sesiuni. Avind in vedere ca PD preia acum functia de secretar, grupul din Senat il propune pe Sorin Vornicu. Secretarul PNL in Biroul Permanent al Senatului va fi Paul Pacuraru, vicepresedinte al liberalilor. In conducerea Senatului mai sint doua posturi de chestor, unul revenind PDSR si unul PRM, pe toata durata urmatorilor patru ani. Liderii grupurilor parlamentare din Senat au inceput ieri si negocierea presedintiei comisiilor permanente. Inaintea intilnirii, liberalii isi doreau presedintia comisiei de invatamint, democratii pe cea pentru munca si protectie sociala, iar udemeristii tinteau si ei Comisia pentru administratie publica locala. Conform regulamentului, sefia comisiilor permanente se repartizeaza dupa procentajul obtinut in alegeri. NARCISA IORGA PNTCD isi face "guvern din umbra" Constantin Dudu Ionescu a propus infiintarea unui guvern taranist din umbra, care sa monitorizeze activitatea noului cabinet. Dudu Ionescu a propus aceasta varianta, care a fost acceptata, la ultima sedinta a Biroului Interimar de Conducere. Argumentele liderului PNTCD pentru sustinerea initiativei sale au fost, pe de o parte, ca oferta de ministri a partidului va fi cunoscuta inca de pe acum "si nu cu o luna inainte de alegeri" si, pe de alta parte, ca acest pseudoguvern poate urmari activitatea actualului executiv si poate oferi alternative la diverse hotariri care "nu sint favorabile". Componenta cabinetului taranist se va stabili, afirma surse taraniste, pina la congres pentru a fi validat de acesta. O alta decizie a BIC a fost stabilirea componentei Comisiei de validare a candidaturilor: un membru TUNTCD, un membru al senatului partidului si o prezenta feminina din partid. MIHAELA CONSTANTINESCU Anghel Stanciu ii cere corespondentului AFP daune morale Onoarea deputatului PRM costa doua miliarde de lei Deputatul PRM Anghel Stanciu s-a prezentat, luni, la Judecatoria Iasi unde a depus plingere penala impotriva lui Stefan Susai, ziaristul de la Agentia France Presse care a acuzat PRM ca va trimite jurnalistii la canal. Afirmatiile deputatului Stanciu au fost preluate de Agentia Mediafax pe 29 noiembrie, in perioada dintre cele doua tururi de scrutin. Deputatul Stanciu a precizat ca afirmatiile cuprinse in aceasta stire au fost glume si de aceea l-a actionat in judecata pe Stefan Susai. In plingerea penala depusa la Judecatoria Iasi, parlamentarul PRM i-a cerut ziaristului AFP suma de doua miliarde lei cu titlu de daune morale personale. Dupa cum ne declara ieri deputatul iesean Vlad Hogea, Partidul Romania Mare nu s-a constituit parte civila in proces si nici nu a solicitat despagubiri ziaristului iesean. Stefan Susai, reporterul Agentiei France Presse, a declarat in exclusivitate pentru "Evenimentul zilei": "Eu ii voi cere doar cinci sute de lei daune in procesul pe care i-l voi intenta, pentru ca dupa parerea mea aceasta este bonitatea dumnealui politica. Acest proces nu este unul Anghel Stanciu - Stefan Susai si nu va fi un proces PRM impotriva AFP, ci este un proces al extremismului impotriva democratiei si vom vedea cine o sa cistige. Daca eu voi pierde acest proces, ceea ce nu cred, inseamna ca libertatea presei in Romania nu este respectata si atunci voi cere azil politic". CATALIN DUMITRESCU "Süddeutsche Zeitung": Iliescu trebuie sa-l dea pe Vadim pe mina instantei Ultima salvare: Cotidianul german "Süddeutsche Zeitung" prezinta in editia de marti, un profil al presedintelui ales al Romaniei, Ion Iliescu, afirmind ca tocmai "vechiul comunist" Iliescu a devenit, dupa confruntarea din turul doi cu extremistul Corneliu Vadim Tudor, speranta democratiei si ultima salvare in fata unui dezastru intern si extern. Ziarul mai apreciaza ca aceste alegeri au intarit pozitia lui Ion Iliescu, cel care, in perioada 1990-1996, a "manevrat" Romania intr-o mizerie economica tot mai profunda. "Süddeutsche Zeitung" afirma ca doar daca Ion Iliescu isi va respecta angajamentul de a lua masuri juridice impotriva lui Corneliu Vadim Tudor, un "instigator sovinist si rasist", va putea inlatura banuiala ca l-a utilizat pe acesta drept instrument de lupta impotriva fortelor liberale si reformatoare din Romania l Al treilea mandat: Cotidianul "Financial Times Deutschland" apreciaza ca Ion Iliescu s-a prezentat, in perioada electorala, drept un politician "pro-european" si a promis ca va conduce Romania spre Uniunea Europeana. Publicatia il prezinta pe Ion Iliescu drept "o persoana in virsta de 70 de ani, aflata acum la al treilea mandat de presedinte al Romaniei si care, in perioada 1990-1996, a incetinit procesul de reforma" l O tara intirziata: Ziarul ungar "Nepszava" prezinta, in editia sa de ieri, situatia "tragicomica" din Ardeal, afirmind ca "garda lui Iliescu a preluat retorica nationalista, antimaghiara, chiar in Ardeal, regiune transformata peste noapte intr-o reduta a extremismului reprezentat de Vadim Tudor". "Daca Occidentul si fortele liberale din tara au crezut ca Romania poate sari peste unele trepte ale dezvoltarii normale, aceasta convingere a fost demolata de rezultatele alegerilor de duminica", sustine aceeasi sursa, adaugind ca situatia Romaniei nu ar fi mai rea decit cea a Ungariei sau a unora dintre statele occidentale, ci doar ca tara noastra are dezavantajul "intirzierii" l Avertismente de stagnare: "Iliescu va conduce din nou Romania", titreaza "The Daily Telegraph", mentionind ca "fostul aparatcik" a cistigat un al treilea mandat, dupa ce a "invins decisiv un oponent ultranationalist", Corneliu Vadim Tudor. Cotidianul britanic reaminteste ca inaintea alegerilor din tara noastra diplomatii occidentali si fortele liberale din Romania avertizasera ca victoria lui Iliescu, care in trecut refuzase sa adopte reforme radicale, va contribui si ea la stagnarea economica ce greveaza progresul Romaniei dupa revolutia din 1989. CONSTANTIN VLAD Curtea Constitutionala primeste astazi spre validare rezultatele finale Rezultatele definitive ale celui de-al doilea tur al alegerilor prezidentiale din 10 decembrie au fost comunicate ieri de Biroul Electoral Central, dupa centralizarea datelor din cele 15.383 de sectii din tara si din strainatate de catre Comisia Nationala de Statistica. Astfel, din totalul de voturi valabil exprimate (10.020.870), candidatul PDSR, Ion Iliescu, a obtinut 66,83 de procente, adica 6.696.623 de voturi, iar candidatul PRM, Corneliu Vadim Tudor, a fost creditat cu 33,17 procente, adica 3.324.247 de voturi. Singurul judet in care Ion Iliescu a fost surclasat de Corneliu Vadim Tudor este Bistrita-Nasaud, unde candidatul PRM a obtinut 54,56 la suta din sufragii. Judecatorii Biroului Electoral Central estimeaza ca pina miercuri dimineata vor fi verificate si validate procesele-verbale din toate cele 42 de circumscriptii electorale. Dosarul cu toate procesele-verbale, impreuna cu cel al BEC, cu rezultatele finale definitive, va fi trimis Curtii Constitutionale, care, dupa validare, il va trimite parlamentului. Acesta urmeaza sa stabileasca data la care presedintele va depune juramintul. (M.F.) Prima seara de parlamentar la Hotelul Bucuresti "Ba, astia ma obliga sa mai aduc pe cineva in camera, ca mi-au dat doua paturi!" Hotelul Bucuresti, hotelul parlamentarilor. Prima seara de mandat, prima seara de cazare. In barul din hol, doua fete: una roscata, cealalta bruneta. Se asaza la o masa si comanda cafea si apa minerala. Cei citiva domni virstnici, imbracati in costume scumpe si cu insigne ale diferitelor partide la rever, le privesc insistent. Un "domn" cu cravata rosu aprins, ondulata peste burta, face, in fata un whisky mare, planuri pentru sefia Comisiei de agricultura a Camerei Deputatilor. "Domnul" face planuri, face si "bilute". Degetul in nas, mai intii, apoi ambele miini ridicind, peste curea, burta. "Bai, depinde cum voteaza miine PDSR", spune cu un accent moldovenesc "domnul" catre colegii de pahar. "Fac pariu pe un Chivas ca noi am obtinut mai multe voturi ca voi", continua discutia. Un alt nou-venit incearca sa desluseasca in semiintunericul holului un indicator catre salonul de frizerie. Nu stie inca despre serviciile oferite la preturi speciale de parlament. La lift, un barbat cu sapca si mapa ascundea sub brat o sticla de vin alb. Un pic mai tirziu, un altul avea sa apara cu o cutie cu sticle cu vin. Pe acelasi buton de ascensor apasa si o doamna deputat purtind triumfal un buchet mare de trandafiri galbeni. "Ba, astia ma obliga sa mai aduc pe cineva in camera: mi-au dat doua paturi. Pe unul va trebui sa dorm si pe celalalt sa ma odihnesc", se aude de la o masa alaturata. Prima zi a parlamentului a fost doar una de prezentare, sesiunea propriu-zisa urmind sa inceapa peste o saptamina. Asadar, parlamentarii pot sa plece acasa. "M-am pricopsit cu comisia de validare, fir-ar al dracului, ca asta e singura care lucreaza", spunea, la telefon, un domn grizonat, cu cioc si ochelari. Agitatie in hol in jurul orei 19.00: unii urca, altii coboara, putini merg la restaurant, cei mai multi ies din hotel. Pe citiva ii vedem revenind la scurt timp, cu sacose transparente: doua piini si o sticla cu apa minerala aduce un vechi deputat, in timp ce altul, "luat pe nepregatite", si-a cumparat pasta de dinti, sapun "si altele". "Domnul" nostru cu cravata rosie cere nota de plata dupa o comanda repetata de whisky pentru patru persoane. Tragind cu coada ochiului, se vede un teanc de bancnote de 100.000 lei. Chelnerul ramine linga masa. Platitorul mai scoate din buzunar fix 4.000 de lei. Pe fata chelnerului se citeste dezamagirea. Un cunoscut sindicalist, acum deputat, se asaza la masa fara sa renunte la jacheta de "lupta". Intra-n hotel Mircea Albulescu insotit de un grup. Este asteptat de un parlamentar care primeste de la actor un cadou. In bar se ironizeaza formularul declaratiei de avere pe care, la inceputul fiecarei legislaturi, parlamentarii trebuie s-o completeze. "Efective de animale si pasari, daca depasesc 30 de capete la animalele mari si 1.000 de capete la pasari. Cabalinele de cursa si animalele cu blana pretioasa se trec separat", citeste un tinar deputat mucalit de pe formular. Colegul sau de masa il intreaba: "Gainusele cu creasta rotata unde le trec?". Mucalitul povesteste: "Ba, eu am completat toate rubricile cu bara-bara-bara, da' X imi zice: «Lasa, ma, sa vezi tu cite o sa ai de scris peste patru ani». Pe la ora 20.00, holul hotelului si barul incep sa se goleasca, parlamentarii preferind sa urce in camere. Care camere le-au fost pregatite in graba, avind in vedere ca demnitarii din legislatura trecuta care nu se regasesc in parlamentul nou ales le-au parasit in ultima clipa. "M-am bucurat ca am primit o camera pe partea opusa strazii. Acolo e zgomot si de la masini si de la aparatul de aer conditionat al Hotelului Hilton", spunea un senator. Halat de baie flausat, suport pentru intins pantalonii, seif, foehn, frigider, televizor - se gasesc in camere. Cei cazati in apartamente, parlamentari cu functii de conducere, beneficiaza de mai multe. Room-service, piscina si cazinoul din incinta hotelului nu prea sint frecventate, spune cineva din personalul de serviciu, adaugind: "Unii dintre cei care au plecat nu ne-au dat nici «Buna ziua», desi sint de opt ani in hotelul asta". Parlamentarii reintorsi pentru o noua legislatura prefera acelasi palier si aceleasi camere. Unii - chiar si unul dintre cele doua baruri ale hotelului, pe cel mai ascuns, si care functioneaza nonstop. Aici, in jurul orei 22.00, si-au facut aparitia si fetele. Tinerele, subtirele, cu mese lungi si fuste scurte. Potentiala asistenta era deja la culcare, inainte de a se fi inchis barul de zi. Ultimii clienti am fost noi: cele doua fete amintite la inceput. La barul de noapte insa viata de-abia incepea. P.S . Personajele acestui reportaj sint parlamentari carora, deocamdata, dorim sa le pastram anonimatul. NARCISA IORGA MADALINA SISU Bref "Caietul politic", indispensabil parlamentarilor PD Liderul PD, Petre Roman, a declarat ca in sedinta Biroului Permanent National al partidului s-a hotarit ca grupurile parlamentare democrate sa inceapa monitorizarea activitatii viitorului guvern. Democratii vor solicita ca toate actele adoptate de guvern, inclusiv nota de fundamentare si expunerea de motive, sa fie prezentate parlamentului in termen de 24 de ore de la emitere. De asemenea, fiecare parlamentar democrat are ca sarcina alcatuirea unui "caiet tematic", cu o "tema politica" pe care sa o sustina in aceasta legislatura in mod constant. "A invata si a se pregati, aceasta este conditia de a fi parlamentar PD", a "decretat" Roman . (M.C.) BEC vrea sa devina institutie permanenta Biroul Electoral Central doreste imbunatatirea legilor electorale, propunind ca BEC sa devina o institutie permanenta, care sa se ocupe de pregatirea unor persoane specializate in activitati electorale. Aceasta, precum si alte propuneri vor fi cuprinse intr-un raport pe care BEC il va finaliza dupa validarea rezultatelor definitive ale alegerilor prezidentiale. Raportul va fi trimis tuturor institutiilor statului. Pina in prezent, conform legilor electorale in vigoare, Biroul Electoral Central si cele teritoriale sint institutii provizorii, care se infiinteaza doar in momentul alegerilor. (T.G.) La Camera Deputatilor s-a inventat Comisia pentru tehnologie Liderii grupurilor parlamentare din Camera Deputatilor s-au intilnit ieri pentru a negocia repartizarea pe partide a posturilor din Biroul Permanent si a presedintilor Comisiilor Permanente. Cu aceasta ocazie s-a cazut de acord sa se infiinteze o noua comisie, "pentru tehnologie, a informatiilor si pentru comunicare", al carei presedinte ar putea fi initiatorul ei, Varujan Pambuccian. Toti liderii de grup au fost de acord sa sprijine pentru postul de presedintele al Camerei propunerea PDSR, Valer Dorneanu. (L.P.) Fostii parlamentari dau piept cu birocratia Vechii parlamentari care nu au mai reusit sa prinda scaunul de ales al poporului sint in aceste zile in "perioada de lichidare". Adica, predau masina, telefonul, biroul, secretara si isi fac calculele banesti. Acum, cind nu mai au calitatea de deputat care le deschidea toate usile, ei sint obligati sa umble singuri pentru a-si completa foaia de lichidare, care are 14 rubrici. Lucru care ii supara deoarece, in Palatul Parlamentului, a doua cladire din lume ca marime, au de cutreierat birouri aflate la sapte etaje diferite. Unul dintre cei mai "grabiti" fosti parlamentari este taranistul Remus Opris care, inca de luni, a venit la Camera Deputatilor pentru a-si face lichidarea. (T.G.) PNTCD Suceava vrea sa schimbe numele partidului Presedintele PNTCD Suceava, Orest Onofrei, a anuntat ieri, intr-o conferinta de presa, ca filiala pe care o conduce va propune congresului national, care va avea loc in ianuarie, schimbarea denumirii partidului. Totodata, sucevenii vor intocmi un memorandum cu o serie de propuneri, document pe care il vor trimite spre analiza celorlalte filiale din tara pentru a fi discutat la congres. PNTCD Suceava nu va accepta ca din viitoarea conducere a partidului, care va rezulta in urma congresului din 19-21 ianuarie 2001, sa faca parte vreo persoana care a colaborat cu fosta Securitate. (T.A.) Ex-senatorul taranist Petru Juravlea a disparut cu cheia Prefectul de Suceava, Vasile Ilie, a lansat ieri un apel, prin intermediul mass-media, in incercarea de a-l determina pe fostul senator taranist Petru Juravlea sa predea cheia de la biroul parlamentar pe care l-a ocupat in timpul mandatului 1996-2000, la parterul Palatului Administrativ din Suceava. Si asta pentru ca respectivul spatiu i-a fost incredintat cu chirie proaspatului senator PNL, Gheorghe Flutur, iar Petru Juravlea refuza sa predea cheia, desi acest lucru i-a fost solicitat in repetate rinduri. Vasile Ilie a spus ca senatorul Gheorghe Flutur i-a solicitat si el cheia lui Petru Juravlea, dar acesta nu a dat nici un semn. (T.A.) Melescanu a pus "prospaturi" in fruntea ApR Teodor Melescanu este seful Comitetului interimar de conducere al ApR. Comitet in care nu a ramas nici unul dintre "greii" partidului, ci au fost numiti numai oameni din teritoriu, adica din filialele care au avut rezultate cit de cit bune la alegeri. Mircea Cazan (Sibiu), Gabriel Hornoiu (Prahova), Eugen Durbaca (Galati), Ioan Popa Nicolae (Alba) si George Scripcaru (Brasov). Comitetul interimar va organiza Conventia Nationala a partidului, care va avea loc in luna mai si la care se va alege noua conducere. De asemenea, Comitetul interimar va restructura organizatiile judetene si va gestiona politica partidului. (T.G.) Fostul primar PRM al Blagestiului, condamnat pentru insulta Fostul primar al comunei Blagesti - judetul Bacau, Ioan Gh. Boboc-Didel, a fost condamnat recent de catre Judecatoria Moinesti la plata unei amenzi de 16 milioane de lei pentru insulta si la achitarea altor cinci milioane de lei, cu titlu de despagubiri morale si cheltuieli de judecata. Didel a fost primar pina in primavara acestui an. In 1999, a parasit PRM - pe listele caruia fusese ales in fruntea comunei. El a fost dat in judecata de catre sotia actualului primar, dr. Ioan Bargu, pentru ca l-a insultat pe acesta in timpul campaniei electorale. Potrivit plingerii formulate de Iulia Bargu, Boboc-Didel l-a ponegrit pe dr. Bargu, pe 27 mai a.c., in vreme ce oficia casatoria a doi tineri. Martorii au declarat in instanta ca Boboc-Didel l-a numit pe Ioan Bargu, contracandidatul sau in campania pentru primarie, "jigodie", "lepadatura" si i-a adresat injuraturi pe care hirtia nu le suporta. Instanta a constatat ca "minat de dorinta de a cistiga alegerile locale, Ioan Gh. Boboc-Didel a insultat partea vatamata prin cuvinte vulgare, obscene, care i-au adus atingerea demnitatii". (C.T.) Nastase le-a cerut viitorilor ministri lista secretarilor de stat Premierul nominalizat de PDSR sa formeze viitorul guvern, Adrian Nastase, a inceput consultarile cu viitorii ministri pentru a definitiva programul de guvernare. Nastase le-a cerut acestora sa ii prezinte propunerile pentru posturile de secretari de stat, programul de guvernare al fiecarui minister in parte si organigramele ministerelor. Pina la inceputul saptaminii viitoare, Adrian Nastase doreste sa aiba lista completa a guvernului, pina la nivelul esalonului doi din ministere, ne-au declarat surse din PDSR. (L.P.) 