 Grecii dau cu verze-n emisiuni de tip "Vara ispitelor" Peste 400 de atenieni au protestat alaltaieri in fata unui post de televiziune local, manifestindu-si indignarea fata de difuzarea primului episod al versiunii grecesti "Big Brother", un show controversat de tip "Vara ispitelor". Grecii, apartinind in principal unor organizatii de stinga, au aruncat cu verze in sediul televiziunii, acuzindu-i pe producatorii show-ului de violarea dreptului la intimitate al individului. Reteta "Big Brother" presupune izolarea intr-un apartament monitorizat, timp de citeva luni, a mai multor tineri. Ideea cu verzele apartine francezilor, care si-au manifestat protestul in acelasi mod cu ocazia lansarii emisiunii in Hexagon. ( R.M. ) Bob Dylan a lansat un nou album la New York Bob Dylan si-a lansat ieri, la New York, noul album "Love and Teft", o surpriza atit pentru fanii nostalgici, cit si pentru publicul tinar din intreaga lume. La patru ani de la lansarea albumului "Time Out of Mind", pentru care a primit premiul Grammy, Dylan, acum in virsta de 60 de ani, incearca o noua formula, aparind parca mai tinar ca niciodata si intr-o forma de zile mari. "Ma simt ca un cocos de lupta. Ma simt mai bine decit oricind altcindva", marturisea, recent, muzicianul. Inregistrarile pentru "Love and Theft", album editat de Columbia Records, au durat numai doua saptamini. "In timp ce Time Out of Mind a fost o poveste a imbatrinirii si a iminentei mortii, Love and Teft omagiaza viata in cele mai stralucitoare dintre fatetele sale. Dylan devine un fin observator, citeodata fascinat, citeodata ironic, alteori din amindoua deodata", estima un reprezentant al companiei. In ultimii patru ani Bob Dylan a sustinut mai bine de 460 de concerte live, electrizind, practic, milioane de fani din intreaga lume. "Absolut extraordinar, o data cu trecerea timpului, publicul lui Dylan a devenit din ce in ce mai tinar. Zilele trecute am auzit o fetita de numai 15 ani exclamind: "Suna superb! Cine cinta?", mai spune reprezentantul companiei Columbia Records. DIANA EVANTIA BARCA America zguduita de un val de atacuri teroriste APOCALIPSA America, in stare de soc Atacuri teroriste unice in istorie, despre care nimeni nu si-ar fi imaginat ca sint posibile, au lovit ieri simbolurile celei mai mari puteri din lume, aruncind in haos si panica America intreaga: turnurile gemene de 110 etaje ale cladirii World Trade Center, de la New York, si cea mai mare cladire din lume, Pentagonul, din Washington, cetatea despre care pina acum se credea ca este inexpugnabila si mindria apararii nationale americane. Mai mult, milioane de telespectatori din intreaga lume au putut privi in direct filmul tragediilor petrecute in doua dintre cele mai mari orase din Statele Unite. Pentru prima oara in istorie, Casa Alba a fost evacuata, o data cu alte cladiri importante din mai multe orase. Potrivit primelor estimari, bilantul victimelor aste "cumplit", avind in vedere ca, doar la World Trade Center exista 40.000 de angajati. Atentatele fara precedent, care au luat total prin surprindere fortele de securitate americane, au fost duse la indeplinire cu ajutorul unor avioane deturnate. Doua dintre acestea s-au infipt in plina viteza de zbor, la interval de doar 20 de minute unul de celalalt, in turnurile gemene ale complexului World Trade Center din New York, provocind doua explozii uriase si incendii, care au dus in decurs de nici doua ore la prabusirea lor, intr-un val imens de fum si praf care a acoperit toata zona de sud a cartierului Manhattan. Un al treilea avion, un Boeing de tip 747, al liniilor aeriene americane, care are o capacitate maxima de 158 de persoane, s-a prabusit pe heliportul cladirii Pentagonului, la Washington, martorii oculari spunind ca s-a vazut clar cum accelera in timp ce trecea pe linga cladirea Departamentului de stat, indreptindu-se spre tinta - Pentagonul. Valul de atentate a paralizat America, silind administratia federala sa ia masuri extreme, la fel ca in cazul unei catastrofe nucleare. Intreaga lume a reactionat exprimindu-si groaza si consternarea. Mai mult, in numeroase state au fost luate masuri exceptionale de securitate, de teama unor noi atentate, astfel ca ieri, o mare parte a planetei a fost, practic, pe picior de razboi. Atac kamikaze asupra World Trade Center Primul avion a intrat in plin in turnul din nord al cladirii World Trade Center, care are 110 etaje, la ora 8,56 (15.56, ora Bucurestiului). Explozia provocata de impact a distrus ultimele zece etaje, propagindu-se rapid spre cele inferioare. La exact 18 minute diferenta, un al doilea a izbit, in unghi strins, turnul din sud al complexului. Flacari inalte de metri intregi mistuiau World Trade Center. Panica a pus stapinire pe intreg orasul New York, iar posturile de televiziune americane prezentau imagini cu oameni care fugeau ingroziti pe strazi de teama unor noi atentate. Portiuni din cladirea lovita, multe in flacari, au inceput sa cada in imensa piata, in timp ce mii de persoane si-au parasit locurile de munca aflate in cladire, fiecare incercind sa se indeparteze cit mai repede de locul atentatului. Politia a desfasurat rapid un impresionant cordon de securitate, care a inconjurat tot cartierul, permitindu-se doar accesul ambulantelor. ( C.M. ) Cad turnurile! Primul turn s-a prabusit la exact o ora si 15 minute de la impact, iar al doilea la un interval de doar o jumatate de ora dupa primul. Martorii oculari au povestit cutremurati ca au vazut oameni sarind pe ferestrele complexului, in timp ce turnurile incepusera sa se dezintegreze. Zona de sud a Manhattanului era acoperita de un strat aproape doi centimetri de praf. Mii de tone de moloz s-au imprastiat in tot cartierul, existind temerea ca si acestea au produs victime, in special printre membrii echipelor de interventie si voluntarii care se grabeau sa soseasca la locul tragediei. Panica in New York In acelasi timp, cartierul oferea o imagine de exod. Intrati intr-o spaima vecina cu moartea, oamenii se calcau in picioare, luind-o la goana si tipind cuprinsi de isterie "O sa murim, o sa murim". Pentru a va ilustra dramatismul momentului, va Locuitorii din zona dezastrului s-au suit in masini si au parasit in viteza zona. Ranitii vin in valuri Victimele atacului asupra World Trade Center - multe suferind de arsuri grave - au inceput sa soseasca in spitalelele din New York la circa o ora dupa ce avioanele deturnate au izbit turnurile-gemene, afirma martorii. "Sute de oameni sint arsi literalmente din cap pina-n picioare", declara dr. Steven Stern, de la Spitalul St. Vincent, din Manhattan. In aceeasi institutie, circa 50 - 60 de medici si asistente se aflau pregatiti in blocul operator, in asteptarea urmatorului val de ambulante. Primul val sosise in jurul orei locale 10.00 (17.00, ora Romaniei). Cu toate ca in prima etapa nu sosisera decit citiva pacienti suferind de arsuri de gradul II, personalul spitalului St. Vincent s-a pregatit pentru ce era mai rau, facind apel la trecatori sa doneze singe pentru victimele ce abia urmau sa vina. Impresionant, multi oameni de rind au dat curs apelului, donatorii facind chiar coada la unitatile de recoltare special instalate in sectia de triaj a spitalului. Pe linga arsuri, medicii se mai asteapta sa trateze forme severe de intoxicatii cu fum si traume. "Cred ca o sa lucram non-stop cel putin o zi", spune dr. Bernd Reisbeck. Pentagonul, in flacari Washingtonul era ieri ca un oras in stare de asediu: Casa Alba fusese evacuata, Pentagonul, enormul complex care adaposteste ministerul american al apararii, fusese de asemenea evacuat, in urma a doua explozii generate de prabusirea unui avion deturnat peste un eliport aflat pe una din cele cinci laturi ale cladirii. "Un avion a lovit cladirea", a declarat sec David Cook, directorul Administratiei de la Pentagon. Valatuci de fum negru inghitisera uriasa cladire, imprastiindu-se apoi peste capitala Statelor Unite. Mai mult de 20.000 de persoane, militari si civili, care lucrau in Pentagon in momentul atentatului, au iesit din cladire, indreptindu-se spre parcarile in aer liber. Martorii oculari au povestit ca avionul comercial s-a izbit de una din laturile complexului, care se afla in apropiere de riul Potomac si de Aeroportul National din Washington. Evacuari in serie In acelasi timp, au fost evacuate toate cladirile federale din oras, inclusiv Departamentul Trezoreriei si Capitoliul, de unde oamenii au iesit in fuga, parasindu-si birourile si indreptindu-se spre iesirea din oras. De asemenea, a fost inchis aeroportul Dulles din apropierea capitalei americane. Casa Alba era inconjurata de masini de pompieri. Presedintele George W. Bush se afla in Florida si si-a anulat o zi de discursuri pentru a reveni de urgenta la Washington. Panica la Washington Panica a pus stapinire pe Washington, sute de persoane putind fi vazute alergind pe strazi si ascunzindu-se in statiile de metrou dupa ce au fost evacuate cladirile federale. Mai multi turisti cu virste inaintate, care se pregateau sa viziteze Casa Alba au fost indepartati din apropierea resedintei prezidentiale de catre numerosi politisti, care au incercat sa linisteasca multimea, fara insa a putea oferi prea multe detalii legate de situatia creata. Panica a cuprins si oamenii aflati la serviciu, o femeie, aflata in pragul unei crize de isterie strigind disperata: "Ma voi intoarce acasa...Imi este teama". Unele persoane au afirmat ca au auzit explozii in mai multe zone ale capitalei americane. Camioane de pompieri si masini ale politiei cu sirenele in functiune s-au indreptat spre Casa Alba, din spatele careia se ridica o trimba de fum gros. Toate sediile principalelor cladiri oficiale au fost evacuate in mai putin de o ora, dupa exploziile de la New York si Washington. Atacurile, executate cu avioane de linie americane, deturnate Unul din cele doua avioane care au lovit ieri turnurile gemene ale World Trade Center din New York era un aparat de tip Boeing 737, apartinind companiei United Airlines, au anuntat responsabili ai filialei din Paris a firmei de transport aerian. Originea, destinatia si numarul de zbor nu au putut fi identificate in momentul anuntului. Celalalt aparat care a lovit WTC, un Boeing 767, asigura Zborul 11 al companiei American Airlines, pe ruta Boston - Los Angeles. Ambele companii au confirmat faptul ca avioanele lor au fost deturnate, mentionind ca atit metodele folosite de teroristi, cit si numarul exact al persoanelor aflate la bord, nu pot fi comuncate momentan. ( C.V. ) Orele terorii - filmul evenimentelor Ora 8.56 (ora New York-ului) - Un avion loveste in plin unul dintre turnurile de la World Trade Center din New York, lasind in urma o imensa gaura in fatada si nori de fum de la etajele superioare; 9.14 - Un alt avion intra direct in al doilea tur al World Trade Center, impactul provocind o violenta explozie, prezentata in direct de posturile de televiziune; 9.30 - Un prim bilant numara sase morti si 1000 de raniti; 9.40 - Presedintele George W. Bush, aflat la Sarasota in Florida, declara ca este vorba, potrivit tuturor aparentelor, despre un act terorist. El a ordonat o ancheta pentru prinderea teroristilor si a anuntat ca va reveni la Washington; 9.50 - La Washington, Casa Alba a fost evacuata, la scurt timp dupa evacuarea Pentagonului; 9.53 - Cladirea Departamentului de stat din Washington este evacuata; 9.53 - Doua explozii zguduie cladirea Pentagonului si trimbe de fum ies din cladire.; 10.00 - Conducerea aviatiei civile americane (FAA) ordona anularea tuturor zborurilor comerciale in SUA; 10.05 - Unul dintre turnurile World Trade Center se prabuseste, intr-un imens nor de cenusa, dupa ce a explodat; 10.28 - Al doilea turn de la World Trade Center se prabuseste ca un castel din carti de joc, raspindind mii de tone de moloz pe strazile apropiate. Un imens nor de praf acopera insula Manhattan; 10.38 - O masina capcana explodeaza la Departamentul de stat din Washington; 10.42 - Secretarul de stat american Colin Powell, aflat la Lima, si-a anulat vizita in Columbia; 10.50 - Compania aeriana United Airlines a anuntat la Paris ca unul dintre avioanele care au lovit World Trade Center ii apartinea, fiind vorba despre un Boeing 737; 10.55 - Un responsabil al FBI afirma ca un avion a fost deturnat spre Pentagon; 11.17 - Primarul New Yorkului, Robert Giuliani, cere locuitorilor orasului sa paraseasca sudul insulei Manhattan; 11.33 - Administratia federala a aviatiei americane anunta ca a pierdut controlul asupra mai multor avioane; 11.34 - Un Boeing 747, care facea legatura intre Chicago si New York, se prabuseste in Pennsylvania; 11.38 - Compania aeriana americana American Airlines anunta pierderea a doua avioane de linie, care transportau 156 de persoane. Cel mai mare complex comercial din lume Constructia impresionantului complex World Trade Center din New York a fost finalizata in anul 1973, realizarea costind la acea vreme 750 de milioane de dolari. Era un complex de sapte cladiri, cel mai mare centru comercial din lume, proiectat de arhitectii Minoru Yamasaki si Emery Roth. Infrastructura complexului fusese destul de serios compromisa in urma atentatului cu bomba din februarie 1993, dar nu intr-atit de serios incit sa necesite consolidari masive. ( C.V. ) World Trade Center, inima financiara a Americii Cladirea World Trade Center din New-York era unul din simbolurile pietei financiare americane, ne-a declarat Radu Florescu, analist financiar care a lucrat o vreme la Bursa de Marfuri din New-York, al carui sediu chiar in inima complexului atacat de cele doua avioane. "Acolo se faceau si tranzactii cu petrol, benzina, metale pretioase" spune Florescu. "Sint in stare de soc pentru ca am prieteni care lucreaza inca acolo" spune Radu Florescu. "Este greu de evaluat ce se va intimpla in piata finaciara americana, in principiu economia americana are posibilitatea de a sustine sistemul financiar, daca acesta ar suferi" adauga Radu Florescu. LIDIA MOISE Mircea Geoana: "Ne putem astepta la consecinte cu implicatii extrem de mari in Orientul Mijlociu" "Este vorba de o noua etapa a razboiului, de o noua generatie", a declarat ieri ministrul de externe Mircea Geoana, aflat in vizita in Finlanda in calitate de presedinte in exercitiu al OSCE. Declarindu-se socat si extrem de ingrijorat, Geoana a afirmat ca atacurile teroriste si aceasta "campanie extrem de ampla de actiuni teroriste" inseamna "o noua escaladare a evenimentelor din Orientul Mijlociu". "Consecintele sint extrem de grave, extrem de grave pentru stabilitatea internationala. Ne putem astepta la consecinte cu implicatii extrem de mari in Orientul Mijlociu", ne-a declarat Mircea Geoana. "Se pronostica acest lucru si iata ca acele voci pesimiste au avut dreptate", a mai adaugat Mircea Geoana. In urma cu trei saptamini, Magnatul terorist Oussama ben Laden amenintase cu un "atac fara precedent" Magnatul terorist de origine saudita Oussama ben Laden avertizase inca de acum trei saptamini ca el si apropiatii sai vor lansa un atac "fara precedent" impotriva intereselor Statelor Unite, pentru sprijinul acordat de Washington statului evreu, a declarat un ziarist arab cu acces in cercul lui Ben Laden. Abdel-Bari Atwan, redactor al ziarului de limba araba publicat la Londra "al-Quds al-Arabi", este de parere ca in spatele atacului terorist de ieri se afla "aproape sigur" fundamentalistul ex-saudit, actualmente refugiat in Afganistan, unde se afla sub protectia regimului taliban. "Este aproape sigur opera fundamentalistilor islamisti. Oussama ben Laden a avertizat cu trei saptamini in urma ca va ataca interesele americane in cadrul unei actiuni fara precedent, foarte mare", a declarat Atwan Agentiei Reuters. "Noi personal am primit aceste informatii. Dar am primit mai multe astfel de avertismente, deci nu le-am luat chiar atit de in serios, preferind sa vedem ce se intimpla inainte sa scriem", a mai spus el. Atwan a realizat un interviu cu Ben Laden si se afla in legaturi strinse cu apropiatii acestuia. Si autoritatile egiptene sustin ca prevenisera "recent Statele Unite cu privire la potentiale acte teroriste indreptate impotriva lor, in cazul in care vor continua sa tina partea Israelului in conflictul din Orientul Mijlociu. Dar presedintele egiptean Hosni Mubarak vorbea, la data de 26 iunie, despre "o violenta care se poate transforma in terorism" in Orientul Mijlociu, regiune in care "SUA au multe interese". Pe de alta parte, cotidianul guvernamental egiptean "Al-Akhbar" afirmase la finele lunii trecute ca violentele israeliano-arabe s-au transformat de fapt intr-un "conflict americano-arab, mai general si mai periculos". (C.V.) Un roman a fost martorul catastrofei de la WTC "Vedeam cum cladirea se prabusea sub ochii mei" "Vedeam cum cladirea in care lucrasem cu citeva ore inainte se prabusea sub ochii mei", povesteste omul de afaceri Gabriel Ioan - aflat in vizita la New York - tremurind sub stare de soc. "Am vazut partea de sus a celui de-al doilea turn prabusindu-se". Putin mai incolo, linga un telefon public, un barbat tipa ca vrea sa-si sune rudele. Peste tot era numai praf si fum. In unele locuri cenusa se depusese deja de-un deget. Americanii orbecaiau de parca erau beti. "Am vazut oameni care sareau de la etaj", spunea cu lacrimi in ochi o femeie. "Incercau disperati sa se salveze, Dumnezeule!" "Eram in World Financial Center si ma uitam pe geam", povesteste o femeie. "Am vazut intii primul avion, iar dupa 15 minute am vazut un al doilea avion intrind in WTC." Un alt martor, Dunstan Prial, corespondentul agentiei de presa AP povesteste cum dupa prabusirea primei cladiri s-a auzit un zgomot ciudat ca un suierat. "Geamurile cladirii au trepidat puternic. Lumea alerga tipind si cautind un loc pentru a se adaposti. Oamenii umblau care incotro, ca niste stafii, acoperiti de mizerie, plingind si ratacind fara tinta." Oamenii care se indreptau la munca spre au fost blocati in tunelul Lincoln si s-au adunat pe rampele de la iesirea din pasaj, uitindu-se cu la coloana inalta de fum, fara sa-si creada ochilor. Corespondenta din Statele Unite, de la PAUL CRISTIAN RADU Un al doilea Pearl Harbour Paul Cristian Radu, reporter al "Evenimentului zilei", aflat la o bursa in Statele Unite, a observat in aceasta dimineata reactia americanilor de rind din orasul San Antonio, Texas, al optulea oras ca marime din Statele Unite. "La ora 8.50, ora Texasului, am auzit batai puternice in usa apartamentului meu. In acelasi moment, telefonul a inceput sa sune. Am deschis usa si am ridicat grabit receptorul. In fata mea, imbracat in uniforma militara, se afla unul din vecini, soldat la o baza militara din apropiere. Bilbiindu-se, Dean a incercat sa-mi spuna sa las telefonul la o parte. Ceea ce am auzit insa din receptor m-a tintuit locului. Teroristii au distrus unul din turnurile World Trade Center si Pentagonul a fost bombardat. Am privit inspre vecinul meu, crezind ca totul este o farsa. Privirea ingrozita din ochii baiatului de nici 20 de ani m-a convins. Cu un gest reflex am deschis televizorul. Pentru o secunda, Dean si-a intors privirea de la imaginile prezentate de postul ABC si care infatisau World Trade Center si Pentagonul invaluite in fum. Dean s-a grabit spre baza sa militara unde a fost convocat de urgenta si eu m-am urcat la volanul masinii indreptindu-ma spre centrul orasului. La radio, unul dintre comentatori povestea despre precedentul atentat nereusit, in 1993, asupra World Trade Center. Comentatorul si-a adus aminte despre o scurta discutie intre teroristul arab care punea atunci la cele atentatul si unul dintre ofiterii FBI care l-a capturat. Aflati in acelasi elicopter care survola World Trade Center, ofiterul FBI i-a aratat teroristului turnurile cladirii spunindu-i: "Uite sint inca in picioare". La aceste cuvinte teroristul capturat ar fi replicat: "N-ar fi daca as fi avut mai multi bani". La doua ore dupa actul terorist, strazile din San Antonio sint inca pustii. Precum lumea intreaga, americanii au ochii atintiti in ecranele TV. Pe o strada marginasa, in fata unei cantine a saracilor, vreo cincisprezece cersetori asculta radioul. Nici macar loc nu le vine sa creada ceea ce s-a intimplat. Castroanele din tabla in care urmau sa-si ia portia de mincare, zac aruncate pe caldarim. Ei repeta obsesiv cuvintul Pentagon. Si pentru ei Pentagonul a fost simbolul invincibilitatii Americii. Danny Flynt este unul dintre nevoiasii care astepta laolalta cu ceilalti. El are 63 de ani si este uluit de ceea ce se intimpla. "Tara asta a trecut prion doua razboaie mondiale, Vietnam, Coreea si nimeni nu a fost vreodata ucis aici, in America. Si acum, ei au bombardat Pentagonul! Ceea ce a spus Mister Bush despre scuturi, rachete si bombe nucleare e un rahat". La ora cind scriu aceste rinduri, nici Flynt, nici altcineva nu cunoaste ceva sigur despre autorii antentatelor. Lumea, pe picior de razboi Secretarul general al NATO, George Robertson, a cerut "personalului auziliar" sa paraseasca sediul NATO din Bruxelles si "sa nu revina miercuri la serviciu", a anuntat serviciul de presa al Aliantei. Apelul sau a fost transmis prin statie in intreg sediul NATO ; Starea de alerta a fost intarita in jurul tuturor sediilor guvernamentale, civile si militare din Marea Britanie, precum si la reprezentantele britanice din strainatate ; Aeroportul international din Roma-Fiumicino a fost plasat "in stare de alerta maxima", masurile de securitate putind fi calificate drept fara precedent, pentru a preveni orice posibila actiune impotriva companilor aeriene americane si israeliene ; De asemenea, a fost intarita securitatea la bazele americane din Turcia de pe insula Incirlik, unde se afla aviatia americana care supravegheaza nordul Irakului ; Bazele militare americane ale NATO din Italia, au fost, de asemenea, plasate sub supraveghere maxima, in principal Aviano, cea mai mare baza aeriana americana din Europa ; Trupele ministerului de interne din Rusia au fost consemnate pentru a preveni orice act terorist care ar putea avea loc pe teritoriul acestei tari, vizate fiind, in primul rind, sediile institutiilor de stat. CAMELIA MUNTEAN Sorin Ducaru: "Atmosfera este de profunda panica" Sorin Ducaru, ambasadorul Romaniei la Washington, incerca ieri sa-si stapineasca ingrijorarea. El a declarat ieri ca "la Washington atmosfera este de profunda preocupare, n-as spune panica. Cladirile care sint obiective guvernamentale si cele aflate linga acestea au fost evacuate". Ducaru a afirmat ca "exista semnale in acest moment (ora 18,50 ora Romaniei) ca atacurile ar putea continua, dar nimic nu este foarte clar". Ambasadorul Romaniei la Washington este convins ca "se va declansa un razboi masiv impotriva terorismului, razboi la care se va alatura Statelor Unite si comunitatea internationala si aliatii NATO". TEODORA GEORGESCU James T. Currie, profesor la Universitatea de Aparare Nationala din SUA: "Au declarat razboi Statelor Unite" James T. Currie - profesor de stiinte politice la Universitatea de Aparare Nationala din Statele Unite, a comentat ieri dupa-amiaza pentru "Evenimentul zilei" tragedia americana: "Pina acum, nimeni nu a revendicat aceste atacuri. Ma uit pe ferestrele universitatii chiar acum, vad nori de fum negru stringindu-se deasupra Pentagonului. Imaginile de la CNN arata ca o parte din cladire s-a prabusit. Cele doua turnuri gemene ale World Trade Center din New York s-au dus, cazind chiar de la baza. Fara indoiala, s-au pierdut mii de vieti omenesti. Washingtonul este aproape sub asediu. Umbla zvonuri despre alte avioane care au fost deturnate si se indreapta catre noi, dar cred ca sint doar zvonuri. Este totusi ciudat ca nimeni nu stie nimic in acest moment. Multe cladiri ale guvernului sint inchise si oamenii incearca sa ajunga acasa, dar strazile sint blocate de trafic. Oamenilor nu le vine sa creada ca asemenea evenimente groaznice s-au putut intimpla si isi doresc foarte mult sa fie identificati vinovatii. Este clar ca aceste atacuri au fost nemaipomenit de bine organizate, ceea ce ne face sa credem ca a fost vorba de o organizatie foarte bine finantata, (poate Oussama ben Laden sau alt grup din Orientul Mijlociu). Daca acesti oameni vor fi indentificati, sint aproape sigur ca vor fi, ei vor fi comis atit un act terorist cit si probabil cel mai stupid lucru pe care l-ar fi putut face. Au declarat razboi Statelor Unite si, fara indoiala, vor fi vinati si pedepsiti. Au facut o greseala teribila si vor plati pentru asta." LAURA LICA Planeta, ingrozita de macelul din America Lideri din intreaga lume au reactionat cu oroare la aflarea vestilor privind atacurile din SUA. Presedintele rus Vladimir Putin a exprimat adincul sau regret, transmitind condoleante poporului american, afectat de ceea ce el a numit "un act terorist" si "o teribila tragedie". "Sint ingrozit de ceea ce am auzit", a declarat, la rindul sau, ministrul francez de externe Hubert Vedrine. Premierul britanic Tony Blair aflat la o conferinta in alt oras s-a intors de urgenta la Londra si a afirmat ca liderii din intreaga lume trebuie sa combata terorismul international. Consiliul national de securitate din Germania s-a intrunit de urgenta sub conducerea cancelarului Gerhard Schroeder pentru a examina situatia. La Bruxelles, comisarul pentru afaceri externe al UE, Chris Patten a declarat: "Urmarim oripilati ceea ce se intimpla. Rugaciunile noastre sint alaturi de poporul american." Ministrul israelian al apararii, Binyamin Ben Eliezer a denuntat prin intermediul unui comunicat amenintarea ce planeaza asupra intregii lumi din partea "terorismului islamic"."Terorismul islamistilor extremisti reprezinta principala amenintare ce planeaza in prezent asupra intregii lumi. Israelul a promis ca va trimite echipe de salvare ale armatei specializate in salvarea victimelor prinse sub darimaturi, dotate cu echipamente adecvate. Doi parlamentari romani s-au aflat in Statele Unite in momentul atacurilor teroriste Deputatul Razvan Ionescu a parasit Pentagonul cu cinci minute inaintea atacului Presedintele Comisiei de aparare a Camerei Deputatilor, Razvan Ionescu (PSD), s-a aflat chiar in Pentagon. El a parasit cladirea cu cinci minute inainte ca aceasta sa fie lovita, reusind totusi sa sune in tara si sa spuna, spre usurarea familiei, ca este bine. "O declaratie de catastrofa planetara" La New York era ieri si senatorul PSD Adrian Paunescu, care era cazat la un hotel aflat la doar doua strazi distanta de "Gemenii" care s-au prabusit. Senatorul nu era singur, ci impreuna cu doi copii ai sai pe care ii dusese cu o zi inainte sa viziteze cele doua cladiri ale World Trade Center. "Sint socat. Istoria lumii va fi alta, lumea va fi alta. Este declaratie de catastrofa planetara ", a declarat senatorul Adrian Paunescu.(T.G.) Nostradamus a prevazut atacul "Foc zguduitor din centrul pamintului Va clatina turnurile orasului nou Doua mari roci se vor razboi indelung Apoi Arethusa va deveni un nou fluviu". Acesta este catrenul 1.87 din profetiile lui Nostradamus, catren pe care americanul Michael McClallan il consiera ca descriind nimic altceva decit inceputul celui de-al treilea razboi mondial, care va dura 28 de ani. In 1998, McCllallan publica volumul "Nostradamus si Calendarele Noilor Profetii" in care se spunea ca al treilea razboi va incepe in 2001. Interpretarile catrenului 1.87 pot fi puse in contextul tragediei din Statele Unite: "foc zguduitor" (explozii - n.r.) si, mai ales, "turnurile" (cladirile World Trade Center - n.r) si "orasul nou" (New York - n.r.). Un alt catren care ocupa un loc central in opera lui Nostradamus si a fost legat intotdeauna de izbucnirea unui al treilea razboi mondial, este catrenul X-72 care si el poate fi pus in contextul evenimentelor de ieri: "Din cer va cobori Marele Rege al Terorii Care il readuce la viata Pe marele Rege al Mongolilor" Si aici decriptarile pot fi interpretate: "va cobori din cer" - avioanele care au fost deturnate; "Rege al Terorii" - terorism. Despre Regele Mongolilor, absolut toti interpretii au opinat ca este vorba despre arabi, popoarele Orientului care vor incepe "marele atac impotriva Occidentului". Cum se va desfasura razboiul in interpretarile celebre ale operei lui Nostradamus? Filmul imaginar al evenimentelor ar fi urmatorul: "Marea pedeapsa va veni - incepe devastatorul razboi nuclear ce va dura 28 de ani si va cunoaste rasturnari de situatie spectaculoase. Trupele invadatorilor vor inainta spre sudul Europei si nordul Africii. Pentru foarte scurt timp, occidentalii vor detine suprematia spatiului aerian, insa musulmanii vor declansa ceea ce se va numi "Campania mediteraneeana". Desi NATO va fi in mod clar superioara din punct de vedere al armelor conventionale, "Alianta Estica" va cistiga un mare avantaj prin folosirea armelor de distrugere in masa. Insurgentii extremisti din tarile musulmane sudice isi vor uni fortele". Acestea sint doar citeva frinturi din multele articole publicate de ziarul nostru, pe baza cartilor scrise in ultimii ani pe marginea operei lui Nostradamus. Cita dreptate a avut sau nu Nostradamus sau care este cistigul celor care i-au interpretat vorbele, ramine inca de elucidat. Economia zguduita de atentate Petrolul s-a scumpit la Londra Imediat dupa ce televiziunile de pe intreg mapamondul au prezentat imaginile exploziilor produse la World Trade Center din New York - unul dintre centrele financiare importante ale lumii - la Bursa din Londra cursul petrolului Brent a urcat brusc cu peste 50 de centi peste pretul de deschidere de 28,85 dolari. Ulterior, la numai 20 de minute de la prima explozie, barilul de petrol Brent atinsese un pret de 28,85 dolari. Primul efect al cresterii exploziei barilului de petrol la Bursa din Londra, a fost cresterea cotatiilor actiunilor companiilor petroliere, in vreme ce ceilalti indici bursieri europeni au scazut. Bursa futures din New York a cazut dramatic La Bursa din New York, pe Wall Street, tranzactiile au fost intirziate imediat dupa explozii, iar valoarea actiunilor pe cotatiile viitoare inceput sa cada liber. Astfel, la ora 13.29 GMT (ora 16.29 ora Romaniei), indicele bursier european FTSE eurotop 300 a scazut cu 0,2%, indicele DJ stoxx 50, a cazut cu 0,5%. Ca urmare a distrugerii cladirilor World Trade Center - fapt care va obliga societatile de asigurari sa suporte pierderi de miliarde de dolari - a avut loc si o cadere a cotatiilor societatilor de asigurari cu 4,45%. Ca urmare a cresterii cotatiilor barilului petrolului, a avut loc si o crestere brusca a pretului energiei cu 5,26%. OVIDIU ZARA Bancherii sint prudenti Este clar ca piata financiara romaneasca va fi influentata de ce se va intimpla pe Wall Street. Piata financiara americana a fost deja afectata de atacul de ieri, bursele s-au inchis si efectele se vor extinde in toata lumea, ne-a declarat Constatin Teculescu, presedintele CEC. "Este insa hazardat sa evalueze cineva acum care vor fi influentele in piata monetara sau pe bursele romanesti" a adaugat bancherul roman. BNR sta cu ochii in patru Contactat telefonic imediat dupa atacurile teroriste din SUA, purtatorul de cuvint al Bancii Nationale a Romaniei (BNR), Mugur Stet, s-a ferit sa faca o declaratie oficiala, aratind ca "este prematur sa facem o evaluare a efectelor asupra pietei bancare si bursiere din Romania". El a mai spus ca BNR isi va comunica pozitia numai dupa ce va observa si va analiza evolutiile ulterioare. La rindul sau, purtatorul de cuvint al Bancii Comerciale Romane, Corneliu Cojocaru a refuzat sa comenteze cum va afecta criza din SUA piata bancara autohtone, el aratind ca "situatia din SUA va fi analizata minutios". ( O.Z. ) Calm aparent la casele de schimb valutar La inchiderea editiei casele de schimb valutar de pe bd. Magheru erau in respectativa. Cursul leu-dolar varia de la o casa de schimb valutar la alta. De exemplu, la Siko Exchange un dolar la cumparare era 30.120 lei, la vinzare 30.280 lei, la Nur Exchange House un dolar la cumparare era 30.080 lei, la vinzare 30.240 lei, la casa de schimb valutar Capital dolarul era 30.080 lei la cumparare si 30.200 lei la vinzare. Unele case de schimb valutar aveau ultimele doua cifre a cursului leu-dolar lasate liber, semn ca patronii nu se hotarisera inca la ce pret cumpara dolarul. "S-au si "A fost o zi obisnuita", spune Paula Dezmireanu, operatoare la o casa de schimb valutar. Lumea nici nu cumpara, nici nu vinde mai multi dolari ca de obicei." MARINA ENE Brasovenii isi vind dolarii Ultimele evenimente din America au dat peste cap bunul mers al lucrurilor chiar si in Brasov. Ieri dupa-amiaza, o groaza de brasoveni au luat cu asalt casele de schimb valutar pentru a-si schimba economiile strinse in dolari, in marci sau chiar in lei. Majoritatea caselor de schimb valutar si-au inchis obloanele insa, iar patronii se feresc sa faca declaratii pentru ca nu stiu ce sa faca sau cum sa sfatuiasca populatia. Unii dintre ei ne-au marturisit ca s-au inteles ca astazi sa nu mai deschida deloc casele de schimb pina se va lamuri situatia. Altii ii incurajeaza pe clienti si le spune ca dolarul nu va scadea prea mult, de aceea ii sfatuiesc sa isi tina economiile in dolari. ( C.C. ) Dolarul pierde teren in fata euro Imediat dupa atacurile teroriste din SUA, dolarul a pierdut 1,5 procente in fata euro, ajungind ca un dolar sa fie cotat la 91,13 centi fata de 89,8 cit fusese cotatia la inchiderea de luni. Moneda americana a depreciat cu 1,8 procente in fata yenului japonez, cotatiile ajungind la 118,62 yeni/dolar fata de 121,83 yeni/dolar inainte de atacurile teroriste. Si fata de lira sterlina dolarul a cazut cu 0.9%, cotatiile fiind de 1,47 dolari/lira sterlina. Din cauza atacurilor teroriste, toate institutiile financiare din SUA au fost inchise, astfel ca volumul tranzactiilor a cazut puternic. ( O.Z., L.M. ) 13 tineri bacauani au fost blocati in gara din New York Printre ei se afla si baiatul prefectului de Bacau Cei 14 membri ai trupei de teatru "No Name", a Clubului Britanic din Bacau, au plecat in Statele Unite ale Americii acum aproape doua luni, la invitatia unei companii de teatru profesionist. Ei sint cazati intr-o suburbie a orasului New York, acolo unde se fala Centrul Cultural Altamura, care i-a invitat pe bacauani sa lucreze cu artisti adevarati, dar si sa-i invete pe tinerii americani de o seama cu ei ce inseamna sa vorbesti corect limba engleza. Dupa aflarea despre atacul terorist, parintii celor 14 liceeni au intrat ieri in panica. Orice incercare de a-i contacta telefonic pe copii a esuat, liniile fiind blocate. In grup se afla si baiatul prefectului de Bacau, Radu Catalin Mardare. "Nu stiu nimic despre Alexandru. Am incercat sa-l sun de mai multe ori, insa liniile telefonice erau ocupate. Sint ingrijorat si voi incerca sa-l contactez pina tirziu, sa vad ce-i cu el", ne-a declarat prefectul Mardare. Primul care a luat legatura cu fiica sa, in jurul orei 18.45, a fost Laurentiu Boca, tatal Mihaelei Boca, o adolescenta de 15 ani. Ea a sunat din Statele Unite si a povestit ca, ieri dimineata, 13 dintre cei 14 membri ai trupewi de teatru au plecat sa viziteze centrul orasului New York. Ei aveau in program sa urce si in celebra World Trade Center. "Cind au ajuns in gara, au nimerit exact intre primul si al doilea atac terorist si au prins exact momentul in care autoritatile inchideau portile de acces in Manhattan. Li s-a recomandat sa se urce in tren si sa mearga inapoi la centrul cultural, ceea ce au si facut", povesteste Laurentiu Boca. Parintii sint fericiti ca fetele si baietii lor au plecat mai tirziu de unde sint cazati si au intrat in New York dupa ce se pornisera evenimentele. ( E. M. ) Scandalul vizelor frauduloase pentru Italia: "cea mai grava situatie este cea de la Bucuresti" Subiectul principal pe care intreaga presa italiana si-a focalizat atentia ieri, pentru a doua zi, este scandalul in care sint implicate cel putin 15 reprezentante diplomatice ale Italiei, printre care si cea din Romania, care au luat mita pentru acordarea de vize in mod fraudulos la mai multe mii de persoane. De altfel, "Corriere della Sera" apreciaza ca "cea mai grava situatie este cea de la Bucuresti", unde ar exista cel putin patru sau cinci persoane anchetate si sute de documente de calatorie si sedere obtinute in schimbul unor sume de bani foarte mari. Mii de documente contrafacute se afla in colimatorul magistratilor italieni din Milano, Roma si din provinciile Calabria si Puglia, care merg pe urmele unor angajati corupti si ai unor intermediari. Delictele investigate merg de la abuz in serviciu si pina la favorizarea imigratiei clandestine, ambasadele si consulatele vizate fiind cele din Romania, Albania, Turcia, Rusia, Ucraina, Cuba, Etiopia, Pakistan, Algeria, Somalia, Argentina, Iran si Bosnia. Magistratii italieni au deschis cu mai bine de un an in urma zeci de anchete pentru a elucida aceasta uriasa afacere de coruptie, anchete care continua si in prezent. Vize pentru prostituate In privinta reprezentantelor diplomatice italiene din Kiev, Minsk si Sankt Petersburg, exista suspiciunea ca in spatele traficului ilegal cu vize s-ar afla mafia locala, care conduce traficul de prostituate spre restul Europei. Firul anchetelor duce la orase italiane, cum ar fi Rimini, unde sosesc cu avionul in fiecare saptamina zeci de tinere care au obtinut viza si permise de sedere de la consulate italiene datorita faptului ca in afacere s-au implicat persoane importante ce gestioneaza grosul traficului ilegal cu documente. Din acest punct de vedere, canalele prostitutiei sint alimentate de un aflux continuu de vize acordate in mod fraudulos. "Fetele" sau "protectorii" lor sint dispusi sa plateasca aproximativ 700 de dolari pentru o viza. La Rimini, anchetatorii au identificat citeva pensiuni in care sint plasate tinere in asteptarea plecarii spre alte destinatii, unde practica prostitutia. La Napoli, ar exista chiar un fel de agentie de plasare, gestionata de Camorra, mafia napolitana, care trimite prostituate in alte orase italiene si chiar in state din Uniunea Europeana. In ceea ce priveste Iranul si Turcia, situatia din acest punct de vedere reprezinta un capitol foarte delicat, anchetatorii suspectind ca, in unele cazuri, documentele ar fi fost utilizate de teroristi internationali. ISABELLA ALEXANDRESCU [37][pl.dll?rid=expresro] 