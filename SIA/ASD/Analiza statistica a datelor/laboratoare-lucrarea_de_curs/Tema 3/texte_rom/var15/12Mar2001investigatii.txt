 Din cauza ca autoritatile au hotarit sa-l scoata din orfelinat si sa-l integreze in familia care nu il doreste, Un agresor sexual bintuie pe strazile Capitalei Numarul boschetarilor care populeaza Capitala a crescut, de citeva zile, cu inca unul. Se numeste Virgil Cristian V. si are 20 de ani. Sta pe strada si doarme in canal sau prin scarile de bloc, dupa ce Directia de Protectie a Copilului a luat hotarirea de a-l scoate din camin si de a-l reintegra in familie. Si asta, desi mama lui spune raspicat ca nu-l doreste, ca habar nu mai avea de existenta lui. Cazul este simplu doar la prima vedere: un copil orfan isi regaseste familia dupa 20 de ani. Studierea cauzelor externarii naste insa intrebarea daca decizia este cea corecta. Cristian a fost trimis spre reintegrare, nu pentru ca are 20 de ani si nu mai e de mult copil, ci pentru ca este acuzat ca ar fi agresat sexual mai multi minori din centrul de plasament unde a crescut. Chiar daca el neaga, deocamdata, acuzele aduse. Directorul DPC Sector 1 recunoaste, in premiera, existenta cazurilor de abuz sexual in orfelinate Nici prea inalt, nici prea scund, murdar si mirosind deja a canal, a venit la redactia ziarului nostru sa reclame ca a fost dat afara din caminul unde a deschis ochii asupra lumii. Sta de 20 de ani in orfelinatul devenit centru de plasament si acum a fost aruncat in drum, desi este elev in clasa a XI-a la un liceu bucurestean cu profil agricol. Cristian sustine ca motivul real pentru care a ajuns pe strada il constituie faptul ca obisnuia sa acuze si sa sesizeze neregulile din camin: mincarea rece si fara carne, lenjeria rupta sau lipsa de haine. "La OPC, la guvern, la DPDC, peste tot am spus", ne-a declarat el. In mod oficial, motivul pe care i l-au prezentat cei de la orfelinat inainte de a ajunge in Comisia de protectie a fost ca i-au gasit mama. "Mama mi-a zis ca si uitase de mine. Ca, la nasterea mea, ea a semnat niste hirtii prin care ma dadea, spre adoptie, unor ambasadori din Franta. Si ca trebuia sa ma cheme Giuseppe. Dar eu nu vreau sa stau acolo. Nu au conditii, au doua camere si mai are doi copii, o fata de 16 ani si un baiat de 12. E casatorita a treia oara si risca sa-si destrame familia din cauza mea, ne-a declarat cu amaraciune Cristian. Prima oara am vizitat-o in decembrie anul trecut. Am sunat la usa si am intrebat: «Fiti amabila, aici locuieste familia V.?» M-am prezentat, m-a pupat, m-a imbratisat si mi-a spus «Continua-ti studiile, mai vii din cind in cind pe la noi». Nici vorba sa ma ia acasa". Si, totusi, Comisia pentru protectia Copilului din Sectorul 1, unde se afla si centrul de plasament din care provine, a decis reintegrarea lui in familie, "pentru ca practica perversiuni sexuale cu minori din centru", ne-a declarat sec Danut Ioan Fleaca, directorul Directiei de Protectie a Copilului din Sectorul 1. Acesta considera "cazul V." unul nefericit, dar spune ca decizia luata de comisie este cea corecta: "Nu-l mai puteam lasa acolo pentru ca reprezinta un pericol pentru cei mai mici. Cristian nu este singurul caz banuit de astfel de practici, ci doar primul caruia i-a fost gasita familia". Este pentru prima oara cind un reprezentant al autoritatii in domeniu recunoaste ca in orfelinate exista cazuri de abuz sexual. La dosarul intocmit pentru comisie sint atasate mai multe declaratii pe proprie raspundere ale citorva dintre minorii care sustin ca au fost victimele lui Cristian. "Ma supune la perversiuni sexuale... Ma forteaza sa fac lucruri urite, fara a ma putea impotrivi. Daca refuz, sint amenintat si chiar batut", sustine in declaratia sa un coleg mai mic de-al lui Cristian. Nu este exclus ca zvonul ca fiul ei a devenit pedofil sa fi fost una dintre cauzele pentru care mama nu l-a acceptat pe Cristian. "A avut o reactie negativa, spunind ca nu ea este de vina pentru ce a ajuns copilul ei, ci statul care nu a stiut cum sa-l creasca", adauga directorul DPC. Mama lui Cristian refuza sa-l ia acasa pe Cristian desi familia care-l va "adopta" pe baiat va primi un milion de lei pe luna, drept ajutor financiar pentru "gura" in plus. Abuzatorii si victimele lor au nevoie de terapie pentru a reveni la normal Declaratia directorului DPC privind acuzatia de abuz sexual adusa lui Cristian V. este sustinuta si de Rafila Sasca, directorul Centrului de plasament "Sf. Nicolae" de unde acesta provine. Ca explicatie suplimentara, directoarea a adaugat ca primul caz de abuz sexual descoperit in centrul cu pricina "s-a intimplat mai de mult, sa fie 10-15 ani. Au fost copii agresati de la virsta de 7 sau 8 ani". Directoarea orfelinatului este de acord cu masura de a-l da afara din camin pe Cristian, chiar daca acest lucru presupune sa alegi raul cel mai mic. Ce ramine nespus: acesti copii vor ajunge la rindul lor abuzatori, cum este posibil sa fie si Cristian. Pina nu de mult, nimeni nu s-a preocupat de aceasta problema si nimeni nu a tinut cont de faptul ca noua generatie de abuzatori si victimele lor au nevoie de terapie pentru a reveni la normal. Deocamdata, Cristian umbla pe strazi, ingrosind rindurile aurolacilor din Capitala. El refuza sa discute despre acuzatiile care i se aduc, negindu-le vehement. "O sa ajung un boschetar cu liceu. Cine a mai pomenit asa ceva?", se intreaba el disperat. MIHAELA BALEA Tatal "terminator", arestat Nicolae Balan este acuzat ca si-a stilcit in bataie copiii Adrian Scarlat, un baietel in virsta de numai doua luni, a fost internat in stare de coma, simbata, in jurul prinzului, la Sectia de pediatrie a Spitalului Judetean Ploiesti, cu traumatism cranian si leziuni grave ale toracelui - provocate prin lovirea cu un corp contondent. Medicii ploiesteni au fost ingroziti cind au constatat vinataile si ranile de pe corpul plapind al copilului. De la Cristian Stavarache, baiatul in virsta de patru ani care a fost batut de ambii parinti, cazul lui Adrian Scarlat, din comuna Bucov, este cel mai grav inregistrat in acest an. Cind a fost adus cu Salvarea, baietelul era insotit de mama lui. Ea le-a marturisit medicilor ca mezinul familiei fusese batut crunt de concubinul ei. Nicolae Balan (40 de ani) si Ana Scarlat (34 de ani) traiesc in concubinaj de mai multi ani si au doi copii: cel mare, in virsta de doi ani si jumatate - care a ramas infirm si mut in urma batailor repetate administrate de Nicolae - si Adrian, care se zbate intre viata si moarte, dupa ce a avut parte de acelasi tratament din partea tatalui sau. Din cauza viciilor lui Ni-colae - caruia ii placea sa "traga la masea" de cite ori se intorcea acasa si, apoi, sa-i aplice cite o corectie nevestei -, Ana era nevoita sa-si ia copiii si sa plece din locuinta pe care o imparte cu "socrii" ei. Bebelusul a fost izbit cu pumnii in cap si in torace Vineri, in jurul orei 11.30, Nicolae si Ana au inceput sa se certe, ca de obicei, din cauza lipsei banilor. Suparata, Ana si-a luat copilul mai mare si a parasit domiciliul, lasindu-l pe Adrian cu tatal lui. Femeia nu s-a gindit nici o clipa ca, atunci cind se va intoarce acasa, isi va gasi baietelul zbatindu-se, inconstient, in patul din camera lor. Iritat ca femeia l-a parasit din nou, Nicolae s-a apucat sa bea. Apoi si-a revarsat nervii asupra lui Adrian: l-a izbit de mai multe ori cu pumnii in cap si in zona toracelui. Pina cind, in pragul usii, a aparut mama lui, Constanta Balan, care a reusit sa-l potoleasca. Insa nici unul dintre ei nu s-a gindit sa cheme Salvarea pentru ca micutul sa primeasca primul ajutor. Rudele lui Nicolae Balan sustin insa ca si Ana ar avea partea ei de vina. Ei spun ca femeia a mai avut doi copii dintr-o relatie anterioara, pe care i-ar fi vindut si ca ar fi intentionat sa faca acelasi lucru si cu Adrian. Abia a doua zi, cind Ana Scarlat a revenit acasa, au fost sunati medicii de la Serviciul de Ambulanta Prahova, care l-au transportat pe Adrian la Spitalul Judetean Ploiesti. De aici, copilul a luat drumul Capitalei. A fost mai intii consultat de medicii de la Spitalul "Bagdasar". Pentru ca aici tomograful nu functiona, copilul a fost trimis la Spitalul de copii "Marie Curie". Micutul va ramine cu sechele pe viata Medicii de aici spun ca Adrian Scarlat se afla in stare critica. "Copilul are un edem cerebral de mari dimensiuni, iar investigatiile pe care le-am facut pina acum (punctia la nivelul coloanei vertebrale si nivelul hemoglobinei) arata faptul ca i s-a declansat o hemoragie pe creier. Tratamentul pe care il administram acum include perfuzii cu electroliti, antibiotice impotriva edemului cerebral si Fenobarbital", ne-a declarat dr. Mihai Munteanu, medic pediatru la Spitalul "Marie Curie". El este de parere ca baiatul va trai, insa va ramine cu sechele auditive, oculare sau de mers si cu probleme de adaptabilitate scolara. In momentul de fata, Adrian Scarlat este internat la Sectia de terapie intensiva a spitalului. Specialistii estimeaza ca, in urmatoarele 24 de ore, starea lui se va stabiliza. Ieri, procurorii de la Parchetul de pe linga Judecatoria Ploiesti au emis mandat de arestare pentru 30 de zile pe numele lui Nicolae Balan. El este acuzat de savirsirea infractiunii de rele tratamente aplicate minorului, fapta prevazuta de art. 306 Cod Penal si pedepsita cu inchisoare de la 3 la 15 ani. VIOLETA STOICA GETA ROMAN In Penitenciarul Jilava, doza de heroina se vinde cu 400.000 de lei Trafic cu droguri in puscarie Daca imaginea "dealerilor" de droguri prezenti la coltul fiecarei strazi din cartierele marginase ale Capitalei nu mai surprinde pe nimeni, faptul ca retelele acestui segment al crimei organizate au penetrat Penitenciarul Jilava (de maxima siguranta, conform clasificarii Ministerului Justitiei) ar trebui macar sa ii puna pe ginduri pe sefii Directiei Generale a Penitenciarelor. Potrivit unor surse confidentiale, in interiorul celebrei puscarii Jilava functioneaza, de sase luni, citeva retele de distributie a drogurilor (in special heroina), dintre care una este coordonata de Vasile Mitrache, zis "Studentu", celebrul cap al mafiei tiganesti din comuna Tunari, judetul Ilfov, incarcerat anul trecut pentru rapirea si sechestrarea unor femei. Nu se stie cum se pot petrece asemenea lucruri intr-o inchisoare de maxima siguranta, unde cadrele ar trebui sa fie la curent si cu programul mustelor din mincarea detinutilor. O explicatie ar putea exista: lupii sint paznici la oi. De ani intregi se vorbeste de complicitatea cadrelor, care aduc detinutilor tigari, telefoane celulare sau bauturi alcoolice (evident, nu gratis), insa nici DGP si nici Parchetul Militar nu au efectuat vreun control serios. In aceste conditii, existenta heroinei in celule n-ar trebui sa mai mire pe nimeni. In acelasi context, se pune intrebarea: care este rolul ofiterilor Serviciului Independent de Protectie si Anticoruptie (SIPA) de la Jilava? "Studentu": proxenet in libertate, traficant de heroina in puscarie Desi comertul cu droguri a aparut la Jilava de aproximativ sase luni, fenomenul a fost sesizat de catre cadrele penitenciarului abia in ianuarie 2001: in pachetul cu alimente trimis unui detinut s-au descoperit trei "bile" de heroina, ascunse in tigari. Femeia care adusese acel pachet a fost arestata imediat, iar cercetarile au fost continuate de politistii Directiei de Combatere a Crimei Organizate din IGP. Acesta a fost primul caz in care s-a demonstrat ca in Jilava se vinde heroina, desi mai multi detinuti fusesera internati in spital din cauza unor supradoze, cu mai multe luni in urma. Se vorbea despre existenta unor structuri organizate de traficanti de droguri, care distribuie stupefiante detinutilor narcomani. Insa pina la descoperirea celor trei doze nu a fost depistat nici un caz concret care sa ateste acest fenomen. Afacerea este destul de profitabila pentru ca, in inchisoare, heroina se vinde cu 300.000 - 400.000 de lei doza. Pretul este de 3-4 ori mai mare decit "afara". Dupa numai citeva zile de la descoperirea drogurilor ascunse in tigari, s-a gasit heroina in pachetul destinat lui Vasile Mitrache, zis "Studentu". Heroina (cinci "bile" care cintareau citeva grame) a fost gasita in interiorul unor bomboane fondante, ambalate in staniol. Pachetul fusese adus de catre o tinara din comuna Mihailesti, judetul Ilfov. Culmea: paznicii inchisorii nu au prins-o pe femeie, cu toate ca drogurile au fost descoperite imediat (ofiterii Serviciului Independent pentru Protectie si Anticoruptie primisera "pontul" cu citeva zile inainte). Fata a iesit din inchisoare si a disparut. Cazul a fost preluat de politistii Directiei de Combatere a Crimei Organizate. Telefoane celulare, tigari si bautura - de vinzare printre gratii, la suprapret Comertul cu bautura, telefoane celulare si tigari infloreste in celulele Penitenciarului Jilava, desi este strict interzis. Cu toate ca traficul nu ar putea exista fara complicitatea unor paznici, in ultimul timp, Directia Generala a Penitenciarelor si Parchetul Militar nu au facut nici un control serios. Deocamdata, circa 20 de detinuti de la Jilava au fost prinsi cu telefoane celulare, pe care le aveau la ei sau pe care le ascunsesera. Iata care este mecanismul aducerii celularelor in inchisoare, potrivit surselor noastre: un paznic primeste telefonul de la familia detinutului (serviciu pentru care ia o spaga de circa 1.000.000 de lei), iar apoi aparatul ajunge la destinatar. Telefonul este inminat direct sau prin intermediari acestuia. Banii dati ca spaga sint recuperati repede. Detinutul care are un telefon celular devine om de afaceri: pentru un simplu telefon acasa se platesc circa 200.000 de lei. Gardianul devine coruptibil in continuare, deoarece, daca refuza alte servicii, este amenintat cu denuntul. In afara telefoanelor, la mare pret sint tigarile si bautura: votca ieftina ("Saniuta", de exemplu) se vinde cu 200.000-300.000 de lei sticla de 500 de mililitri. De sarbatori, pretul se dubleaza. Un pachet de tigari "bune", care costa 14.000 de lei la chiosc, se vinde cu circa 40.000 de lei. Sau, este oferit in schimbul a trei pachete "Carpati". Colonelul Axinte reclama lipsa dotarii materiale Colonelul Laurentiu Axinte, comandantul Penitenciarului Jilava, recunoaste ca in celule se vind droguri. Are si o explicatie pentru lipsa de eficienta a paznicilor: la Jilava nu exista aparatura necesara pentru depistarea stupefiantelor. Nici macar un ciine dresat, care sa identifice pachetele in care sint ascunse narcoticele. "Este adevarat ca am avut citeva cazuri in care s-au descoperit droguri. Din pacate, noi nu dispunem de dotarea necesara pentru identificarea lor in pachete, ne bazam exclusiv pe munca informativa. Altfel, nu vad cum am putea proceda: nu pot nici sa distrug pachetele detinutilor, sa vad daca sint ascunse droguri in bomboane sau in pasta de dinti", ne-a declarat colonelul Axinte. DANIEL NEAMU PETRISOR CANA Basarabeanul "Colea" Raru, trimis in judecata pentru asasinatul din Padurea Snagov Procurorul care a instrumentat dosarul a murit, ieri, impreuna cu un coleg de-al sau, intr-un accident rutier La sfirsitul saptaminii trecute, procurorul criminalist Eduard Serbu, de la Parchetul Capitalei, l-a trimis in judecata pe Nicolae "Colea" Raru, unul dintre asasinii omului de afaceri Marin Padureanu, cunoscut camatar de lux al jucatorilor din cazinouri. Omul de afaceri Boris Mihai Offner, invinuit si el de moartea lui Padureanu, a fost arestat de Interpol in Canada, de unde urmeaza a fi extradat. Colea a marturisit numai dupa spovedanie La inceputul lunii octombrie 1999, in Padurea Snagov, intre Ciolpani si Complexul Pacea, a fost descoperit cadavrul unui barbat care prezenta urme vizibile de tortura. Dupa actele gasite asupra lui, s-a dovedit ca victima era Marin Padureanu. Citeva zile mai tirziu, in Piata Dorobanti a fost gasita si masina acestuia. Pe baza unor probe gasite in masina si asupra victimei, s-a descoperit ca el urma sa se intilneasca la "Brutaria Deutschland", cu un anume Mihai. Firele anchetei au dus la omul de afaceri Boris Mihai Offner, caruia Padureanu ii imprumutase circa 13.000 de dolari. Datornicul ii lasase gaj camatarului o masina Toyota. Offner apucase sa fuga din tara. Politistii au ajuns insa la soferul lui Offner, un basarabean, veteran in marina sovietica a Marii Negre. Nicolae Raru, zis "Colea" a fost retinut la Ploiesti. Adus la Bucuresti, el nu a recunoscut initial ca a participat la torturarea si asasinarea lui Padureanu. Dupa ce procurorul Serbu i-a adus un preot sa se spovedeasca, Colea a marturisit in scris ca l-a dus pe Padureanu, impreuna cu Offner, in Padurea Snagov. Dupa aproape un an de la "spovedania" lui Colea, Mihai Offner, pe numele caruia era emis un mandat de arestare, a fost retinut de Interpol in Canada. Din cauza birocratiei, Offner nu a fost nici pina in prezent extradat. CHRISTIAN LEVANT Ultima ora Eduard Serbu, procuror criminalist la Parchetul Capitalei, si Marius Serb, procuror la Parchetul Reghin, au murit simbata noaptea, in jurul orei 24.00, intr-un accident rutier petrecut in comuna Valea Mare, din judetul Arges. In masina implicata in accident se mai aflau o tinara si prietenul acesteia. Eduard Serbu a murit cu numai citeva zile inainte sa implineasca 27 de ani. Edi era unul dintre cei mai competenti procurori din Parchetul Capitalei. Printre cazurile pe care le-a instrumentat se numara asasinatele de la Lacul Morii si Gara 16 Februarie. ( D.N.,P.C.,C.L. ) In loc sa prinda ucigasii lui Sasa Disici, Politia isi consuma energia pacalind ziaristii Noaptea trecuta a fost o forfota neobisnuita in sediul Politiei Timis. Cadrele de politie au fost chemate la o ora foarte tirzie, iar curtea inspectoratului era plina de masini. Informatiile noastre confirmau faptul ca, in noaptea de simbata spre duminica, cei trei criminali urmau sa fie arestati. Ceea ce s-a petrecut insa, este de domeniul comediei mute. Ofiterii de politie au parasit curtea IPJ, pe jos sau cu masinile de serviciu, cite unul, fara sa spuna nici o vorba presei care astepta actiunea de capturare cu sufletul la gura. La ora 23.40, motoarele masinilor din interior au pornit, gen. Toma Zaharia a parasit in tromba sediul politiei timisene, iar doua autoturisme Vento s-au strecurat si ele pe o iesire laterala, indreptindu-se spre o directie necunoscuta. Am inceput urmarirea autoturismelor in care se aflau opt lucratori DIAS care ne-au plimbat, pret de citeva minute, prin centrul Timisoarei, dupa care, la un semafor, au demarat in viteza pe culoarea rosie si s-au indepartat imediat. I-am regasit totusi destul de repede, dar ne-am dat seama ca ceea ce se intimpla este o joaca cu presa si nicidecum actiunea mult asteptata. Am renuntat sa mai urmarim masinile politiei in momentul in care, din autoturismul B-13-MIU, un luptator DIAS ne-a facut un gest obscen cu degetul. Este greu de inteles atitudinea conducerii IPJ Timis in astfel de situatii. In ultimele nopti, reprezentantii presei au pindit ore interminabile, la poarta Inspectoratului de Politie, inceperea actiunii de capturare a criminalilor. Daca prin prezenta noastra acolo am deranjat, este un lucru pe care nu ni l-a spus nimeni, nici macar adjunctul Zaharia, cel care coordoneaza operatiunile de la Timisoara. Au mai trecut doua zile, iar criminalii politistului Disici sint tot in libertate, spre disperarea cetatenilor care nu se simt in siguranta. SERGIU MIAT Patronul "telefonului cistigator", arestat Un cetatean francez, rezident in Bucuresti, este cercetat de politie pentru ca ar fi inselat mai multe persoane prin intermediul liniilor telefonice inchiriate. Escrocheria s-a derulat in perioada august 2000 - ianuarie 2001. Politistii au stabilit ca Jean Luc Landes (40 de ani), patronul firmei "ZXY" SRL, a expediat in mai multe orase din tara, pe adresele unor persoane alese intimplator, pliante tipizate prin care destinatarii erau anuntati ca sint cistigatorii unor premii in valoare de 350 - 2.500 de dolari. Dar, pentru a intra in posesia "premiului", "cistigatorul" trebuia sa sune la un numar de telefon cu suprataxa. "Dupa aceasta convorbire (conorm verificarilor Garzii Financiare) trebuia sa achite prin mandat postal 1.100.000 de lei, reprezentind "cheltuieli administrative" pentru o excursie in valoare de 1.200.000 de lei. Astfel, sustine politia, francezul si RomTelecom au obtinut venituri in valoare de 6.200.000.000 de lei. Insa nici unul dintre "cistigatorii confirmati" nu si-a primit premiul. Iar banii au fost schimbati in valuta (74.000 de dolari) si transferati in Cipru, in beneficiul firmei Lifo Limited Nicosia, reprezentind "drept de utilizare a licentei pentru sistemul de joc in Romania". Landes a fost arestat, politia continua cercetarile. DANIEL NEAMU PETRISOR CANA Fiul fostului sef al Biroului Interpol, arestat Plutonierul-major Cristian Gabriel Troneci, angajat al Serviciului de Evidenta Informatizata a Persoanei Bucuresti, fiul fostului sef al Biroului National Interpol, a fost arestat, saptamina trecuta, dupa ce s-a descoperit ca era implicat in trafic cu pasapoarte false. In urma unor verificari intreprinse de cadrele sectorului Pasapoarte Bucuresti, la sesizarea Serviciului de Combatere a Crimei Organizate din Politia Capitalei, s-a stabilit ca subofiterul savirsise "grave abateri de la deontologia profesionala si primise foloase necuvenite", a informat Directia Generala de Evidenta Informatizata a Persoanei (DGEIP). Cazul a fost preluat de Parchetul Militar. Cristian Gabriel Troneci a recunoscut implicarea in eliberarea unor pasapoarte false si faptul ca avea un om de legatura care-i furniza clienti, sustin surse din politie. Consiliul de Judecata al DGEIP a analizat "cazul Troneci" in procedura de urgenta si a propus trecerea in rezerva a subofiterului. Vineri, masura a fost aprobata de seful DGEIP. Potrivit DGEIP, la alte trei servicii s-au primit sesizari cu privire la eliberarea unor certificare de inmatriculare, pentru masini furate, cu incalcarea prevederilor legale, si au fost demarate cercetari. ALINA GRIGORE Fii de politisti alimenteaza crima organizata Cristian Gabriel Troneci, fiul fostului sef al Biroului roman Interpol, Vasile Troneci, este doar una dintre ultimele "piese" din seria de beizadele ale sefilor din politie ajunse dupa gratii. Dupa 1989, prima odrasla de inalt ofiter de politie care "a calcat pe bec" a fost fiul generalului Corneliu Diamandescu. Diamandescu jr. a fost capul primei retele de trafic cu masini de lux furate. In 1996, pe criterii mai mult sau mai putin politice, au aparut in presa articole scandaloase despre fiii generalului Pitulescu si despre fiul generalului Florea, care a fost retinut la Constanta si a fost cercetat penal. Dupa 1996, au cazut in plasa infractionalitatii multi fii de colonei si generali de politie. Unul dintre acestia - fiul generalului Constantin Matei, adjunctul fostului sef al Politiei Romane. El insusi politist, lt. Sorin Matei a fost arestat si trimis in judecata pentru sechestrare de persoane si pretinderea unei sume de bani in schimbul eliberarii. Pentru o fapta la fel de grava (complicitate la asasinarea copilului Abbas Duraid Josef) a fost judecat si condamnat la 20 de ani de puscarie Octavian Cojocea, fiul col. Gheorghe Cojocea, fostul sef al jandarmilor din Brasov. Au mai fost implicati in diverse scandaluri fiul generalului Dan Ioan, de la Politia Baia Mare, fiul colonelului Viorel Dobra, de la Hunedoara, fiul colonelului Gheorghe Capsuna, fostul sef al Politiei Fetesti. In legatura cu implicarea in contrabanda cu masini a fost mediatizat cazul lui Cosmin Bolosin, fiul colonelului Traian Bolosin, din Serviciul Cabinet al IJP Timis, retinut in flagrant in 1998, in afacerea "Meosu". Fiul colonelului Ion Soricica, fostul sef al Brigazii de Politie Rutiera a Capitalei, a fost vazut la volanul unei masini furate din Italia si in compania unor personaje din lumea interlopa. In prezent, cel mai grav pare a fi cazul lui Alexandru Gaina, fiul colonelului Gaina, seful de cadre al serviciului de informatii al MI (UM 0962). Alexandru Gaina, prieten cu hotul de masini Radu Bolgiu, este cercetat in mai multe dosare pentru furt de autoturisme, viol si furt din locuinte. Din gasca lui Alexandru Gaina face parte si un anume Soare, fiul unui fost ofiter de politie de la Constanta. O ultima isprava a lui Gaina: un grav accident de circulatie comis cu o masina furata. El a fost dat in urmarire generala. CHRISTIAN LEVANT [19][pl.dll?rid=expresro] 