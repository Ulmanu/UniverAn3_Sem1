 Dupa o lunga asteptare Natalia Oreiro, la Bucuresti Daca pina acum pe vedeta uruguayana Natalia Oreiro (24 de ani) ati vazut-o doar pe micul ecran, astazi aveti prilejul de a o vedea, in direct, pe platourile de filmare ale postului TV "Acasa". Ea soseste in Romania, va fi cazata la Hotel Sofitel si va sustine trei concerte, la Bucuresti (pe 14 si 15 martie) si Timisoara (17 martie). Mai mult ca sigur, ziaristii vor fi cu ochii pe ea, pentru a o cunoaste si in viata de zi cu zi. De la ora 20.00, timp de un ceas, ea este invitata prezentatoarelor Corina Danila si Mihaela Tatu, dupa care va fi invitata intr-o editie speciala, la "Chestiunea zilei cu Florin Calinescu", incepind cu ora 22.00. SIMONA ECOVOIU Janine de Bucharest Simbata dupa-amiaza, la o ora anonima, cind oamenii isi fac siesta, a fost invitata la emisiunea "Arca Marinei" de pe Romania 1, Janine Stefan Sarbu. Emisiunea, din care ieri s-a difuzat numai prima parte, s-a desfasurat la Hotel Marriott, din Bucuresti, intr-o sala fastuoasa, probabil, astazi, cea mai luxoasa din Bucuresti. Pe unul dintre pereti se afla o poza a invitatei, de dimensiuni nefiresti de mari si cam neadecvata decorului, gen Marele Gatsby. Impreuna cu Janine au venit aproximativ 200 de invitati, personalitati marcante sau foarte cunoscute, din Bucurestiul de azi. In deschiderea programului, atit moderatoarea Marina Almasan, cit si invitata au comentat pe larg faptul ca Janine este timida, mai exact ca "nu este un om de televiziune". Cu toate acestea, emisiunea a inceput, si inca in forta. Cu Razvan Theodorescu, ministrul culturii, care a declarat emotionat ca datorita invitatei s-a simtit mindru ca este roman si "cultura are numai de cistigat" datorita creatiei doamnei Sirbu. De altfel, conform cuvintelor emotionate si emotionante ale rectorului Universitatii PRO, care a si comentat o sumara parada de moda din opera invitatei, asemanind hainele cu tablourile lui Toulouse Lautrec, eclipsa totala de Soare de anul trecut "a avut cu totul alte valente" datorita spectacolului oferit de Janine si, mai ales, "datorita piramidei". Totul a inceput la "Tinara Garda" A urmat o perioada mai lirica. Artista si-a prezentat copilaria, "frumoasa si linistita", pasiunea ei de a imbraca papusile, venita poate si din familia de croitori din care se trage. Janine a mai spus ca a primit o educatie foarte riguroasa si ca, la scoala, era ceea ce s-ar putea numi "o tocilara". Iar in viata de zi cu zi tatal ei a fost foarte sever. "La ora noua usa casei se inchidea" si ea nu putea veni mai tirziu acasa. A fost evocat si inceputul ei ca manechin la Intreprinderea "Tinara Garda", unde tatal lucra ca maistru. Intr-o zi a lipsit un manechin si Janine a fost invitata sa participe in locul ei la o parada de moda. Mult mai tirziu, in anul 1988, la o alta parada de moda regizata de Adrian Sarbu, acesta i-a dat ideea invitatei de simbata sa-si prezinte propriile creatii. Atunci si mai tirziu, in decursul anilor, a fost impresionata de Adrian Sarbu pentru ca, "desi calitatile lui sint greu de sintetizat in cuvinte", are o cultura vasta, bun simt, ai ce vorbi cu el, este un om puternic si luptator (ca si ea). In ciuda aparentelor, Janine a mai spus despre sotul ei ca "este un mare romantic si are un mare caracter". Un mic moment de relaxare l-a constituit dorinta Marinei Almasan de a afla de ce doamna Sarbu are unghia mare la degetul mic cu un inel agatat de ea. "O fita", a raspuns artista. Din nou s-a ajuns la dragostea cu Adrian Sarbu. Aceasta s-a concretizat intr-o prima propunere, materializata intr-un inel de logodna chiar in ziua cind Janine a implinit 30 de ani. "Un moment greu pentru orice femeie", dupa cum a marturisit creatoarea de moda. La virsta de 31 de ani, moment si mai greu, a venit inelul mult asteptat si, la data de 5 septembrie 1998, o "nunta de vis" la Slatioara, in zona Horezu. Nunta a fost povestita, cu obiceiuri romanesti, cu grindina si ploaie cu tot, de catre scriitorul Dinu Sararu, un fel de parinte si nas al tinerilor casatoriti si de catre nasul oficial, ministrul de externe Mircea Geoana. "Iti multumim ca existi" Pe acest fond emotionant, artistei i s-a oferit un partener de vals, in persoana unui tinar balerin. Janine s-a codit sa danseze, pe motiv ca nu este imbracata adecvat, dar imediat i s-a atasat, peste tinuta ei, o fusta. Ea s-a mai codit din cauza tocurilor foarte inalte (10-12 cm), prilej cu care a marturisit ca poarta tocuri la fel de mari si la papuci, in intimitate. Deodata, a inceput sa cinte Loredana Groza. Melodia "Misterul meu il stii" a imprastiat emotie, ochii invitatei umezindu-se. Loredana a defilat prin salile Hotelului Marriott, fiind tot timpul filmata. Ea si cadrul, deosebit de luxos, au dus cu gindul la filmul "Titanic", in secventele cind se prezentau interioarele somptuoase ale vasului. Mai tirziu, actorul Horatiu Malaele, dupa ce a spus ca "Janine este ce-i place cel mai mult la Adrian Sarbu" i-a dedicat o poezie, "cu ajutorul lui Emil Brumaru" si "i-a multumit ca exista". La interventia Marinei Almasan care dorea ca Janine sa fie definita printr-o melodie, Johnny Raducanu a raspuns ca ar trebui sa o impuste pe moderatoare pentru aceasta intrebare. Dar si marele muzician, ca si Razvan Theodorescu, a marturisit ca datorita invitatei, "Janine de Bucharest", care este frumoasa in interior si in exterior s-a simtit mindru ca este roman. Dupa ce a cintat, Johnny Raducanu i s-a adresat artistei in cuvinte cu iz eminescian "ce-ti doresc eu tie, dulce Janine". Prima parte a emisiunii s-a incheiat in favoarea unui prozaic meci de fotbal. Ni s-a promis ca simbata viitoare vom vedea urmarea. LIVIU GHEORGHIU Canalul Romania 1 si-a lansat noua grila Cu programe reincalzite nu se face primavara Ici, colo un tampon-doua de pudra, pe alocuri putina crema contra ridurilor si, in sfirsit, citeva picaturi de sampon revigorant contra caderii audientei si matretei de fond a grilei, cam asta ar fi nota generala a primenirii de primavara a postului national Romania 1. Asadar, simbata, la Teatrul Odeon, am fost "Martorii" "Ploii de stelute" din TVR Stela Popescu, Iuliana Marciuc Posea, Raluca Moianu, Andreea Marin, Catalin Stefanescu, Cosmin Ionescu, Ovidiu Uscat, Constantin Trofin s.a. si-au prezentat, rind pe rind, ofertele: toate-s vechi si vechi is toate In rest, are noua grila loc pentru toti: Ion Besoiu s-a aciuat la batrinete cu o emisiune-concurs, "Debut 50 plus", un show al virstnicilor talentati, in timp ce, la polul opus, vor ginguri stelutele ("Ploaia stelutelor") Fanii serialelor "Twin Peaks", si "Dosarele X" au un motiv serios sa le sara inima din piept: Romania 1 ne ofera un serial romanesc (par)anormal, "Martorii"! Gratie lui Cosmin, simpaticul pusti de la "Familia... Corect!", am aflat si definitia avizata a multhulitelor manele: "Gen muzical de influenta turceasca care se caracterizeaza prin folosirea incorecta a limbii romane" Aparitia Geaninei Corondan si a trupei Quartz pe scena Odeonului a scos in evidenta, asemenea unui fard bun aplicat prost, zbirciturile unui post impietrit Lui Titus Munteanu, directorul Romania 1, un ochi ii ridea si altu-i plingea. Unii din TVR vorbesc despre el ca despre "cel care-a fost printre noi si-acum va fi al lui Lazarov" "Frumoasa" Andreea Marin a reusit, cu un trandafir galben, sa-i smulga un zimbet "bestiei" Cristian Tudor Popescu. In acest punct emotionant al spectacolului, am aflat ca "bestia" i-a fost alaturi in anumite momente grele ale vietii. Cristian a incurajat-o telefonic si i-a daruit o videocaseta cu filmul lui Nikita Mihalkov, "Fara martori". Acel film, o conversatie de-o noapte dintre o femeie si fostul sot, a remontat-o pe Andreea. Da, Andreea, si-a coborit Cristian privirile, pentru ca "eu cred ca sub infatisarea ta perfecta se ascunde surprinzator de multa substanta umana". The end. RADU MEIROSU Razvan Theodorescu cumpara din bani publici Brancusi, la pret de specula Desi in muzeele nationale mai exista doua exemplare din sculptura "Cap de copil", ministrul culturii vrea un al treilea, la suprapret La citeva luni dupa ce "Domnisoara Pogany" i s-a scurs realmente "printre degete" si a disparut peste hotare, statul roman, reprezentat de Ministerul Culturii si Cultelor, este gata sa plateasca 400.000 de dolari pentru sculptura "Cap de copil", o alta lucrare brancusiana aflata acum intr-o colectie particulara. Vom incerca sa demonstram in continuare ca, desi ministrul Razvan Theodorescu este dispus sa-si depuna demisia daca nu va obtine banii necesari pentru aceasta achizitie, "Cap de copil" nu reprezinta o prioritate absoluta. Si asta pentru ca, la ora actuala, exista in doua muzee romanesti alte doua exemplare autentice ale aceleiasi lucrari. "Prima strigare" a ministrului culturii: 2 milioane de dolari! Cu ocazia lansarii la Academia Romana a Programului National "Anul 2001 - Anul Brancusi", Razvan Theodorescu si-a anuntat intentia de a achizitiona sculptura "Cap de copil" la pretul de 2 milioane de dolari. Este vorba despre lucrarea aflata in colectia particulara a sotilor Elsa si Radu Miclescu. In aceeasi zi a avut loc si reuniunea comisiei de experti si reprezentanti ai Ministerului Culturii, care urma sa stabileasca daca si la ce pret se poate face achizitia. Este de neinteles pe ce se baza Razvan Theodorescu atunci cind vorbea despre 2 milioane de dolari, din moment ce proprietarii au oferit lucrarea Muzeului National de Arta pentru suma de 450.000 de dolari, iar expertii i-au stabilit pretul la 400.000 de dolari. Expertul de arta Petru Romosan ne-a declarat ca, in urma cu doua luni, proprietarul ii ceruse, printr-un intermediar, pentru aceeasi lucrare, suma de 400.000 dolari. Expertul Romosan cunoaste ca, in urma cu sase luni, proprietarul lucrarii era dispus sa o vinda unui important colectionar privat pentru doar 200.000 de dolari, insa acesta nu le-a oferit decit maximum 60.000 de dolari. Este foarte probabil ca proprietarul "Capului de copil" a majorat pretul, sub influenta generozitatii Ministerului Culturii care, sub conducerea lui Ion Caramitru, a cumparat lucrarea "Supliciu" cu suma de 500.000 de dolari, desi numerosi experti au evaluat-o la 60.000 de dolari. Oferta colectionarului privat pare sa reflecte pretul real al lucrarii, tinind cont ca ea face parte din creatia de inceput a lui Brancusi, care nu atinge cotele ametitoare ale lucrarilor sale consacrate. Interesanta ramine doar aceasta modalitate de supraevaluare, prezenta atit in cazul lucrarii "Supliciu", cit si in cel al "Capului de copil", chiar daca cele doua opere sint achizitionate in vremea unor guvernari diferite. "Unicatul" exista in alte doua exemplare autentice Referindu-se la achizitionarea lucrarii "Cap de copil", Razvan Theodorescu a afirmat, martea trecuta, intr-o declaratie citata de Mediafax: "Am decis singur acest lucru. Este unul dintre acele cazuri in care stii sigur ca o actiune de acest fel nu poate fi respinsa. De altfel, Ministerul Finantelor a auzit declaratia mea in legatura cu faptul ca vom achizitiona orice Brancusi autentic si toti membrii Cabinetului au fost de aceeasi parere". Departe de noi gindul de a contesta "Cabinetului" calitatile de expert in Brancusi. Vrem doar sa-i aducem la cunostinta ca, la ora actuala, in Romania mai exista inca doua exemplare autentice ale aceleiasi lucrari. Una dintre acestea, "Cap de copil" - bronz patinat, 34,5 cm x 22,5 cm x 18,6 cm - se afla actualmente la Muzeul National de Arta. Acest exemplar a fost turnat, la fel ca si cel din colectia Miclescu, in atelierul lui Claude Valsuani si expus prima data la Ateneul Roman, cu ocazia Salonului Oficial din 1912. De aici a fost cumparat de colectionarul V.G. Mortun. Turnat in atelierul lui A. A. Hebrard, cel de-al doilea exemplar se afla actualmente in Muzeul de Arta Craiova si a facut parte, initial, din colectia numismatului Victor N. Popp. Alaturi de exemplarul aflat in colectia sotilor Miclescu, acestea sint singurele turnate dupa un model realizat de Brancusi din ghips, in anul 1906. Este interesant ca originalul din ghips, prezentat in catalogul "Brancusi" - Natalia Dumitresco si Alexandre Istrati -, la pozitia 34A, a fost vindut in anul 1993, la Paris, unui colectionar japonez pentru 305.000 franci, echivalentul a aproape 50.000 dolari. Din punct de vedere tehnic, specialistii accepta ca primele 12 exemplare turnate dupa modelul original (chiar si dupa moartea artistului, care nu-si mai poate da acordul personal) sint considerate drept piese originale. Nimeni nu critica intentia Ministerului Culturii si Cultelor de a achizitiona toate lucrarile autentice ale lui Brancusi. Totusi este aproape evident ca cei 400.000 de dolari care vor fi platiti pentru o lucrare care deja se afla in tara in alte doua variante autentice ar putea fi folositi cu mult mai eficient. De exemplu, pentru finalizarea restaurarii casei lui Brancusi de la Hobita. VASILE SURCEL RADU MEIROSU Ion Caramitru, fost ministru al culturii: "Nu cunosc nimic despre «Cap de copil»" Fata de intentia lui Razvan Theodorescu de a cumpara "Capul de copil", fostul ministru al culturii, Ion Caramitru, ne-a declarat: "Nu cunosc nimic despre «Cap de copil»". Intrebat despre pretul si conditiile in care, pe timpul ministeriatului sau, a fost achizitionata lucrarea "Supliciu", Ion Caramitru a afirmat ca suma de 500.000 de dolari a reprezentat un pret bun. Ca sa intareasca acest argument, el a adaugat: "In iulie 2000, Casa de licitatii «Sothebys» a vindut o opera brancusiana, «Capul lui Apollinaire», pentru suma de 1.100.000 dolari, pretul de pornire fiind de 600.000 dolari". Razvan Theodorescu, ministrul culturii si cultelor: "Intentionez ca, in mandatul meu, orisice piesa a lui Brancusi sa fie achizitionata" Contactat telefonic si intrebat de ce tine mortis sa achizitioneze inca un "Cap de copil", din moment ce in tara mai exista inca doua exemplare autentice ale acestei lucrari, Razvan Theodorescu ne-a raspuns: "Intentionez ca, in vremea mandatului meu, orisice piesa a lui Brancusi sa fie achizitionata. Dat fiind ca in tara se gasesc mai putine opere brancusiene decit afara, cu atit mai mult trebuie sa achizitionam aceste opere". Petru Romosan: "Razvan Theodorescu va fi pus in fata unei oferte colosale" "Dl ministru Razvan Theodorescu este atit de hotarit, incit lasa impresia ca intentioneaza sa faca achizitia din banii personali. Imbogatirea patrimoniului national nu se face cu o idee simpla si fixa. Nici un muzeu din lume nu cumpara opere de mina a doua, la pret de capodopere. In plus, la un asemenea anunt magaloman, domnul ministru risca sa se trezeasca cu o oferta colosala. Colectionarii americani ii vor ceda dlui ministru adevarate capodopere brancusiene daca preturile vor fi atractive. Nu stiu daca bugetul ministerului va face fata. Pot sa il anunt ca o galerie pariziana ofera deja la vinzare patru fotografii-autoportrete originale ale lui Brancusi". PETRU ROMOSAN scriitor si expert de arta Dupa gripa ne paste astenia De fiecare data, primavara aduce astenie, care se face simtita "prin lentoare in gindire si in activitate, aparitia senzatiei de oboseala la cele mai mici eforturi fizice sau intelectuale, o dispozitie mai labila si depresie, inapetenta", ne-a declarat prof. dr. Florin Tudose, medic psihiatru la Spitalul Universitar Bucuresti. Astenia nu se corecteaza prin somn prelungit, cum am fi tentati sa credem, si afecteaza pina la 25 la suta din populatia adulta (cu predilectie femeile). Medicii specialisti afirma ca, de fapt, ceea ce numim astenie de primavara este doar o depresie sezoniera, care apare atit la inceputul, cit si la sfirsitul sezonului rece. Exista si false astenii provocate de infectiile respiratorii, in special de gripa. "In perioada de dupa boala, pacientii pot avea stari de astenie si distonie neurovegetativa - transpiratii, palpitatii, dureri de cap etc.", a completat dr. Tudose. Este foarte important de stiut faptul ca sub simptomele asteniei se pot ascunde semne ale unor boli grave care, netratate, pot duce la complicatii. Specialistii sfatuiesc populatia sa se prezinte la medicul de familie pentru a se evita imbolnavirile subite. "Se recomanda asigurarea unui somn suficient, miscare in aer liber, evitarea stimulentelor si o alimentatie rationala", a precizat dr. Florin Tudose. Sigur ca soarele va stimuleaza sa va petreceti citeva ore la o terasa, "la o bere". Nu va lasati pacaliti! O dieta cu cit mai putin alcool si cit mai multe zarzavaturi, legume si fructe ajuta la depasirea sindromului astenic. TATIANA DABIJA Pe scurt Un sofer beat a intrat cu basculanta in caminul cultural O autobasculanta condusa de clujeanul Nicolae Plesa, in virsta de 31 de ani, a intrat simbata seara, in jurul orei 22.50, in caminul cultural din localitatea Luna de Sus. Soferul autobasculantei se gasea intr-o avansata stare de ebrietate in momentul producerii accidentului. Dupa ce a facut citeva manevre pentru a-si delecta pasagerii, Nicolae Plesa a pierdut controlul volanului si a intrat frontal in cladirea caminului cultural unde a distrus stilpii de sustinere si unul dintre pereti. In uma impactului, Ioan Costea, 30 de ani, si Martin Nagy, 39 de ani, pasageri in autovehicul, au suferit fracturi multiple la ambele gambe si au fost transportati la Clinica Chirurgie 1. Pagubele produse in urma acestui accident se ridica la peste 300 de milioane de lei, la care se adauga si cele suferite de autobasculanta care a fost distrusa in proportie de 60%. Politia efectueaza cercetari pentru a stabili alcoolemia lui Nicolae Plesa in momentul producerii accidentului. ( M. S. ) Copil mutilat de un ciine-lup Un ciine-lup fioros a mutilat ieri dimineata un copil de trei ani, in timp ce se plimba cu bunica lui pe o strada din Iasi. Atras de animalul care statea linga gardul unei case, Mihaita s-a desprins de bunica si a fugit catre ciine. Deodata, ciinele, care statea linistit, a sarit si a muscat baietelul de fata, inainte ca bunica sa poata interveni. Imediat baietelul a fost adus la Spitalul de Boli Infectioase, pentru profilaxia antirabica, dupa care a fost transportat la Clinica BMF a Spitalului "Sf. Spiridon" Iasi, pentru a i se prinde in copci pielea smulsa. ( C. D. ) Podul de la Predeal, in pericol Pe podul de la iesirea din Predeal spre Bucuresti, ieri la prinz, pe DN 1, circulatia s-a desfasurat dificil, pe cite o jumatate de cale in fiecare sens. Placa de beton a podului care traverseaza calea ferata este puternic degradata. Preventiv, politistii de la Circulatie recomanda si celorlalti soferi sa foloseasca rutele ocolitoare Brasov - Sacele - Cheia - Ploiesti (DN 1A) sau Predeal - Risnov (DN 73A). ( C. C. ) Apel umanitar Alexandra Stoica este o fetita in virsta de numai 11 ani, care sufera de o maladie foarte grava ce nu se poate trata in Romania. Costul tratamentului in strainatate depaseste suma de 100.000 USD. Viata micutei poate fi salvata cu sprijinul dumneavoastra. Cei care doresc sa contribuie la stringerea sumei necesare sint rugati sa contacteze familia la numerele de telefon: 094.421.051 sau 320.28.23. Conturile umanitare sint deschise la BRD-Sucursala Vacaresti: - pentru sumele in valuta: 251100296108672 - pentru sumele in lei 251100996108672. [17][pl.dll?rid=expresro] 