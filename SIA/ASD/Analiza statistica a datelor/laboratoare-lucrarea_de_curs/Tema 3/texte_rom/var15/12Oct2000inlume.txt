 Pedepse grele pentru voyeuristii americani Sase luni de inchisoare pentru filmare intre picioare Exasperate de inmultirea cazurilor de voyeuristi care nu numai ca se uita sub fustele femeilor, dar si imortalizeaza pe caseta video cele vazute, autoritatile statului american Ohio pregatesc adoptarea unui proiect de lege prin care infractorii de acest gen vor fi pedepsiti, transmite AFP. Initiatorul proiectului este un deputat care s-a scandalizat dupa ce un voyeurist gasise de cuviinta sa filmeze sub fustele femeilor strinse la un festival religios. Individul arestat a marturisit la ancheta ca a reusit sa filmeze intr-o singura zi sub fustele a 13 femei. Video-voyeuristii difuzeaza pe Internet aceste filme, care sint facute din unghiuri care dezvaluie cit mai mult din partile intime ale victimei. Noua legislatie prevede o amenda de o mie de dolari si sase luni de inchisoare. RUXANDRA RARES In cadrul proiectului Internet Teaching Program, Americanii se instruiesc cu profesori romani Ambasadorul Statelor Unite la Bucuresti, James Rosapepe, a anuntat primul mare succes al programului de educatie prin Internet, denumit Internet Teaching Project, program lansat in primavara. Profesorii universitari romani Ioan Jurca si Ioan Salomie, care au revenit de la cursul de pregatire organizat de University of Maryland, au inceput sa predea prin Internet studentilor din Maryland, din centrele universitare din Timisoara si, respectiv Cluj, unde-si desfasoara activitatea, se arata intr-un comunicat al Ambasadei SUA la Bucuresti. Cei doi profesori au fost selectati sa sustina un curs pentru alti 14 profesori romani, care vor absolvi in decembrie si vor putea sa inceapa, la rindul lor, predarea cursurilor prin Internet."Eu pregatesc acum 30 de studenti, cu virste intre 19 si 64 de ani, si nu l-am vazut decit pe unul dintre ei. Si asta pentru ca mi-a trimis prin e-mail poza lui. Stiu, insa, ca majoritatea studentilor mei au cele mai variate profesii, de la vinzatori de magain pina la manageri de retea. Toti au vrut sa invete programare Unix si Shell, asa ca iata-ne acum impreuna, intr-o clasa virtuala", a spus profesorul Jurca. ISABELLA ALEXANDRESCU Un Don Juan contemporan Profesorul de sex Un lector universitar s-a culcat cu 90 de studente intr-un an, punindu-le note pentru "prestatia" in pat Un lector universitar din Marea Britanie a facut sex cu nu mai putin de 90 dintre studentele sale si nenumarate alte femei din rindurile personalului universitatii, femei carora le-a acordat toata atentia, intocmindu-si chiar un caietel de observatii, in care, pe linga alte remarci de ordin "tehnic", le punea si note pentru "prestatia" in pat, se arata intr-un material aparut in "Daily Star". Russel Griffiths, de la University of Lincolnshire and Humberside, obisnuia sa-si "apropie" studentele, carora le promitea note mai mari la examene, in schimbul unor "mici servicii", asupra carora cadeau de acord ulterior. Nici una dintre fetele care au acceptat sa faca sex cu profesorul nu stia ca acesta, fire meticuloasa, pierdea ore in sir, dupa aceea, pentru a scrie un studiu al actului, intr-un caietel cu titlul generic "Istoria sexuala a profesorului Russel Griffiths". Adevarat Don Juan local, Griffiths, in virsta de 36 de ani, a sedus cel putin trei femei din personalul universitatii, printre care si una dintre bibliotecare. Deoarece tentatiile erau mari, iar timpul scurt, profesorul prefera sa aiba mai multe relatii in paralel, ajungind sa se descurce chiar si cu patru-cinci amante deodata. Monstrul sexual isi santaja victimele Obisnuit cu gindul ca este irezistibil, profesorul nabadaios facea adevarate crize in cazul in care era refuzat, iar nefericitele care nu se aratau interesate de farmecele sale deveneau imediat inamici de prim rang, impotriva carora Russel desfasura adevarate campanii de intimidare. Acesta era unul dintre marile secrete ale profesorului, pastrat cu strictete, alaturi de un al doilea, la fel de grav, si anume ca isi intocmise un curriculum vitae fals, numai pentru a obtine un post la universitate, mediu care i-ar fi permis sa dea curs pornirilor sale aberante. Ancheta impotriva lui Griffiths a fost declansata in urma unei plingeri depuse la politie de una dintre studentele sale, in virsta de 19 ani, care a precizat ca a acceptat sa iasa cu profesorul la un club de noapte din Lincoln, insa acesta i-a pus un drog in bautura, dupa care a violat-o. Fata a declarat la tribunal ca era virgina si ca a refuzat avansurile pe care i le-a facut Griffiths, fapt pentru care acesta a recurs la metoda lamentabila de a-i pune un sedativ in bautura. Griffiths a fost declarat nevinovat in acest caz, judecatorii considerind ca fata a consimtit totusi sa iasa cu el si a acceptat primele avansuri. Griffiths avea antecedente Anchetatorii au descoperit ca Griffiths nu era la prima abatere de acest gen, in urma cu citiva ani el fiind implicat intr-o poveste similara, in urma careia s-a ales cu o pedeapsa de doi ani cu suspendare, sub acuzatia de raspindire de materiale cu caracter obscen in locuri publice. Profesorul obisnuia sa arunce prin baruri "manifeste" continind povesti obscene in legatura cu fosta sa amanta, care-l parasise. "Razbunarea" lui Griffiths s-a transformat intr-o adevarata campanie de terorizare a femeii, careia i-a bagat clei in gaura cheii, i-a taiat firele de telefon, i-a taiat cauciucurile de la masina si a amenintat-o ca-i taie si gitul. Griffiths s-a comportat la fel cu toate celelalte iubite care l-au parasit. In 1996, dupa ce a fost abandonat de o alta femeie, profesorul i-a trimis mamei si noului prieten al acesteia fotografii in care ea era complet dezbracata, si a lipit copii ale pozelor si pe peretii barului in care lucra tinara. Catalogul cu fetite Cel mai insolit obiect gasit de autoritati in locuinta profesorului ramine insa "catalogul", caruia, in mod evident, autorul i-a acordat o atentie deosebita. Fiind vorba despre un adevarat "studiu", profesorul dadea atentie tuturor detaliilor, centraliza apoi informatiile si, dupa analiza, intocmea grafice ale placerii, in functie de gradul de atractivitate al fetelor si performantele lor sexuale. Alte capitole cuprindeau scheme de analiza impartite pe domenii si rubrici, cum ar fi "cea mai buna tehnica", "cea mai interesanta caracteristica fizica", "ce a fost placut/excitant" sau "cum si ce am facut". Fetele, care aveau fiecare cite un numar de ordine, erau analizate in functie de aceste criterii, si multe dintre ele aveau "un dosar complet", insotit de fotografie. Tinara care l-a reclamat era "inregistrata" cu numarul 84, cu observatia ca "avea sini si sfircuri mari". In locuinta profesorului politia a mai gasit un formular de inscriere in Clubul Afrodita, o organizatie a amatorilor de perversiuni sexuale. Preocupari comune: sex, sex si iarasi sex Bibliotecara a intrat pe "lista lui Griffiths" cu numarul 87. In acelasi timp, profesorul avea alte doua relatii paralele, cu Claire Wilkinson, o studenta cu care pretindea ca ar fi vorba numai de "atractie fizica", si cu Pat, o fata pe care "o iubea sincer" si cu care intentiona sa se casatoreasca. Totusi, profesorul marturiseste ca s-a lansat intr-o relatie "pasionala" cu Julia, bibliotecara din campusul universitatii. "Eram de acceasi virsta, dar ne comportam ca si cum am fi avut amindoi 17 ani. Ne preocupam numai de sex, sex, sex! Totul scapase de sub control", povesteste Griffiths. Julia sustine insa ca-i era groaza si se temea de Griffiths, care o teroriza. In momenul in care a amenintat sa puna capat acestei relatii, profesorul a batut-o si amenintat-o ca o sa-i arunce acid in fata. In ciuda acestei povesti, potrivit anchetatorilor, Griffiths era interesat in special de tinere de 18-19 ani si si-a dorit sa devina cadru universitar tocmai pentru a fi mai aproape de aceste fete. BIANCA BACARDI Partizanii lui Milosevici string rindurile pentru contraofensiva Vechea garda impiedica formarea noului guvern Liderii Opozitiei Democratice din Serbia (DOS) au amenintat miercuri ca vor chema din nou populatia in strada daca partidele apropiate fostului presedinte vor continua sa blocheze negocierile politice pentru formarea noului guvern, relateaza AFP. Unul dintre acestia, Zarko Koraci, a acuzat Partidul Socialist (SPS) al lui Milosevici si Stinga Iugoslava (JUL), a sotiei acestuia, Mira Markovici, ca se opun formarii noului guvern sirb si federal. El a mai adaugat ca Milosevici a fost "foarte activ in aceste ultime zile in plan politic, continuind consultarile cu responsabilii partidelor politice ale fostului regim". Cele patru principale formatiuni politice sirbe care fac parte din coalitia de opozitie au convenit luni dizolvarea parlamentului si organizarea in decembrie a alegerilor legislative anticipate, precum si formarea unui guvern sirb de tranzitie. Marti insa, doua partide ale vechiului regim au abandonat consultarile invocind presiunile DOS. Un alt lider al opozitiei, Dragoljub Micunovici, a declarat ca acestea vor fi asteptate sa revina la negocieri pina miercuri seara, iar in caz de neprezentare discutiile vor continua fara ele. Politia sirba sicaneaza noua putere Politisti imbracati civil i-au arestat ieri dimineata pe soferul liderului Partidului Democrat din Serbia al lui Zoran Djindjici si pe bodyguardul unui alt responsabil din acelasi partid, care il sustine pe noul presedinte al Iugoslaviei, Vojislav Kostunica, transmite Reuters. Soferul lui Zoran Djindjici si garda de corp a lui Ceda Jovanovici au fost arestati in timp ce stateau intr-o masina in fata sediului partidului. "Opt politisti in haine civile i-au arestat fara sa le dea nici o explicatie. Au fost retinuti aproximativ doua ore si jumatate, dupa care au fost eliberati", a declarat o sursa din Partidul Democrat. Cu doar o zi inainte, Djindjici afirmase, in cadrul unei conferinte de presa, ca politia este in general loiala Opozitiei Democratice din Serbia (DOS), bloc coordonat de el, dar ca unele unitati, inclusiv politia secreta, nu sint sub controlul DOS. Controlul asupra politiei, miza stabilitatii Controlul puternicei politii sirbe reprezinta o problema cruciala pentru aliatii presedintelui iugoslav Vojislav Kostunica in lupta impotriva partizanilor fostului presedinte, Slobodan Milosevici. In acest sens, Opozitia Democratica Sirba insista sa obtina controlul asupra Ministerului de Interne, un compromis in acest sens fiind inevitabil. In timpul manifestatiilor de strada care au avut loc saptamina trecuta la Belgrad, unele unitati ale politiei, intre care si un detasament al fortelor speciale, au "fraternizat" cu demonstrantii, dar nu toate efectivele fortelor de ordine si-au afisat loialitatea fata de noile autoritati. Partidul Socialist al lui Milosevici "intentioneaza sa controleze Ministerul de Interne pentru ca membrii sai sa nu devina victime ale resentimentelor populatiei intr-un viitor apropiat", a declarat Zoran Djindjici. Stinga acuza serviciile secrete straine pentru "lovitura de stat" de la Belgrad Apropiatii lui Slobodan Milosevici afirma ca revolta populara ce a permis inlaturarea de la putere a presedintelui Slobodan Milosevici a fost o lovitura de stat regizata de opozitie cu sprijinul Occidentului. "Poporul a fost dus de nas", a afirmat Goran Matici, inalt responsabil al stingii iugoslave, care denunta prezenta in zilele cind in Iugoslavia aveau loc manifestatii a Flotei a 6-a americane in Marea Adriatica si manevrele din Romania. El considera ca sabotarea regimului a venit din interior cu ajutorul unor forte externe. "Toate aceste vandalisme au fost planuite de grupuri organizate care ne-au distrus sistematic sediile", a mai adaugat el. De altfel, partizani ai lui Milosevici si membri ai partidului considera la unison ca populatia a fost manevrata de serviciile secrete din strainatate si ca, in cazul in care fostul presedinte nu va reactiona rapid, va pierde increderea partidului. Milosevici si-a pierdut urma Locul exact in care se afla in prezent fostul presedinte iugoslav, Slobodan Molisevici, ramine o mare necunoscuta, si speculatiile pe aceasta tema nu intirzie sa apara. Acum doua zile, unul dintre liderii opozitiei democratice din Serbia, Velimir Ilici, declara ca presedintele iugoslav Slobodan Milosevici ar fi la Moscova. "Milosevici este la Moscova si nu se afla in contact decit cu Milutin Mrkonjici, un responsabil al Partidului Socialist din Serbia", spunea Ilici, primar al orasului Cacak. El a precizat atunci ca sotia lui Milosevici, Mira Markovici, se afla inca in Serbia. Referindu-se la aceasta problema, Ministerul rus de Externe a declarat ieri ca "nu are nici o informatie" potrivit careia fostul presedinte iugoslav s-ar afla in Rusia. De asemenea, ramine un mister daca fiul lui Milosevici, Marko, se afla sau nu in Rusia, dupa ce aparusera unele informatii potrivit carora acesta nu ar fi fost primit la Beijing simbata si s-ar fi indreptat spre Moscova. De asemenea, surse din interiorul companiei aeriene iugoslave au afirmat ca Vukasin Jokanovici, membru al Comisiei electorale centrale, ar fi parasit Belgradul cu destinatia Beijing, o justificare a acestei decizii fiind faptul ca G-17 a anuntat ca va depune plingere impotriva tuturor membrilor Comisiei acuzati de frauda. CAMELIA MUNTEAN ISABELLA ALEXANDRESCU Raportul Comisiei Europene critica din nou ritmul reformei din Romania Comisia Europeana va prezenta evaluari pozitive pentru aproape toate tarile candidate care negociaza cu Uniunea Europeana, dar va critica lipsa de progres in modernizarea economiei Romaniei. Raportul Comisiei Europene, ce va fi publicat pe 8 noiembrie, va aprecia eforturile facute de autoritatile de la Bucuresti in ultimul an, dar va exprima nemultumiri fata de ritmul reformelor economice si al privatizarii. Autorii raportului vor recunoaste semnele de redresare a economiei romanesti inregistrate in ultimele luni, insa vor sublinia ca fara masuri radicale de modernizare a economiei cresterea din ultima vreme nu va putea fi sustinuta si va avea doar efecte pe termen scurt. Parlamentul European a cerut, saptamina trecuta, ca primele aderari sa aiba loc inainte de 2004 si ca tarile mai putin avansate, printre care si Romania, sa acceada pina in 2009. Dar in privinta extinderii spre Est, sefii de stat si de guvern ai tarilor UE iau hotarirea finala pe baza rapoartelor de evaluare intocmite de Comisia Europeana, care au valoare de recomandari. (Mediafax) Datoria fata de Suedia nu va afecta negocierile Romaniei de aderare la UE "Suedia sprijina Romania in pregatirea ei pentru aderarea la UE si spera sa vada o consolidare a relatiilor bilaterale", a declarat ministrul suedez al agriculturii, responsabil cu problema egalitatii sanselor, Margareta Winberg, aflat intr-o vizita oficiala in tara noastra, vizita care face parte din actiunile de pregatire a preluarii de catre Suedia a presedintiei Uniunii Europene la 1 ianuarie 2001. Prioritatile presedintiei suedeze a UE sint, potrivit ministrului Winberg, extinderea Uniunii, ecologizare si egalitatea accesului la un loc de munca. In privinta egalitatii sanselor intre sexe, demnitarul suedez a declarat: "Ceea ce ne ingrijoreaza este cresterea dramatica a traficului cu femei. Se estimeaza ca in momentul de fata aproape 500.000 de femei vin in Uniunea Europeana pentru a lucra, intre altele, ca prostituate. Sintem foarte ingrijorati sa constatam ca victimele acestor retele ale crimei internationale par sa fie in special femei din centrul si estul Europei". Margareta Winberg a precizat ca problema datoriilor pe care Romania le are fata de statul suedez nu va influenta in nici un fel modul in care Suedia va colabora, o data aflata la presedintia UE, cu conducerea de la Bucuresti. ISABELLA ALEXANDRESCU Civilii palestinieni au pus mina pe arme Confruntarile care continua de doua saptamini intre arabii si evreii din Nazaret au determinat din ce in ce mai multi cetateni obisnuiti sa incerce sa-si faca singuri dreptate, dedindu-se la alte acte de violenta, relateaza AFP. Membrii inarmati ai factiunii Fatah, fidela liderului palestinian Yasser Arafat, au anuntat ieri ca isi vor crea propriile militii paramilitare in Cisiordania si Gaza, care sa-i protejeze pe palestinieni de atacurile colonistilor israelieni. Si in zonele in care securitatea este responsabilitatea statului evreu, palestinienii au creat "comitete populare", coordonate tot de Fatah. Arabii cer arbitraj international Autoritatea Nationala Palestiniana (ANP) a anuntat ieri ca o conditie necesara pentru a accepta organizarea unei reuniuni cu reprezentantii Israelului este crearea unei comisii internationale de ancheta care sa investigheze "crimele comise" in cursul celor doua saptamini de violente inregistrate in Cisiordania si Fisia Gaza, transmite AFP. Aceasta propunere a fost sustinuta si de autoritatile de la Cairo, tara care urma sa gazduiasca un summit cvadripartit israeliano-palestinian, cu participarea Statelor Unite si a Egiptului. Autoritatile egiptene au estimat ieri ca, inainte de organizarea acestui summit, este absolut necesar sa fie luate masuri pentru reducerea tensiunilor din regiune. De asemenea, Israelul trebuie sa-si dea acordul in vederea crearii unei comisii internationale pentru investigarea violentelor si sa se intoarca la masa negocierilor, in vederea restabilirii pacii in regiune. DIANA EVANTIA BARCA, VLADIMIR BALABAN Cea mai mare catastrofa ecologica din istoria planetei Bangladesh - o tara intreaga otravita cu arsenic 85 de milioane de bengalezi sint intoxicati de la apa din pinza freatica Extrem de numeroasele cazuri de cancer aparute in Bangladesh au determinat initierea unei anchete ale carei rezultate sint cutremuratoare, fiindca ele demonstreaza fara putinta de tagada faptul ca aproape intreaga natiune a fost otravita cu arsenic, releva cotidianul britanic "The Independent". Substanta toxica s-a infiltrat natural in apa freatica pe care o consuma milioane de oameni din aceasta tara, si asa impovarata de foamete si boli inerente saraciei, inca de la crearea sa, acum mai putin de 30 de ani. O catastrofa mai mare decit Cernobilul Otravirea accidentala a afectat incredibilul numar de 85 de milioane din cele 125 de milioane de persoane care alcatuiesc populatia Bangladeshului. Intr-un raport dat publicitatii recent de Organizatia Mondiala a Sanatatii, criza este descrisa drept "cea mai mare otravire in masa a unei populatii din intreaga istorie a omenirii". "Dimensiunea dezastrului ecologic este si ea mai mare decit orice s-a vazut pina acum; depaseste accidentele produse la Bhopal, India, in 1984, si la Cernobil, Ucraina, in 1986", se arata in acelasi document. Timp de trei decenii, sub conducerea UNICEF, in Bangladesh s-au sapat milioane de puturi pe intreg teritoriul tarii, care ar fi trebuit sa ofere numeroasei populatii bastinase o convenabila sursa de aprovizionare cu apa potabila, mai buna decit cea existenta la suprafata, plina de bacterii care ucideau un sfert de milion de copii anual. 10 la suta din cei otraviti vor muri de cancer Din nefericire, apa din puturi nu a fost testata si contra arsenicului, adesea prezent in mod natural, multi ani de-a rindul crezindu-se ca este perfect sanatoasa. Doar citeva zone ale tarii au scapat de dezastru - zonele deluroase din Chittagong (nord-vest) si o mica portiune din sud-est. Capitala Dhaka, ocupind in centru o regiune geologic diferita de restul tarii, a ramas, de asemenea, neafectata. Prognozele sint sumbre: 10 la suta din persoanele care au consumat apa contaminata cu arsenic vor muri de cancer pulmonar, la stomac sau pe piele. Autoritatile nu stiu cum sa foloseasca ajutorul financiar international In mai toate centrele de tratament deschise ca urmare a catastrofalei epidemii exista harti pe care zonele in care arsenicul reprezinta inca o amenintare sint marcate cu rosu. Si toate aceste harti sint aproape in intregime colorate in rosu. Dar asta nu inseamna ca apa din toate puturile este otravitoare - in foarte multe sate, puturile cu apa buna si cele cu apa toxica pot fi situate chiar unul linga altul. Arsenicul este incolor, inodor si insipid, si, luat in cantitati mici, nu are efecte imediate. Fara sa banuiasca nimic, zeci de milioane de oameni au baut apa cu arsenic ani de-a rindul. Primele cazuri de otravire au fost identificate in localitatile de la granita cu India, in Bengalul de Vest, in 1983. Dimensiunea aproximativa a catastrofei a fost insa cunoscuta de guvernul de la Dhaka si de autoritatile internationale abia in 1997. Un an mai tirziu, Banca Mondiala si alte institutii financiare internationale au dat Bangladeshului 44 de milioane de dolari pentru a incepe sa gestioneze criza in cea mai simpla si urgenta maniera posibila: livrarea de apa necontaminata in zonele afectate. Pina astazi nu a fost cheltuit nici un cent din milioanele de dolari pentru ca autoritatile din Bangladesh inca mai dezbat cum sa ii foloseasca. Totusi guvernul de la Dhaka a "rezolvat" aproape 1.000 de localitati, din cele 80.000 afectate. "Daca treaba va continua in acest ritm, o sa dureze citeva sute de ani pina ce (guvernantii) ajung in toate localitatile in criza", a declarat un oficial al Bancii Mondiale. Populatia continua sa bea apa otravita Otravirea cu arsenic este ca o bomba cu efect intirziat. Cancerul de piele apare de regula cam la 20 de ani dupa ce o anumita persoana a inceput sa ingereze otrava. Depistata in timp util (stadiu incipient), aceasta forma de neoplasm este tratabila. Adevaratul pericol rezida in formele de cancer intern, in special cel de plamini si stomac, care de regula sint fatale. Medicii din Bangladesh se pregatesc deja sa intimpine o epidemie de cancer, preconizata sa apara in urmatorul deceniu. Victimele vor fi oameni cu virste cuprinse intre 30 si 40 de ani (perioada a vietii apreciata a fi cea mai productiva), care au baut apa contaminata inca de la nastere. In pofida cutremurului demografic ce se prefigureaza si in lipsa unor tratamente eficiente si ieftine pentru epidemia care va lovi sigur Bangladeshul, populatia continua sa sape puturi si sa consume apa cu arsenic. CONSTANTIN VLAD Sinii lui Geri, number one O fi vocea fostei Spice Girls, Geri Halliwell, inconfundabila, dar sinii-i stau fermi in top. Asa spun statisticile. Potrivit unui sondaj realizat de revista britanica "Pink Ribbon", Halliwell ar avea cei mai mindri sini din citi exista in lumea show-biz-ului. Din acest punct, ispititor, de vedere, Geri Halliwell le-a luat in piept pe Jennifer Lopez si pe Liz Hurley. De admirat sint sinii Madonnei care, chiar si dupa doua nasteri, se tin tari pe locul 10. Sondajul, al carui pretext a fost constientizarea cazurilor de cancer mamar, a relevat ca, pentru majoritatea femeilor, sinii ideali sint cei care incap intr-un sutien modest. Nr. 2. Cu toate astea, o patrime din doamne nu s-ar da inapoi de la o marire... de sini.(R.M.) 