 Arhitecta Anastasia Soare a facut cariera in cosmetica, devenind Regina sprincenelor de la Hollywood Claudia Schiffer, Cameron Diaz, Jennifer Lopez si Naomi Campbell au fost "pensate" de cosmeticiana venita din Romania Anastasia Soare este o romanca extrem de solicitata de frumusetile de la Hollywood pentru ca este o adevarata maestra in pensarea sprincenelor, pe care a transformat-o intr-o adevarata arta si pe care o si denumeste "sprincenografie". Printre cele care au trecut prin miinile Anastasiei Soare, poreclita "regina sprincenelor", se numara celebritati ca Jennifer Lopez, Cameron Diaz, Elle McPherson, Claudia Schiffer, Naomi Campbell, Helen Hunt, Kirstie Alley si Oprah Winfrey, releva agentia de presa EEPA. Cind clienta se asaza in scaun, Anastasia incepe sa lucreze cu pensete si ceara, cu o maxima concentrare. Dupa patru sau cinci minute, cea care a apelat la talentul Anastasiei este "beneficiara" unor sprincene care arata cu mult mai bine si a unei imagini imbunatatite. "Forma sprincenelor iti poate schimba total expresia. Pot sa te fac sa arati fericit, suparat sau minios", explica "sprincenografa" romanca. Afacerea merge struna si la 70 de ani Si pentru ca maiestria cosmetica se imbina cu talentul in afaceri, ea a lansat o linie de cosmetice care ii poarta numele si care contine si o trusa de pensete, creioane, creme si geluri de aplicat inainte si dupa pensare, cu ajutorul carora orice femeie poate sa se transforme intr-o adevarata profesionista a pensatului. Anastasia Soare a emigrat in 1989 din Romania, unde a absolvit Facultatea de Arhitectura, si, stabilindu-se la Los Angeles, si-a cumparat un salon de cosmetica in luxosul cartier Beverly Hills, unde si-a cistigat imediat clientela din rindul vedetelor. In virsta acum de 70 de ani, Anastasia are in jur de 70 de clienti pe zi, pusi pe lista de asteptare, programarea putind dura pina la trei luni. Pretul initial al unei sedinte de pensat era de 40 de dolari, dar, pe masura ce faima romancei a crescut, acesta a ajuns aproape la o suta de dolari. ISABELLA ALEXANDRESCU Presedintia belgiana a UE vrea extindere "ca la carte" Belgia, care si-a asumat, incepind din aceasta luna, presedintia rotativa a Uniunii Europene, cere raspicat celor 12 state candidate la aderare sa isi indeplineasca indatoririle care le revin. "Vrem extindere, dar trebuie facuta in conditii corecte ... Exista reguli, ele trebuie respectate. Daca nu sintem suficient de exigenti, ne supunem unor riscuri pentru viitorul UE. Uniunea trebuie sa functioneze la fel de bine in 25 de membri, ca si in 15", a declarat ministrul belgian de externe, Louis Michel, in fata Comisiei de politica externa a Parlamentului European. El a exclus orice posibilitate de "indulcire" a regulilor de aderare pentru a accelera negocierile, conditia cruciala fiind implementarea totala acquis-ului comunitar de catre tarile care vor sa intre in UE. Dus rece de la ambasadorul Belgiei Ambasadorul Belgiei la Bucuresti, Xavier van Migem, a sustinut o conferinta avind ca tema preluarea de catre tara sa a presedintiei Uniunii Europene si prioritatile avute in vedere in cadrul acestui mandat. Potrivit enumerarii facute de Excelenta sa, primirea de noi state in UE se afla printre ultimele puncte ale agendei belgiene, primind chestiuni ca introducerea monedei euro, vazuta de Belgia ca fiind o responsabilitate "cu totul speciala", relatiile interne ale Uniunii si politica europeana de securitate si aparare. Negocierile de aderare se vor desfasura conform calendarului stabilit anul trecut, in cadrul summit-ului de la Nisa. Ambasadorul belgian a reiterat spusele ministrului Louis Michel, afirmind ca fiecare stat candidat va adera prin propriile sale merite, pe baza integrarii totale a acquis-ului comunitar. In ceea ce priveste Romania, ambasadorul Belgiei a declarat ca Bruxellesul saluta "noul ritm" pe care conducerea de la Bucuresti si l-a impus, "noul elan" si "noul dinamism", dar si angajamentul luat de Romania in vederea ridicarii obligativitatii vizelor pina in ianuarie 2002, angajament care se refera, printre altele, la securizarea granitelor si acceptarea repatrierii clandestinilor. ISABELLA ALEXANDRESCU Potrivit cotidianului "Los Angeles Times", Romania a exportat arme si in Columbia Razboiul civil din Columbia a scos si mai mult in evidenta usurinta cu care se face trafic cu arme in lume. Numarul armelor "ilegale" confiscate de autoritatile columbiene a crescut de la aproximativ 23.000, in 1994, la 42.000 anul trecut. Acestea provin din tari precum Romania, SUA, Brazilia, China, Coreea de Nord si Bulgaria. Potrivit unui articol publicat recent de cotidianul "Los Angeles Times", traficantii columbieni intra in SUA cu viza turistica, cumpara pusti si pistoale din magazinele de specialitate din Miami, le impacheteaza si le trimit acasa, cu avionul, sub acoperirea "piese de schimb pentru instalatii". Astfel ajung gherilele de stinga, care doresc rasturnarea guvernului de la Bogota, in posesia armamentului. Si aceasta reprezinta doar una dintre multele posibilitati prin care "comerciantii" de arme reusesc sa evite controalele nationale si internationale, "alimentind" razboiul civil din Columbia, care dureaza de 37 de ani. Traficul cu arme mai contribuie si la escaladarea ratei criminalitatii si a traficului cu droguri. ( EEPA ) Moare Trabantul! Piesele de schimb pentru micul, dar celebrul autoturism est-german Trabant, devenit ulterior un simbol al caderii Zidului Berlinului, in 1989, sint din ce in ce mai greu de gasit chiar in tara de origine a masinii, Germania. Aici mai sint in uz citeva sute de mii de exemplare ale automobilului cu motor in doi timpi, alimentat cu amestec de ulei si benzina, in special in partea estica a tarii, desi vehiculul a fost retras din productie de mai bine de zece ani. Cel mai greu se gasesc semnalizatoarele, in timp ce sabotii de frina pentru mindria de odinioara a industriei auto din fosta RDG au devenit deja o raritate. Potrivit presei auto din Germania, o serie de elemente necesare functionarii masinii, dar foarte putine la numar, se mai fabrica inca in Spania si Italia. Anul acesta expira termenul obligatoriu de un deceniu pentru fabricarea de piese de schimb, ca urmare a incetarii productiei, in 1991. Fanii Trabantului, grupati in mai multe cluburi din Germania si inca alte citeva tari occidentale, spera insa sa faca rost de subansambluri pentru "Trabi" de la mici intreprinzatori care sa se profileze fix pe productia de piese de schimb pentru acest tip de masina. CONSTANTIN VLAD Bikinii cu snur ii incing pe turci Faptul ca tot mai multe femei poarta bikini cu snur din cauza caldurilor caniculare a stirnit o adevarata polemica in Turcia, in cadrul Oficiului de privatizari, transmite AFP. Angajatii de sex masculin afirma ca bikinii cu snur sint prea "sexy", si din cauza colegelor care ii poarta nu se pot concentra asupra muncii. Avind in vedere ca temperaturile depasesc uneori 40 de grade, tot mai multe angajate au preferat sa abordeze o imbracaminte cit mai lejera, prin care se vede cu usurinta snurul bikinilor, ceea ce face ca tensiunea barbatilor aflati in preajma sa creasca brusc, invers proportional cu concentrarea asupra sarcinilor de serviciu. Efectul asupra lucratorilor de la Oficiul de privatizari a fost atit de mare, incit subiectul bikinilor a fost abordat in cadrul unei sedinte a conducerii. Directorul a procedat la o verificare a gradului de "nuditate", interzicind tinutele "prea provocatoare, inadecvate functiei". Un vinzator de lenjerie intima a explicat ca, "de doi, trei ani, cererea de bikini cu snur a crescut cu aproximativ 50 la suta" ISABELLA ALEXANDRESCU Contele Dracula a pierdut exclusivitatea Un german care sustine ca e descendentul legendarului vampir a incercat sa blocheze folosirea acestui nume ca marca de vinuri Contele Dracula a esuat in incercarea de a opri folosirea numelui sau in vinzarea de bauturi alcoolice in Germania, anunta Reuters. Ottomar Rodolphe Vlad Dracul Kretzulesco, care sustine ca descinde din familia printului transilvan a carui domnie l-a inspirat pe Bram Stoker sa scrie faimosul sau roman "gotic", a pierdut procesul intentat impotriva unei firme de distributie care vindea pe Internet vinuri botezate "Dracula". Un tribunal din München a hotarit ca pretinsul urmas al lui Vlad Tepes, care traieste in Germania si munceste ca negustor de antichitati, nu poate pretinde exclusivitate pe numele "printului-vampir", a carui sete de singe descrisa eronat de Stoker a fost portretizata in numeroase filme. Firma atacata in justitie, al carei nume nu este mentionat de Reuters, a argumentat ca in campania sa publicitara la vinurile si vinurile spumoase "Dracula" face referire la personajul Dracula, nicidecum la Ottomar Rodolphe Vlad Dracul Kretzulesco. ( C.V. ) Un taran thailandez revolutioneaza industria automobilistica Nuca de cocos, motorul economiei Un fermier thailandez a inventat un combustibil original, din nuca de cocos, care pe linga faptul ca este foarte ieftin, este si nepoluant, transmite Reuters. "Arborii de cocos pot face chiar orice", a declarat Kitti Maneesrikul (foto), fermier si profesor la scoala primara dintr-un sat din provincia Samut Songgram, aflata la 75 de kilometri sud de Bangkok. "Gasesti hrana in virful pomului, lemn in tulpina sa, suc de baut in fructe si, iata, mai nou, folosesc uleiul de cocos in motorul automobilului meu. Functioneaza excelent", a adaugat acesta. Kitti produce comustibil din ulei de cocos pur sau din cel folosit la prajit in localurile din zona, care poate fi turnat in rezervor ca atare sau amestecat cu putina motorina. Ecologistii thailandezi sustin ca, gratie inventiei lui Kitti, in curind s-ar putea fabrica la scara industriala unul dintre cel mai bun si mai ieftin combustibil, care ar putea fi folosit pe plan intern si exportat cu mult succes in state sarace din Africa sau din sud-estul Asiei. "Motorina de palmier" Pe piata auto thailandeza a fost lansat ieri un nou combustibil ieftin, "motorina de palmier, compusa din noua parti motorina si o parte ulei de palmier. In prima luna, in cadrul acestui proiect-pilot lansat de Autoritatea Petroliera Nationala din Thailanda (NPA), se asteapta comercializarea a circa 200.000 de litri din noul tip de combustibil. Pretul noului carburant este cu jumatate de baht (un cent) mai mic decit cel al motorinei normale, care este de 14,14 bahti (31 de centi) litrul. Potrivit expertilor, acest nou combustibil poate fi folosit la orice vehicul alimentat cu motorina si reduce poluarea aerului. Noua compozitie a fost lansata pe piata dupa ce regele Bhumibol a solicitat anul trecut firmelor de stat din domeniu sa gaseasca alternative pentru reducerea importurilor costiitoare de titei. In cazul in care acest amestec se va bucura de interesul clientilor, autoritatile intentioneaza comercializarea sa pe scara larga, la cele 1.500 de statii de benzina apartinind NPA. ( D.B., C.V. ) Profesor de zbor pentru puii de cocor Pilotul, fotograful si deltaplanoristul canadian Joe Duff se va lansa in luna octombrie a anului curent in cea mai lunga "lectie de migratie" din istorie, conducind 10 cocori (specie amenintata cu disparitia in special in America de Nord, dar si in restul lumii) de la rezervatia din Wisconsin in care s-au nascut pina in locul in care trebuie sa ierneze Rezervatia Naturala Nationala Chassahowitzka, din Florida, la circa 2.000 de kilometri distanta. Duff, in virsta de 51 de ani, este unul dintre cei trei piloti canadieni si americani care vor "invata" cocorii crescuti in captivitate drumul pe care trebuie sa-l parcurga in viitor de unii singuri. Micul aparat pe care oamenii il vor pilota pe rind este "practic o masina de tuns iarba la care s-au atasat citeva cearsafuri", a glumit seful proiectului, Jat Hestbeck, descriind "avionul" pe care pasarile il vor considera "liderul stolului". Pe "avionul" modificat special pentru a reduce riscul de ranire a pasarilor (accesul la palele elicelor este ingradit cu un grilaj protector) mai este instalat un "cocorofon" - o cutie neagra cu opt butoane, cite unul pentru tot atitea comenzi de baza, apreciate a fi absolut necesare in timpul zborului. In pofida creierelor lor de dimensiuni foarte mici, cocorii sint "pasari foarte inteligente", capabile de comunicatii complexe prin "grai" si limbaj ale trupului. Colegul lui Duff, Dan Sprague, se pricepe cel mai bine sa comunice cu cocorii. El ii si hraneste cu viermi cu ajutorul unui fals cap de cocor, atasat de brat. Deoarece pasarile devin afectuoase cind il vad, Spraque, cind vrea sa le faca "educatie", se costumeaza in pasare alba pentru a fi luat drept pradator. VLADIMIR BALABAN Flash Putin baga Moldova in priza Presedintele rus Vladimir Putin s-a declarat pregatit sa ajute Republica Moldova sa-si rezolve gravele probleme energetice, in cadrul unei intrevederi cu omologul sau moldovean Vladimir Voronin, care a avut loc ieri, la Moscova, transmite AFP, citind presa rusa. "Cunoastem problemele energetice ale Moldovei si sintem pregatiti sa gasim o solutie la aceasta situatie, care sa fie acceptabila pentru moldoveni", a anuntat Vladimir Putin. Potrivit liderului de la Chisinau, Republica Moldova depinde in proportie de 95 la suta de Rusia in ceea ce priveste aprovizionarea cu energie si nu are posibilitatea de a-si plati facturile. Vladimir Voronin s-a declarat, la rindul sau, pregatit sa dea un impuls cooperarii dintre Moldova si Rusia, in principal in cadrul Comunitatii Statelor Independente (CSI). In cursul vizitei de citeva ore a presedintelui moldovean la Moscova, cei doi sefi de stat au semnat si un tratat de prietenie. ( L.C. ) Moldova da drumul Republica Moldova va ceda Ucrainei 7,7 kilometri de sosea, care traverseaza localitatea moldoveneasca Palanca. Premierul Vasile Tarlev, revenit marti seara de la Kiev, a declarat ca a semnat, alaturi de omologul sau ucrainean, Acordul de utilizare in comun a acestei portiuni de sosea. Acordul va fi anexat la Tratatul de frontiera dintre Moldova si Ucraina, care urmeaza sa fie ratificat azi de Parlamentul de la Chisinau. Tarlev a oferit asigurari ca acordul garanteaza libera circulatie a satenilor din Palanca si ca granicerii ucraineni nu vor verifica actele "pietonilor si biciclistilor" din localitate. Locuitorii din Palanca protesteaza de un an fata de cedarea segmentului de sosea - care leaga Odessa de Reni -, ei fiind obligati sa traverseze soseaua pentru a ajunge la terenurile agricole sau la islazuri. Dupa ratificarea tratatului, portiunea de drum va apartine Ucrainei. ( Mediafax ) Turcii, speriati de Richter Un seism de 5,4 pe scara Richter a zguduit estul Turciei in noaptea de marti spre miercuri, la 42 de minute dupa miezul noptii, si cel putin 120 de persoane au fost ranite deoarece, de spaima, au sarit pe ferestrele apartamentelor. Seisme de intensitati diferite au loc aproape in fiecare zi in Turcia, dar teama populatiei fata de cutremure a crescut de cind, in 1999, doua cutremure devastatoare au provocat moartea a peste 18.000 de persoane. ( I.A. ) Atentat cu preaviz Un atentat cu masina-capcana a provocat, la Madrid, moartea unui politist, in apropierea unei cladiri-anexa a ministerului spaniol al Justitiei, si ranirea a cel putin alte zece persoane, transmite AFP. Masina-capcana avea la bord 20 de kilograme de material explozibil. In zona exploziei, toate ferestrele au zburat in tandari, masinile parcate in apropiere si cladirile fiind avariate. Potrivit politiei, autorii atentatului, care au afirmat ca vorbesc in numele organizatiei separatiste basce ETA, au avertizat, cu 45 de minute inainte, ca exista iminenta unei explozii pe strada Ocana. Politistul, Luis Ortiz de la Rosa, a murit in timp ce evacua lumea din zona, pentru a nu exista victime. ( I.A. ) [23][pl.dll?rid=expresro] 