 Ambasada SUA la Bucuresti, pazita de trupe antitero Inconjurata de masini speciale si de trupe antitero ale SRI, Ambasada Statelor Unite la Bucuresti resimte din plin socul tragediei produse la New York. In jurul orei 17.30, un oficial al ambasadei a facut o scurta declaratie numerosilor jurnalisti veniti la fata locului: "Ambasada SUA urmareste cu atentie derularea evenimentelor, asa cum face toata lumea, si condamna actele de violenta impotriva vietilor omenesti". La scurta vreme de la receptionarea primelor informatii despre atentatul terorist comis asupra sediului World Trade Center din Ney York, paza Ambasadei SUA la Bucuresti a fost intarita. Practic, din metru in metru, exista cite un militar inarmat, dublat de un ofiter in civil. Sediul este invaluit intr-o atmosfera de aparent calm. Angajatii erau insa destul de agitati. Echipaje ale politiei rutiere dirijeaza circulatia autovehiculelor. Locuitorii din blocurile de vizavi au iesit in strada. Se opresc in fata magazinelor si se uita, comenteaza intre ei. Multi trecatori, aflati in drum spre casa, care nu au aflat inca despre tragedia de la New York, intreaba in stinga si in dreapta ce se intimpla. In jurul ora 17.50, responsabili a Ambasadei s-au intrunit intr-o sedinta de urgenta pentru a analiza oportunitatea adoptarii unor masuri suplimentare de securitate printre care si inchiderea institutiei. Au fost interzise filmarea si fotografierea, sediul ambasadei fiind declarat obiectiv militar. Zece minunte mai tirziu, in zona a sosit un echipaj al Serviciului Pirotehnic al SRI, care a parcat in apropierea ambasadei. ALINA GRIGORE MIHAELA BALEA Multumiri adresate Romaniei Ambasada Statelor Unite la Bucuresti ne-a transmis urmatorul comunicat: "Deplingem evenimentele care au avut loc astazi in Statele Unite, in Washington si New York, si in special pierderile de vieti omenesti. Dorim sa va transmitem ca apreciem din plin sprijinul pe care poporul si guvernul Romaniei ni l-au acordat in aceste momente dificile". Paza aeroporturilor din tara a fost dublata Paza aeroporturilor din Romania a fost dublata, ca prima masura de eliminare a unui eventual pericol. Potrivit directorului Inspectiei pentru Aviatie din cadrul Ministerului Transporturilor, Vasile Tocu, pe toate aeroporturile din tara s-au luat o serie de masuri de securitate, care sa diminueze un eventual risc. "Deocamdata, Romania nu este o tinta, dar este cazul sa avem o reactie la ceea ce se intimpla si sa intarim masurile de securitate. In prezent au loc mai multe sedinte in minister pentru a decide alte eventuale masuri", ne-a declarat Vasile Tocu. ISABELLA ALEXANDRESCU 15 kilograme de mercur, confiscate dintr-un taxi Trei barbati din judetul Galati au fost prinsi de ofiterii Centrului Zonal Galati de Combatere a Crimei Organizate si Antidrog si de catre lucratorii Sectiei 5 de Politie in timp ce transportau cu un taxi 15 kilograme de mercur. Luni seara, politistii galateni i-au surprins intr-un autoturism Tico care facea taximetrie, pe Vasile Budisteanu, 37 de ani, din comuna Barcea, Sandel Marin, 27 de ani, din comuna Smirdan, si Sandel Toader, 50 de ani, din comuna Ivesti, acestia transportind 15 kilograme de mercur. Ei au declarat ca intentionau sa comercializeze mercurul in judetul Galati. Un kilogram de mercur se vinde "la negru" cu un pret de 300-400 de dolari. ALINA COMSA-DURBACA Ziarista agresata Corespondenta locala a Antenei 1 la Craiova, Loredana Chimoiu, a cazut victima unei agresiuni fara precedent in campania de intimidare a presei incomode. Atrasa intr-o cursa la marginea orasului, ziarista a fost atacata de catre un individ mascat cu un fular, care i-a retezat cu un cutit o suvita din par si a disparut in noapte. Ziarista a fost sunata, luni seara, in jurul orei 23.00, de pe un telefon fix. O voce de barbat i-a transmis ca pe rocada a avut loc un grav accident rutier. Loredana si-a anuntat doi colegi de la televiziunea locala 3TV si si-a dat intilnire cu acestia la locul cu pricina in maxim un sfert de ceas. " Eu am ajuns in cinci minute. N-am vazut decit un Oltcit alb stationat, cu farurile aprinse. Am coborit din masina si l-am intrebat pe soferul Oltcit-ului daca a auzit de vreun accident in zona. Mi-a facut semn ca nu. M-am intors spre masina si sa plec. Cind sa rasucesc cheia in contact, am zarit o umbra in oglinda, care s-a apropiat cu pasi repezi, a deschis violent portiera si mi-a pus o mina-n git. M-a tras jumatate din masina, a scos, cred, un briceag, si mi-a taiat o suvita din par, fara sa sufle un cuvint, ne-a declarat Loredana Chimoiu PAUL STOICA A murit in chinuri groaznice dupa ce sotul ei i-a dat foc O femeie din comuna galateana Vladesti a murit in chinuri groaznice la Spitalul de Urgenta din Galati. Maghita Ivascu, 38 de ani, a apucat, inainte de a muri, sa le spuna medicilor ca sotul ei, Emil, 42 de ani, i-a turnat spirt pe cap, apoi i-a dat foc. Se urau de moarte Sotii Ivascu au ajuns, dupa 20 de ani de casnicie, sa se urasca de moarte. Cei doi au inceput sa se dusmaneasca din cauza fiicei lor Anca, 16 ani, care a fugit de acasa cu un baiat. De atunci, Emil a inceput sa isi acuze nevasta ca din cauza ei lor a plecat Anca in lume, acuzind-o pe femeie ca nu a stiut sa o creasca pe fata. Cind Emil Ivascu a prins-o pe fiica sa, Anca, de suparare, el a batut-o pe fata cu atita violenta incit i-a rupt ambele mini. Maghita si Emil Ivascu se certau tot timpul - potrivit spuselor vecinilor din Vladesti. Unii spun ca Emil a omorit-o pe Maghita dindu-i foc, altii spun, insa, ca femeia s-ar fi sinucis. Anca Ivascu, fiica celor doi, povesteste ca parintii se certau tot timpul din cauza plecarii ei de acasa. Ea spune ca tatal ei a adus-o cu forta acasa si a batut-o. Zoita Popa, o vecina, a vazut-o pe Maghita cum a iesit pe ulita in flacari: "Am vazut o femeie iesind in flacari. Eu m-am speriat si am fugit. Rudele lui Emil Ivascu ii iau acestuia apararea, spunind ca Maghita a vrut sa se omoare pentru ca se saturase de certurile cu sotul ei. Autoritatile cred insa ca Emil este vinovat de moartea sotiei sale. Dr. Nicolae Bacalbasa, seful Sectiei de Reanimare de la Spitalul de Urgente Galati ne-a declarat: "Femeia a suferit arsuri de o mare profunzime, de gradele 3 si 4, pe o suprafata corporala de 35-40a, arsuri care au cuprins capul, gitul, membrele superioare si trunchiul". Maghita a murit la spitalul din Galati in chinuri groznice, cu ultima suflare ea acuzindu-si sotul. Lt. col. Ioan Maris, purtator de cuvint la Galati ne-a spus: "Cercetarile efectuate in caz au indicat ca posibil autor pe sotul victimei. In prezent se efectueaza cercetari si in functie de mijloacele materiale de proba care vor fi instrumentate in caz, se va dispune luarea masurilor legale". ALINA COMSA-DURBACA [15][pl.dll?rid=expresro] 