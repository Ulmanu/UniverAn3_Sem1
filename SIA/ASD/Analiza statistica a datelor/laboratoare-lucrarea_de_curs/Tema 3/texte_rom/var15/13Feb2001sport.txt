 Dat afara de Comitetul Executiv al FRF, Craciunescu a izbucnit in lacrimi Dictatura presedintilor in fotbalul romanesc s-a facut simtita din nou ieri, cind alde Romel, Jenel si Gigel au hotarit cu nonsalanta eliminarea lui Ion Craciunescu din functia de presedinte al Comisiei Centrale a Arbitrilor. Comitetul Executiv al FRF l-a "ghilotinat" pe fostul arbitru international in ciuda opozitiei disperate a presedintelui Mircea Sandu, cel care incercase sa initieze emanciparea "fluierasilor" de sub tutela conducatorilor de cluburi. Speriata de anuntata revolutie pe care o pregatea Craciunescu arbitrajului, tabara conservatoare a reactionat dur, provocind un nou colaps la nivelul conducerii CCA. Mitica Dragomir, presedintele LPF si reprezentantul celor care s-au opus schimbarii, a motivat inlaturarea lui Craciunescu prin "atitudini si comportamente neconforme cu statutul FRF". Deputatul PRM l-a acuzat pe fostul presedinte al CCA ca ar fi elaborat un alt regulament al arbitrilor decit cel stabilit in urma cu doua saptamini, ca noile prevederi incalca statutul FRF si ca ar fi cerut ca membrii comisiei de arbitri sa faca obligatoriu parte din corpul observatorilor. "Au spus ca altfel isi dau demisia. Asta-i santaj, domnilor!", a strigat congestionat Corleone, incercind sa imbrace lovitura de palat in straiele legii. "Doar Craciunescu isi imagineaza ca este independent de FRF. E drept ca a fi observator acum inseamna sa-ti mai vina vreo 1.000 de dolari pe luna, dar acum a fost vorba despre un santaj si o jignire pe care nu le putem suporta". "A plecat el, Clinton" Mitica a ajuns pina la urma si la ceea ce se pare ca l-a durut cel mai tare: faptul ca initiativele si reformele lui Craciunescu au tulburat obiceiurile care dainuie in fotbalul nostru de atita timp. "A fost liniste, de-aia am avut rezultate bune. Echipele nationale au mers bine. A plecat el, Clinton, a fost impuscat Ceausescu si nu s-a intimplat nimic! Nimeni nu e de neinlocuit! Craciunescu n-are experienta. N-a condus niciodata nimic. A incercat ceva la Craiova si a rezultat un fiasco! Vom cauta in locul lui o persoana cu mare probitate morala!". Mircea Sandu a arborat, la sfirsitul Comitetului Executiv, o mina de om invins. El a fost, alaturi de Gigi Netoiu si Mircea Stoenescu, pus intr-o zdrobitoare inferioritate la votul care a decis "lichidarea" lui Craciunescu. Dupa trei luni de incercari esuate, Nasu' a anuntat ieri ca renunta la ideea de a reforma arbitrajul. "Mi-am depasit si eu atributiile, incercind sa ma amestec intr-o problema care tine de secretarul general al federatiei. Nu consider ca este o infringere a mea, chiar daca azi am fost in minoritate la toate problemele abordate. Voi fi de acord cu orice propunere de presedinte al CCA inaintata de membrii Comitetului Executiv". Sandu a spus ca va vota "pentru" chiar daca in fruntea arbitrajului ar fi avansate numele lui Gheorghe Stefan sau Dumitru Dragomir. Nasu' a pierdut batalia si in privinta lui Chivulete. Presedintele FRF a propus eliminarea acestuia din arbitraj, dar membrii Comitetului Executiv au decis ca "fluierasul" sa fie doar retrogradat pina pe 5 octombrie. Ion Craciunescu a marturisit ca nu s-a asteptat la o asemenea decizie. "N-am crezut ca pot fi inlaturat atit de simplu. E drept, cind am intrat pe usa salii unde era sedinta Comitetului Executiv, unii membri mi-au facut semne ca totul e terminat. Am luat semnalele ca atare si am plecat", a explicat angajatul fratilor Becali. "Ce spun eu acasa, la copii?" La citeva momente dupa finalul sedintei, Craciunescu a revenit la sediul FRF, hotarit sa-l intrebe pe Mircea Sandu care au fost motivele inlaturarii sale. "Ce spun eu acasa, la copii? Pot sa le spun ca am fost corect si ca m-ati dat afara ca asa au vrut unii?", l-a intimpinat fostul arbitru pe Nasu'. Mircea Sandu, care nu a vrut ca demisul sa participe la conferinta de presa, a replicat pe un ton impaciuitor: "Ioane, sa stii ca eu am facut tot ce s-a putut. Oricum, ai rezistat mai mult decit Porumboiu. Hai, mai bine sa vorbim la telefon. Te sun eu. Poate ne vedem miine dimineata (n.r. - astazi). Iti explic eu cum a fost". Tirada lui Craciunescu a continuat si dupa ce presedintele FRF s-a indepartat. "Este un moment trist pentru mine. Eu am vrut numai binele arbitrajului. M-am gindit sa schimb baremul testelor fizice pentru arbitri pentru ca acestia sa nu mai poata fi prinsi de Stefan cind ii alearga pe teren, la Piatra Neamt. Am cunostinta despre o declaratie oficiala potrivit careia arbitrajul romanesc a devenit un caz particular pentru Europa. Sintem singura tara din lume in care presedintii de cluburi se implica in arbitraj. Cred ca am fost indepartat pentru ca arbitrajul nostru se afla sub o cupola de influenta, iar presedintii de club nu vor sa isi ia mina de pe el", a spus Craciunescu, pe care l-au podidit lacrimile, la un moment dat. Avram sau Huzu? Inlocuitorul lui Craciunescu ar putea fi Vasile Avram, cel care a fost mereu bine vazut de puternicii presedinti de club. "Daca voi fi propus, poate ca voi accepta". Un alt nume vehiculat cu insistenta este cel a lui Aron Huzu, acesta avind sprijin din partea conducatorilor FRF. Aceste propuneri, si altele, vor fi luate in discutie, vineri, la viitoarea sedinta a Comitetului Executiv. LAURENTIU CIORNEI MATEI UDREA Flash Cap-compas Cipru Fotbalistii de la Dinamo pleaca in aceasta dupa-amiaza in Cipru, unde echipa antrenata de Cornel Dinu va efectua un stagiu de pregatire de doua saptamini. Decolarea spre Insula Afroditei este programata pentru ora 18.45, de pe Aeroportul International Otopeni. Delegatia "ciinilor rosii" va ateriza la Larnaka, de unde va parcurge, cu autocarul, cei 40 de kilometri pina in localitatea "Ayinapa", unde a fost stabilit "cartierul general". Campioana va locui la hotelul "Aeneas", stabiliment cotat la cinci stele si prevazut cu un complex sportiv avind 16 terenuri de antrenament. "Ciinii rosii" vor disputa trei partide de verificare, cu Sahtior Donetk (Ucraina), Dinamo Minsk (Belarus) si Dragons (Coreea de Sud).(D.C.) Codrea - blocat in vestiar Desi s-a transferat cu doar cinci saptamini in urma la formatia italiana de liga secunda Genoa 1893, Paul Codrea a schimbat deja trei antrenori. Dupa doar doua saptamini in care s-a pregatit sub comanda lui Guido Carboni, ex-pitesteanul a intrat pe mina lui Bruno Bolchi, un antrenor experimentat, de 61 de ani, adus de conducerea administrativa pentru a salva echipa de la retrogradare. Numai ca, dupa ce a obtinut un singur punct in trei etape, Bolchi si-a prezentat ieri demisia, dupa toate probabilitatile inlocuitorul sau urmind sa fie Franco Scoglio. Esecul de duminica, 1-2 pe teren propriu cu Empoli, a dus la o revolta a suporterilor, care s-au strins la vestiarul favoritilor pentru a le cere socoteala. Codrea si coechipierii sai au fost blocati in vestiar mai bine de o ora, perioada de timp necesara politiei pentru a-i imprastia pe protestatari. Esecul consemnat in aceasta runda a aruncat formatia "ros-albastra" pe locul 17 in Serie B. (S.T.) Romanii, fete palide prin Europa Cosmin Contra a jucat toate cele 90 de minute ale partidei Deportivo Alaves - Real Zaragoza, scor 1-0 (1-0). Jucatorul roman a stat la originea singurului gol al gazdelor. Dupa o combinatie cu Javi Moreno, mingea a ajuns la Jordi Cruyff, care a indeplinit o simpla formalitate. "Gurita" a primit si un cartonas galben in minutul 78 al intilnirii, dupa o intrare dura la un adversar. El a jucat fundas stinga si evolutia sa a fost laudata de majoritatea publicatiilor spaniole l Chiar daca a marcat pentru Villarreal de fiecare data in ultimele trei etape, Gheorghe Craioveanu a stat pe banca de rezerve si a fost trimis de antrenorul Victor Munoz pe teren abia in minutul 88. Romanul nu a reusit, evident, sa se remarce l In Segunda Division, Betis Sevilla isi continua marsul triumfal spre prima liga. Andaluzii, cu Iulian Filipescu titular, au invins formatia Racing Ferrol, in deplasare, scor 1-0 (1-0). "Felipe" a jucat fundas stinga si s-a dovedit unul dintre cei mai buni jucatori ai meciului l Catalin Munteanu a jucat doar in primele 58 de minute ale intilnirii Salamanca - Lleida, scor 2-0 (1-0). Bogdan Stelea a fost rezerva, iar Lucian Marinescu nici nu a fost convocat pentru aceasta disputa l Ajax Amsterdam n-a reusit decit un rezultat de egalitate pe propriul teren, 1-1, in compania celor de la Willem Tilburg. Cristian Chivu a bifat toate minutele in formatia "lancierilor" si a jucat fundas central. Internationalul roman a primit un avertisment. Ajax ocupa locul 5 si se afla la 15 puncte de prima clasata, Feyenoord Rotterdam l Vitesse Arnhem a pierdut in deplasare, scor 0-3 (0-1), in fata celor de la RKC Waalwijk. Stefan Nanu a ramas pe banca de rezerve l La fel s-a intimplat si cu Liviu Ciobotariu la Standard Liege, echipa care a dispus acasa, scor 2-0 (1-0), de FC Malines. Tibi Selymes a intrat abia in minutul 62 in locul lui Goosens, cind conturile erau deja incheiate . (D.N.) Bolnav dupa United Kevin Goddaer, fost practicant de windsurf, este un fan inrait al echipei engleze de fotbal Manchester United. El tine cu "diavolii rosii" inca din frageda copilarie, dar marele of al vietii a fost, dintotdeauna, distanta imensa care-l separa de idolii sai. Adica aproximativ 8500 de kilometri, pentru ca Goddaer locuia in Africa de Sud. Recent, pe chipul lui Kevin a reaparut zimbetul. Si asta pentru ca directorul de vinzari in virsta de 30 de ani a hotarit sa se mute in Anglia, impreuna cu sotia, Emma, si fetita de doi ani, Britney. El a fost nevoit sa abandoneze windsurf-ul, pentru ca in Chorley, locul unde s-a mutat, nu ai nici o sansa sa practici acest sport. "Nu-mi pare rau. De mult mi-am spus ca, atunci cind voi ajunge la maturitate, voi veni in Anglia. Acum sint aproape de «Old Trafford» si voi avea sansa sa-l vad pe eroul meu, Ryan Giggs, in carne si oase", a declarat Goddaer. Un purtator de cuvind al clubului Manchester United a spus ca "nu este primul fan care se muta dintr-o tara in alta pentru a fi mai aproape de echipa noastra. Dar un salt de aproape 10.000 de kilometri mi se pare uluitor". (M.B.) Un singur dor, Liga Campionilor Liga Campionilor, cea mai prestigioasa competitie fotbalistica intercluburi de pe "batrinul continent", se reia in aceasta seara, cu incepere de la ora 21.30, programind meciuri din grupele C si D. Punctul de atractie il constituie partida Real Madrid - Lazio Roma, transmisa in direct pe postul "Acasa", confruntare intre detinatoarea trofeului si campioana Italiei. Dino Zoff, tehnicianul formatiei romane, revine astfel pe "Santiago Bernabeu", stadion pe care a cistigat, in anul 1982, titlul de campion al lumii cu "squadra azzurra". Interesant se anunta duelul intre portughezul Luis Figo si argentinianul Hernan Crespo, cei mai scumpi jucatori ai lumii, pentru care cele doua echipe au facut eforturi financiare deosebite. Un meci palpitant se va desfasura la Leeds, acolo unde Anderlecht Bruxelles incearca sa invinga pe revelatia ultimilor ani din competitiile europene. In formula de start a oaspetilor va figura si romanul Alin Stoica, titular in ultimele meciuri de campionat si cu evolutii foarte bune. "Alb-violetii" au reusit performanta ca, in ultimele opt partide din intrecerea interna, sa cistige pe linie, fara sa contabilizeze vreun egal sau vreo infringere. O partida apriga se disputa la Lyon, acolo unde Arsenal isi joaca ultima sansa. Arsene Wenger, managerul englezilor, i-a interzis olandezului Dennis Bergkamp sa mai faca deplasarea in Franta. Se stie ca decarul "tunarilor" are frica de avion si s-a pregatit sa parcurga acest drum cu autoturismul personal, insa Wenger si-a dat seama ca va fi obosit si nu l-a convocat pentru meci, menajindu-l pentru partida cu Chelsea, din Cupa Angliei. DANIEL NAZARE GRUPA C: Bayern München - Spartak Moscova; Olympique Lyon - Arsenal Londra GRUPA D: Leeds United - Anderlecht Bruxelles; Real Madrid - Lazio Roma ("Acasa" TV, de la ora 21.30) S-au cunoscut pe site-ul "www.fcdinamo.ro" Indragostiti cu inimi de "ciine" Costel e politist, Camelia e eleva Fotbalistul Florentin Petre si sotia sa, Catalina, vor oferi miine, de "Ziua indragostitilor", un tort in forma de inimioara, cu sigla clubului din Soseaua Stefan cel Mare, lui Costel Marinel Vizitiru (22 de ani), din Suceava, si Cameliei Marinela Covei (18 ani), din Craiova, doi suporteri ai "ciinilor rosii" a caror poveste de dragoste s-a infiripat pe site-ul "www.fcdinamo.ro". Conducerea gruparii "ros-albe" a decis sa-i cadoriseasca pe cei doi amorezi, in pieptul carora bat inimi de "ciine", cu o cina romantica la pub-ul "Red Dogs". De asemenea, Camelia si Costel vor beneficia, tot din partea celor de la Dinamo, de doua bilete la concertul pe care trupa "Holograf" il va sustine miine, de la ora 19.00, la Sala Palatului. "Prima data am intilnit-o pe Camelia la mare, in '98. In urma cu ceva vreme, am intrat pe chat-ul de la Dinamo si am discutat cu ea, fara sa stiu ca e tocmai fata pe care am cunoscut-o in urma cu trei ani. Din vorba in vorba, ne-am dat seama ca ne cunosteam. Eu lucrez in politie, la fortele de interventie. Adica sint luptator. Am gradul de sergent major. Camelia este inca eleva. Astept sa dea la facultate, ca sa vad ce ginduri am cu ea pe viitor", ne-a declarat ieri Costel. (D.C.) Allen Iverson, cel mai bun baschetbalist la "All-Star Game" Sula din Coasta Vestului Selectionata Estului a invins, duminica noapte, la Washington, reprezentativa Vestului, scor 111-110, in traditionalul NBA "All-Star Game", aflat la editia cu numarul 50. Allen Iverson, cel mai scund baschetbalist care a evoluat pe podeaua din "MCI Center" (1,83 metri), a fost declarat si cel mai valoros jucator al partidei (MVP). El a stat in teren 27 de minute, timp in care a realizat 25 de puncte, doua recuperari si cinci pase decisive. De altfel, Iverson a facut diferenta in ultimul sfert al meciului, cistigat detasat de estici (41-21), cind a inscris 15 puncte. Specialistii din NBA spun ca Iverson si cei din generatia lui sint departe de valoarea gigantilor Michael Jordan, "Magic" Johnson, Wilt Chamberlain sau Larry Bird. Allen are, totusi, replica lui: "Nu vom putea sa-i inlocuim pe acestia niciodata. E o schimbare dramatica. Dar, baieti, acum avem de-a face cu un joc nou! Avem identitatile noastre, personalitatile noastre, imaginile noastre. Iar acesti mari jucatori care au existat ne-au creat posibilitatea de a fi noi insine". Performanta invingatorilor, condusi de pe banca de Larry Brown, antrenorul lui Iverson la echipa Philadelphia 76ers, nu ar fi fost posibila fara apararea eficace in care a stralucit congolezul de la Atlanta Hawks, Dikembe Mutombo (22 de recuperari, din care 19 defensive). Ultimul minut al partidei i-a apartinut lui Stephon Marbury (fost coechipier cu Ghita Muresan la New Jersey Nets) care a reusit doua aruncari de trei puncte, decisive pentru succesul "esticilor". Din echipa Vestului, cei mai buni jucatori au fost Kobe Bryant (LA Lakers), cu 19 puncte, sapte pase decisive, patru recuperari, si Tim Duncan (San Antonio Spurs), cu 14 puncte si 14 recuperari. Bryant a jucat 30 de minute, in ciuda unei accidentari la umar, care i-a dat emotii antrenorului Rick Adelman (Sacramento Kings). MARGARIT BANUTA Fotbalistii "tricolori" vor infrunta Tahiti Ladislau Bölöni, antrenorul echipei nationale de fotbal, are de gind sa convoace 15 "stranieri" pentru cel de-al doilea meci al turneului pe care "tricolorii" il vor intreprinde in Cipru la sfirsitul acestei luni. Romania va participa la un "patrulater" alaturi de Ucraina, Lituania si Cipru. Selectionerul va pleca in Insula Afroditei pe 20 februarie, fiind insotit de 15 jucatori din campionatul intern. Componentii "regimentului strain" se vor alatura delegatiei cel tirziu la 26 februarie, urmind ca, in ultima zi a lunii, cei mai multi dintre "autohtoni" sa se intoarca in tara. Jucatorii convocati sint urmatorii: Stelea, Prunea si Irimia - portari; Contra, Filipescu, Ciobotariu, Chivu, Radoi, Prodan, Iencsi, Florentin Dumitru - fundasi; Gilca, Dorinel Munteanu, Laurentiu Rosu, Catalin Munteanu, Dennis Serban, Alin Stoica, Soava, Maldarasanu, Tames, Ghioane, Trica si Mara - mijlocasi; Adi Ilie, Viorel Moldovan, Ionel Ganea, Mutu, Mihalcea, Marius Niculae si Barcauan - atacanti. "Fiind perioada rezervata meciurilor internationale, cluburile vor fi obligate sa ne lase fotbalistii la lot intre 26 si 28 februarie. La 1 martie, toti «stranierii» se vor intoarce la echipele lor. Restul delegatiei se intoarce in Romania la 6 martie", a punctat Mircea Sandu. Nasu' a mai spus ca federatia a primit o oferta foarte tentanta din China, unde organizatorii sint dispusi sa plateasca 130.000 de dolari pentru a vedea pe viu nationala "tricolora", intre 2 si 5 august. O alta actiune este programata la inceputul verii, intre 14 si 24 iunie, tocmai in Canada, unde se vor derula Jocurile Francofoniei. Romania a "picat" in grupa cu Franta, Burkina Faso si Tahiti. Lotul de tineret pregatit de Ion Moldovan va participa, de asemenea, la un turneu de pregatire impreuna cu reprezentativele similare ale Iugoslaviei, Ucrainei si Moldovei. Competitia este organizata de FRF la Timisoara, se numeste "Trofeul Banatului" si se disputa intre 19 si 28 februarie. Lotul convocat de Moldovan este urmatorul: Dolha si Stanca - portari; D. Balan, Maftei, Ghionea, Dancia, Oprita si Rada - fundasi; Paraschiv, Patrascu, V. Munteanu, Sinmartean, Rat, Suleap, Cernat, Olah si Croitoru - mijlocasi; Nemtanu, Neaga, Iacob si Cl. Dragan - atacanti. MATEI UDREA LAURENTIU CIORNEI Fratii Becali au ris cind au auzit ca Paunescu vrea sa-l dea pe Trica la Milan Firma ISM se indoieste de existenta vreunei oferte din Serie A pentru fotbalistii Trica, Ciocoiu si Radoi, tustrei de la Steaua. Viorel Paunescu, presedintele Consiliului de Administratie al gruparii din Ghencea, a declarat in urma cu citeva zile ca trei elevi din echipa pregatita de Victor Piturca sint vizati, dupa prestatiile de la Norcia, de formatii de top din Italia, precum AC Milan si Fiorentina. "Nu cred in existenta unor astfel de oferte. Sint doar zvonuri. La AC Milan e foarte greu de ajuns. De asemenea, relatiile noastre cu Fiorentina sint foarte bune. Vorbim tot timpul cu Fatih Terim si cu directorul sportiv Giancarlo Antognoni. Nici unul dintre acestia nu s-a aratat interesat de Trica, de Ciocoiu, de vreun alt jucator roman. Se observa foarte bine ca si Adi Mutu, care e o valoare certa, are inca probleme de adaptare in Italia. Am vazut si eu la televizor ca domnul Paunescu declara ca se duce in Italia sa analizeze acele oferte de care tot vorbeste", a declarat ieri Victor Becali. "Sint putini fotbalisti romani care ar putea juca in Italia. Asta e declaratia pentru presa", a mentionat Giovani Becali. Surse din apropierea agentilor de jucatori sustin ca acestia au izbucnit in ris cind l-au vazut la televizor pe Paunescu propunindu-si sa-l vinda in Peninsula pe ginerele lui Ilie Balaci. "Daca Trica ajunge la Milan inseamna ca s-a intors lumea cu fundu-n sus", ar fi spus Giovani Becali, aflat momentan in Spania. (D.C.) Fotbalistii nemteni ii arata pe doctori cu degetul Covrig: "Ma dureau muschii abdominali si am fost operat de apendicita!" Lotul prim-divizionarei de fotbal Ceahlaul Piatra-Neamt se afla de duminica in Ungaria, pentru un stagiu de pregatire in localitatea Matrahaza. Regiunea le este bine cunoscuta jucatorilor pietreni, ei mergind pe meleaguri maghiare in fiecare iarna. De altfel, in holul hotelului care gazduieste anual Ceahlaul sta atirnat un ceas de perete cu stema formatiei de sub Pietricica. Doi dintre jucatorii deplasati de antrenorul Florin Marin, Mihai Ionescu si Ionut Covrig, se considera victimele unor grave erori medicale. Mijlocasul Ionescu (32 de ani), unul dintre veteranii gruparii pietrene, aproape ca n-a avut cu ce sa manince in ultimele zile, dupa ce doctorii de la Spitalul Judetean Piatra-Neamt i-au extras nu mai putin de patru masele! Initial, Ionescu si-a scos doar o singura masea, insa doctorii au considerat necesara si eliminarea altora. In ceea ce-l priveste pe Covrig, acesta sustine ca a fost operat, fara motiv, de apendicita, chiar daca pretinde ca suferea de altceva. Respectiva interventie chirurgicala, socotita gratuita, l-a facut pe tinarul gardian pietrean sa piarda o buna bucata din perioada de pregatire. "Am fost operat degeaba. Pe mine ma dureau muschii abdominali, iar ei (n.r. - doctorii) m-au operat de apendicita. Acum trebuie sa recuperez. Alerg de nebun toata ziua. Daca adun kilometrii parcursi in ultima perioada cred ca as trece lejer granitele tarii. As fi ajuns pe jos la Budapesta, nu cu autocarul", spunea, cu umor, portarul Ceahlaului, inainte sa ia drumul Ungariei. "Jucatorii n-au minte!" Viorel Margine, doctorul Ceahlaului, infirma variantele vehiculate de jucatori: "Nu e adevarat. Fotbalistii n-au minte. Covrig trebuia operat de apendicita. Si la mine la cabinet mai vin babe care imi spun: «Nu-i asa, mama, ca daca pun frunza de varza la picior imi trece umflatura?». Lumea face medicina din auzite. Nu doar Ionescu are probleme cu dintii. Spre exemplu, inainte de plecarea in Ungaria, lui Ovidiu Marc (n.r. - care, in ultimele zile, s-a delectat tragind cu pistolul prin Piatra-Neamt) i-au fost scoase patru masele, iar lui Soimaru, trei. Acum, baietii parca sint staruri de cinema. Daca ii spargi gura lui Enache, dai de tezaurul Romaniei!". DANIEL CONTESCU "Briliantul" straluceste iarasi Mutu: "Cei care cred ca nu voi ajunge fotbalist mare se insala amarnic" Fotbalistul roman Adrian Mutu a confirmat duminica dupa-amiaza increderea pe care conducerea echipei de fotbal Hellas Verona i-a acordat-o atunci cind l-a transferat, asta-vara, de la Inter Milano. Introdus in minutul 46 al partidei cu Bari, contind pentru etapa a 18-a din Serie A, intr-un moment in care Verona evolua cu un om mai putin, Mutu a izbutit doua goluri si a dat o pasa decisiva. "Toata lumea este in al noualea cer. Ne-am felicitat intre noi, jucatorii, pentru ca am iesit cu bine la liman. Am crezut pina la final ca putem intoarce rezultatul, desi, la un moment dat, scorul era 1-0 in favoarea oaspetilor. In continuare, situatia in clasament a echipei noastre este destul de grea. Runda urmatoare jucam in deplasare, cu Udinese. Dedic aceste doua goluri tuturor prietenilor mei, care stiu ca nu sint putini. Sint insa unii care nu sint pe deplin convinsi ca voi ajunge fotbalist mare. Sper sa demonstrez, cu timpul, ca acestia din urma se insala amarnic", ne-a declarat ieri "Briliantul". Mutu nu-si explica adevaratul motiv pentru care Perotti nu l-a folosit titular impotriva "cocoseilor" din Bari: "Eu stiu ce tactica a vrut sa foloseasca antrenorul?". Dupa meci, Mutu a fost felicitat, printre altii, de parinti si de socri, care il tin la curent cu tot ce se scrie in tara despre el. Dupa meci, Adrian a luat cina impreuna cu Alexandra, iar spre seara au mers la cinematograf. "Am vazut filmul «Hanibal». Am ramas impresionat de modul cum si-a interpretat rolul Antony Hopkins", ne-a marturisit ex-dinamovistul. DANIEL CONTESCU [23][pl.dll?rid=expresro] 