 Festival de teatru alternativ la Bistrita Festivalul Central si Est European de Spectacol Alternativ in Spatiu Neconventional, "altFEST", se va desfasura anul acesta la Bistrita, in perioada 19-24 septembrie. Aflat la cea de-a III-a editie, festivalul, unic in Romania, este organizat de Centrul International pentru Arta Contemporana Bucuresti si Fundatia Culturala Contemporania, in parteneriat cu autoritatile locale din Bistrita. Sub tema editiei din acest an - "InterArt" - festivalul independent de teatru, necompetitiv, deschis productiilor de arta alternativa in spatiu neconventional, va stringe cele mai interesante si creative productii teatrale ce stau sub semnul interdisciplinaritatii. Festivalul este compus din sectiuni distincte: spectacole; happening si performance; muzica originala de spectacol; scenografie si fotografie; manageri culturali; critica si work-in-progress. IRINA DUMITRESCU Corul Preludiu, in turneu prin Europa In cei 28 de ani de activitate, Corul "Preludiu", condus de Voicu Enachescu, a desfasurat o intensa si constanta activitate atit interna, cit si internationala. Recent, ei s-au intors dintr-un turneu de trei saptamini efectuat in Franta, Germania si Ungaria. Corul a fost invitat sa reprezinte Romania la Festivalul International de Muzica Corala "Musique en Morvan", alaturi de ansambluri din Cehia, Ungaria, Rusia, Elvetia si Venezuela. Cele sapte concerte sustinute in catedralele din Autun si Nevers au fost extrem de apreciate de public si cronicari, ziarele frantuzesti intrecindu-se in elogii la adresa artistilor romani. Marcel Corneloup, presedintele asociatiei corale "A Coeur Joie International", a declarat presei: "De cite ori ascult corul «Preludiu», cred ca perfectiunea exista!". Vastul repertoriu al corului dirijat de Voicu Enachescu a incintat si publicul german prezent la Pavilionul Romaniei al Expozitiei din Hanovra, unde au avut loc cinci concerte, pe l"nga cel programat la catedrala din localitate. In urma turneului european, urmeaza mai multe concerte in diferite localitati din tara. Este de mentionat ca, in afara de Corul "Preludiu", Centrul de cultura "Tinerimea Romana" - director Voicu Enachescu - mai cuprinde Ansamblul folcloric "Cununa Carpatilor", Orchestra de camera "Philarmonia", baletul Orion, solistii pop Monica Anghel, Silvia Dumitrescu, Dan Spataru, Marina Florea, Daniel Robu, muzicienii de jazz Marius Popp, Ozana Barabancea, Garbis Dedeian. ALEX REVENCO Suparat pe "pirateria" din muzica romaneasca, Marcel Pavel isi scoate "Frumoasa" lui pe CD Supranumit "Pavarotti al Romaniei", solistul Marcel Pavel se mindreste cu o voce de invidiat. Si chiar o are, motiv pentru care melodia "Frumoasa mea", compusa special pentru Marcel de Ovidiu Komornik, a devenit rapid un succes de piata. Toate bune si frumoase, numai ca piesa cu pricina a intrat la fel de rapid si in vizorul firmelor-pirat care, dornice de imbogatire rapida, s-au grabit sa o scoata la vinzare pe tarabe, desi nu aveau acest drept. "Nu-i pot da in judecata", spune necajit Marcel. "Ar insemna sa alerg dupa ei prin tribunale si sa nu rezolv mare lucru, desi eu si Komornik avem toate drepturile de autor si am avea si sanse de cistig." Drept urmare, Marcel s-a decis sa scoata cit mai repede pe piata primul CD din cariera sa, care sa includa, pe linga piese din repertoriul international, si celebra "Frumoasa mea", dar si multe alte surprize pe care inca nu vi le dezvaluim. Nu va spunem decit ca peste aproximativ doua saptamini veti putea gasi pe piata primul CD semnat Marcel Pavel. CRISTINA TOMA Dupa fiecare inregistrare, Fetele din Lucky merg la biserica Raluca, Veronica si Ana, cele trei fete care fac parte din trupa Lucky, si-au facut un obicei din a merge la biserica dupa fiecare piesa pe care o inregistreaza. Credincioase, ele sint convinse ca, atita timp cit vor face acest lucru, totul le va merge din plin. In acelasi timp, ele fac tot posibilul sa fie cit mai sexy si sint mindre ca nu au facut operatii estetice. Nici nu ar avea nevoie, data fiind generozitatea de care natura a dat dovada atunci cind le-a inzestrat. Nu se sfiesc sa apara cit mai sumar imbracate, convinse fiind ca succesul vine mai repede atunci cind publicul "isi clateste" ochii, ascultind muzica. IUSTINA MUNTEANU Corina Danila, muza sculptorului Marcel Guguianu Corina Danila, vedeta Stirilor de la Acasa, a fost invitata, cu ocazia Zilei Nationale, la receptia oferita de Ambasada Braziliei. Prezenta ei nu a trecut neobservata, dimpotriva, pare-se ca, de data aceasta, a fost "omul potrivit la locul potrivit". Ea l-a cunoscut pe celebrul fotograf brazilian Edy Novaro, autorul faimoaselor fotografii ale pictorilor spanioli Salvador Dali si Picasso. Dupa un schimb de amabilitati, el s-a autoinvitat in studioul postului de televiziune Acasa. Corina a fost "curtata" si de renumitul sculptor roman Marcel Guguianu, care i-a facut o "propunere indecenta". El vrea ca vedeta de la Acasa sa devina muza lui. Iar Corina a acceptat. SIMONA ECOVOIU Bucatarul care si-a botit imaginea alaturi de Teo si Mircea Gheorg si-a deschis bacanie la Balamuc Si a trecut cu emisiunea culinara la Prima tv Locuitorii cartierului bucurestean Berceni, mai exact cei care locuiesc in preajma faimosului Spital de boli nervoase nr. 9 , au sesizat in ultimele zile o forfota suspecta intr-unul dintre magazinele de la parterul unui bloc. Reamenajarea unui banal butic n-ar fi atras atentia daca personajul principal al intregii povesti ar fi fost un necunoscut. Dar cum proaspatul proprietar nu este nimeni altul decit bucatarul Gheorg, curiosii s-au intrebat cum de a devenit acesta din vedeta tv patron de bacanie. Raspunsul e simplu: Gheorg a plecat din ograda Antena 1, el urmind sa prezinte o emisiune culinara la Prima. Intre timp, pentru ca familia-i mare si banii-s putini, el isi completeaza veniturile cu cistigul de la bacanie, care nu e deloc de neglijat. Cit despre noua sa emisiune, Gheorg, pe numele sau George Vitan, ne-a spus ca va fi un adevarat spectacol culinar si nu numai. "Voi avea ca invitati doi - trei bucatari profesionisti care se vor intrece in talent si vor gati cele mai delicioase mincaruri chiar in studio. Pe linga ei voi invita de fiecare data o vedeta consacrata din lumea politicii, a muzicii sau artelor, impreuna cu care voi discuta pe teme culinare. Toate acestea asezonate dupa gust cu o multime de premii. Sper sa-mi iasa!", spune proaspatul patron . La fel ii dorim si noi, dar mai ales ii uram lui Gheorg sa nu se faca de bacanie!!! CRISTINA TOMA Povesti hollywoodiene adevarate Johnny Cash - un american original Astazi si miine, de la ora 22.15, TVR 2 prezinta, in cadrul documentarului "Adevarate povesti hollywoodiene'', un film despre viata marelui star al muzicii country, Johnny Cash. Interpretul s-a nascut pe 6 februarie 1932 in Kingsland, Arkansas, intr-o familie saraca de cultivatori de bumbac. La 12 ani scria deja poezii, cintece si poeme. La 14 ani muncea in afara fermei, dar nu renunta la muzica si participa la numeroase concursuri. Dupa terminarea gimnaziului, Johnny Cash se inroleaza in US Air Force si pleaca in Germania, unde isi cumpara prima chitara. La incheierea stagiului militar, se muta la Memphis, unde, in 1954, este descoperit de Sam Phillips, proprietarul Casei de productie "Sun Records", si scoate primul sau album, "Hey Porter". Succesul nu l-a ocolit pe tinarul artist care, dupa al doilea sau album, va fi considerat starul national al muzicii country. Cu un palmares de 8 premii Grammy, peste doua milioane de albume vindute si propriul show tv, Johnny Cash poate fi considerat un artist implinit. (C.V.) teleVIZOR Sindromul de virginitate se trateaza cu lamiie si audienta scazuta cu Vacanta Mare La ora cind aceste rinduri vad lumina tiparului, este in plina desfasurare prima editie a emisiunii "Alege" de la PRO TV. Prin urmare, nu va putem spune cine a iesit victorios din confruntarea dintre primarul general Traian Basescu si buticari. Nu putem sa ignoram insa campania de promovare care a precedat emisiunea si care poarta amprenta inconfundabila a lui Andrei Gheorghe, realizatorul si moderatorul show-ului. Astfel, ziarele de ieri anuntau cu mare tam-tam iminenta despartire dintre Gheorghe si trustul PRO, pe motiv ca vedeta a refuzat cu obstinatie sa le dezvaluie sefilor desfasuratorul emisiunii si invitatii. Si da-i si speculeaza, si da-i si speculeaza, mai ales ca promo-ul emisiunii, difuzat in acest weekend, se baza exact pe aceeasi idee. Miine, cind vom sti cifrele de audienta, vom afla daca trucul a prins. Florin Calinescu a revenit in forta pe micul ecran, emisiunea sa de vineri, croita dupa un nou format, spulberind concurenta la capitolul audienta. De altfel, tandemul "Vineri seara ne distram cu Florin Calinescu" - "Tacerea mieilor" a facut ca PRO TV sa cistige net intrecerea din prime-time cu Antena 1, care a programat in acelasi interval "Terminator" cu Arnold Schwarzenegger si serialul "Stargate - SG1". Marele invins a fost insa canalul public de televiziune, a carui "Ploaie de stele" a fost detronata pentru prima data din topul audientei. Simbata Antena1 practic n-a contat, batalia ducindu-se intre PRO TV si TV Romania1, care si-au impartit frateste ziua: pina dupa prinz postul national a fost preferatul majoritatii telespectatorilor, in timp ce seara a fost dominata de PRO TV, care a inclinat steagul doar in fata "Surprizelor" Andreei Marin, chiar daca la acea ora programase super-hitul "Hartuire sexuala". Duminica lucrurile s-au asezat in matca lor fireasca, bingo-showurile adjudecindu-si partea leului. De remarcat revenirea pe micul ecran a celor de la "Vacanta Mare". Chiar daca pentru primul show al toamnei Garcea & Co s-au multumit doar sa insaileze citeva secvente, care de care mai rasuflate, din spectacolele pe care le-au sustinut pe litoral, audienta a luat-o in sus, mai ceva ca dupa un tratament intensiv cu viagra. Probabil ca daca ar aparea timp de o ora fara sa spuna sau sa faca nimic, romanul tot ar ramine cu telecomanda blocata. Prezent si simbata pe micul ecran, in emisiunea Mihaelei Radulescu, Florin Calinescu a linistit-o pe andreaua cea roscata, o fata frumusica, dar care are in cap doar fite si codite, ca simptomele de virginitate se trateaza cu zeama de lamiie. Bine ca stim. V.D. TOTH 80 de locuri cu taxa, libere la Facultatea de Medicina Generala Universitatea de Medicina si Farmacie "Carol Davila", din Bucuresti, a anuntat ca, dupa terminarea examenului de admitere, au ramas locuri neocupate. Daca in anii trecuti, la fiecare facultate se inregistrau peste 10 candidati pe un loc, in acest an abia daca au fost doi. La Facultatea de Medicina Generala au ramas libere 80 de locuri cu taxa, punctajul cel mai mare obtinut de un candidat fiind de 327 de puncte din 360 maxim posibile. Pina pe 23 septembrie, cei respinsi pe locurile bugetare au timp sa opteze pentru un loc cu taxa, daca au si 1100 de dolari, costul anual al scolarizarii. In ceea ce priveste colegiile, la specializarea Geriatrie au fost admisi numai 16 candidati din cele 43 de locuri, iar la Audiologie numai 8 absolventi de liceu au intrat, in ciuda faptului ca admiterea s-a organizat pe 22 de locuri. Potrivit prof. Leon Zagrean, secretarul stiintific al UMF, majoritatea studentilor intrati anul trecut pe locurile cu taxa au trecut, din acest an, pe locuri de la buget. Din cei 60 de studenti de pe locurile cu taxa, 40 au sustinut din nou admitere si au fost declarati admisi. Ei trec direct in anul II de studiu. ROBERTA VORNICU Razboiul fosilelor paralizeaza Clujul Angajatii primariei au facut un lant viu in jurul sapaturilor arheologice, sprijiniti de gunoieri Citiva zeci de angajati ai Primariei Cluj au format ieri dimineata, un lant uman in jurul sapaturilor arheologice din cea mai importanta piata a orasului, pentru a impiedica acoperirea lor. Actiunea subordonatilor primarului Gheorghe Funar a fost insa pur simbolica, deoarece prefectul judetului Cluj, Bogdan Cerghizan, a suspendat, duminica, actiunea de acoperire a sapaturilor arheologice din zona centrala a municipiului. Astuparea gropilor va fi reluata doar dupa incheierea exercitiului militar "Cooperative Best Effort", care are loc in aceste zile in judetul Cluj. In pofida declaratiilor prefectului de Cluj, Bogdan Cerghizan, masinile de gunoi ale firmei de salubritate Salprest au fost si ieri prezente in jurul gropilor pentru a impiedica acoperirea acestora. Minodora Fritea, sefa Directiei Control din primarie a declarat ca atit masinile, cit si inspectorii Primariei vor ramine in piata pina cind "vom primi in scris de la domnul prefect ca nu va mai incerca sa umple gropile". Alexandru Dima, seful Directiei Circulatie din primarie, a declarat ca "aceste masini au fost aduse benevol, noi nu am facut nici o comanda in acest sens, prin urmare Primaria nu trebuie sa plateasca nimic". Cu toate acestea, Eugen Veres, directorul "Salprest", ne-a declarat ieri ca masinile de gunoi s-au deplasat in Piata Unirii in urma unui ordinului primit de la Primaria Cluj-Napoca, prin intermediul Directiei de Gospodarie Comunala. "Noi am primit acest ordin de la primarie, dar initial ne-am deplasat acolo pentru a curata zona dupa festivalul SeptemberFest. Apoi am fost instiintati ca trebuie sa blocam zona pentru ca gropile arheologice sa nu fie umplute", sustine Veres. Ieri, dupa ora 14.00, doua dintre masinile Salprest au fost retrase, urmind ca in cursul serii sa fie trimise pe traseu alte trei. BOGDAN STANCIU Pensiile majorate se amina Pensionarii nu vor primi luna aceasta pensiile majorate, pentru ca executivul a aminat discutarea si adoptarea proiectului de ordonanta in acest sens, propus de proaspat demisionarul ministru de resort Smaranda Dobrescu. Ieri, in cadrul unei conferinte de sfirsit de mandat, ministrul muncii si protectiei sociale si-a exprimat regretul pentru citeva dintre obiectivele propuse la investirea in functie, in urma cu opt luni, printre care si aceasta ordonanta. "Nu stiu exact care a fost motivul pentru care guvernul nu a adoptat acest proiect de act normativ, Mai ales ca el avea toate avizele ministerelor implicate si se baza pe o fundamentare in acest sens. Poate ca premierul Isarescu asteapta «verde» de la FMI, care nu accepta majorarea deficitului bugetar, poate pur si simplu s-a gindit ca nu este bine sa accepte un act normativ provenit de la un reprezentant al opozitiei", a declarat ieri Smaranda Dobrescu. Ministrul muncii spera ca urmasul sau la post ceara imediat dupa instalare marirea pensiilor, dar si adoptarea unei ordonante de urgenta privind subventionarea pe timpul iernii a energiei termice, asa cum s-a facut anul trecut. In plus, Smaranda Dobrescu sugereaza viitorului ministru al muncii sa se bata pentru introducerea venitului minim garantat de stat, din ianuarie 2001, apreciind ca in felul acesta statul se va ingriji de minimum 16% din populatia tarii, procent care reprezinta numarul de locuitori care, la ora actuala, mor de foame, neavind nici un fel de venit. MIHAELA BALEA Azi incepe sedinta Sfintului Sinod Ierarhii ortodocsi discuta despre referendumul privind homosexualitatea Astazi, incepe in Dealul Patriarhiei sedinta Sfintului Sinod al Bisericii Ortodoxe Romane. La aceasta intrunire a tuturor ierahilor ortodocsi se vor face nominalizarile pentru scaunul vacant al Mitropoliei Olteniei. Potrivit statutului, Sfintul Sinod va face trei propuneri membrilor Colegiului Electoral Bisericesc, alegerea urmind sa aiba loc in prima decada a lunii octombrie. Pe parcursul celor doua zile, cel mai inalt for bisericesc va discuta problema comunitatilor ortodoxe romanesti din Statele Unite si Canada, precum si controversatul articol 200 privind homosexualitatea. Dupa cum se stie la propunerea Inalt Preasfintitului Bartolomeu Anania este pobibil ca Sfintul Sinod al Bisericii Ortodoxe Romane sa ceara institutiilor statului organizarea unui referendum fata de legalizarea homosexualitatii. Alaturi de situatia religiei in scoala, sinodalii nostri vor discuta si posibilitatea unor noi numiri de episcopi-vicari in eparhiile Timisoara si Oradea. FLORIAN BICHIR Speriat de moarte A facut stop cardiac la gindul ca urma sa se sinucida La sfirsitul saptaminii trecute, bucuresteanul Iosif Capota, in virsta de 48 de ani, s-a hotarit sa-si puna capat zilelor, mai ales ca se afla singur in statiunea Calimanesti, unde visase de mai multi ani sa mearga la odihna. Ideea sinuciderii i-a venit lui Iosif Capota acum citeva luni si, ca urmare, a avertizat-o pe sotia lui ca va ramine singura pe lume. Capota a scris vineri dimineata doua bilete de adio, unul adresat nevestei si celalalt fiului sau. Intr-adevar, cadavrul sau a fost descoperit citeva ore mai tirziu in zona pavilionului central, dar surpriza a fost aceea ca omul a murit in urma unui stop cardiac, suferit la gindul ca urma sa se sinucida. (M.M.) Dragoste de 100.000 $ Noul "look" al blondei de la André Andreea Balan, blondina formatiei Andre, este noua imagine a scolii si agentiei internationale de fotomodele "Prince d'Armeny''. Ea a incheiat cu Andrei Ratiu, directorul agentiei, un contract special de exclusivitate pe cinci ani, in valoare de 100.000 de dolari. Prin semnarea acestui act, Ratiu o va impresaria personal pe Andreea in domeniul modeling-ului, al productiilor cinematografice, teatrale si al reclamelor. La rindul sau, blonda Andre se obliga sa promoveze imaginea agentiei. De-acum incolo, ea va adopta un nou look; si atunci cind nu sustine recitaluri, Andreea va purta vestimentatie eleganta, sofisticata, cu mult diferita de stilul pe care-l abordeaza pe scena. Imaginea solistei va fi una de adolescenta ingenua, specifica agentiei. (C.V., A.T.) Transportate cu elicopterul, Organele unui tinar de 27 de ani vor salva vietile a patru oameni Prima prelevare de organe din judetul Alba a avut loc ieri dupa-amiaza, la Spitalul Judetean din Alba Iulia, de la un tinar in virsta de 27 de ani, victima a unui accident de circulatie. Personalul Sectiei terapie intensiva a efectuat dificila operatie sub comanda unei comisii interdisciplinare de transplant sosita de la Bucuresti si condusa de secretarul de stat in Ministerul Sanatatii, prof. dr. Irinel Popescu. Totodata, la Spitalul Judetean Alba a sosit ieri si seful Institutului de Urologie Cluj-Napoca, prof. dr. Mihai Lucan. In jurul orei 14.30, in curtea spitalului a aterizat un elicopter pus la dispozitia medicilor de catre Ministerul de Interne pentru transportul organelor prelevate, cu care a sosit si reputatul doctor Serban Bradisteanu de la Spitalul de Urgenta Floreasca. Echipa medicala a prelevat de la victima accidentului inima, ficatul, rinichii si tesuturi de piele. Astfel, inima si tesuturile au luat calea Bucurestiului, rinichii au fost transportati spre Cluj, iar ficatul la Tirgu Mures. In Capitala au fost identificate doua persoane compatibile cu inima tinarului. Cei doi bolnavi au in jur de 50 de ani si urmeaza sa fie efectuate analize detaliate pentru a se stabili care dintre ei prezinta un grad de compatibilitate mai ridicat, sau care are cele mai mici sanse de supravietuire fara o inima noua. "Inima de 27 de ani va bate in pieptul unui pacient de la Clinica de chirurgie cardiovasculara a Spitalului de Urgenta din Bucuresti", a spus dr. Victor Zota, coordonatorul national de transplant. Ficatul este "disputat" de alte doua persoane, internate la Spitalul Fundeni din Capitala. Este vorba despre un barbat de 37 de ani si de o femeie de 46 de ani. "Un baiat nemaipomenit" Vasile Nicola, victima accidentului, este din satul Fata, comuna Albac, judetul Alba. In noaptea fatidica, simbata spre duminica, la scurt timp dupa miezul noptii, tinarul isi conducea prietena de la discoteca din centrul comunei Albac. In timp ce perechea circula neregulamentar, pe partea dreapta a soselei, Vasile Nicola, cel mai aproape de axul drumului, a fost acrosat de un vehicul ARO cu remorca. Impactul violent cu carosabilul i-a provocat victimei un traumatism cranio-cerebral acut deschis si fractura de baza de craniu. In final, Nicola a ajuns in coma profunda la Spitalul din Alba Iulia, unde insa nu s-a mai putut face nimic pentru salvarea vietii sale. LUCIAN DOBRATER GETA ROMAN TATIANA DABIJA Pentru ca noul vecin a inchis drumul public, Trei profesori universitari, sechestrati in propria casa Familia Taisescu, formata din trei profesori universitari, este sechestrata de mai multe saptamini in propria casa, situata in plin centrul Craiovei. Pentru a se duce la facultate, unde ii asteapta studentii, ei trebuie sa escaladeze un gard de trei metri. Toate aceste ciudatenii se intimpla pentru ca noul lor vecin a bagat drumul public in curtea sa. Pentru a impiedica actiunea primariei de redeschidere a stradelei de acces, Cristian Stanca a depozitat in dreptul portilor sale peste doua tone de fier vechi. Ca sa plece la scoala, trei profesori trebuie sa sara gardul Ca sa te duci in vizita la familia Taisescu, care locuieste in Craiova, pe strada Lipscani, trebuie sa fii alpinist, caci este nevoie sa escaladezi un gard inalt de beton. Aceasta este singura cale de acces in gospodaria lor. Familia este compusa din trei membri, toti fiind profesori universitari. Sotii Taisescu, Cito si Elena, sint profesori universitari doctori, iar fiul lor, Iulian, este asistent universitar la Facultatea de Medicina din Craiova. Casa lor a fost construita in urma cu 116 ani, fiind mostenita in familie de la stramosii celor de mai sus. In urma cu doi ani, casa unui vecin a fost cumparata de Cristian Stanca, un om de afaceri craiovean, care a constatat ca spatiul din curte este mai mic decit ar avea nevoie. Ca urmare, a decis sa se extinda, dar, neavind unde, a blocat singura cale de acces a vecinilor, numita pina acum in actele urbei "Stradela Preda". Practic, Stanca a pus stapinire pe aleea dintre case, bagind drumul in propria curte! Sint afectate, in acest fel, opt familii, care numara peste 40 de persoane, majoritatea fiind obligate sa treaca printr-un gang de numai 60 de cm. Daca mai adaugam faptul ca in zona nu sint gaze naturale si deci, in fiecare an, oamenii trebuie sa-si aduca lemne si carbuni, avem tabloul complet al circului provocat de decizia lui Stanca. Doamne fereste ca vreunul dintre vecini sa aiba nevoie de Salvare sau de pompieri, ori ca vreunul sa moara, caci atunci presa ar avea ce sa scrie. Cei mai afectati sint, totusi, cei trei membri ai familiei Taisescu, care nu au acces nici macar la gangul ingust prin care ies ceilalti. Ei au ghinionul ca poarta lor, pe care o folosesc de peste o suta de ani, sa dea exact in locul unde vecinul Stanca a inchis strada, astfel incit, ca sa plece la scoala sau la cumparaturi, trebuie sa sara peste gard! "Masina noastra a ramas blocata in garaj si nu mai poate fi scoasa decit cu elicopterul, iar masina fiului nostru a ramas in strada si nu mai poate intra in curte", spune cu amaraciune Cito Taisescu. Sotii Taisescu sint in virsta, aflati in pragul pensionarii, deci aventura lor zilnica este un adevarat calvar. De altfel, doamna Taisescu nici n-a iesit din curte de trei saptamini: "In primul rind, imi este rusine sa ma vada vecini cum sar peste gard, apoi, la virsta mea, escaladarea nu mai este o placere. Noroc ca studentii incep cursurile mai tirziu si mai am speranta ca primaria va rezolva situatia, altfel as fi obligata sa inventez o noua forma de greva". Oamenii ar vrea ca Basescu sa fie detasat o vreme la Craiova Ca sa scape de calvarul la care-i supune vecinul cel rau, cele opt familii s-au adresat Justitiei, dar procesul abia a inceput, iar primaria nu a putut sa-si dovedeasca autoritatea asupra domeniului public. Culmea este ca tocmai actualul primar, Vasile Bulucea, prin 1974, cind era prim-secretar PCR al municipiului Craiova, a redeschis accesul locatarilor pe Stradela Preda, atunci cind altcineva incercase o actiune similara cu a vecinului de acum. In timpul documentarii noastre, la familia Taisescu au venit mai multe persoane afectate de inchiderea drumului de catre Stanca. Ei ne-au spus ca, daca salariatii de la Laboratorul foto Ranger nu le-ar da voie sa intre si sa iasa prin magazin, ar fi obligati sa mearga cu gunoiul sute de metri prin centrul orasului. Aurelia Popescu crede ca numai Traian Basescu ar putea sa le rezolve situatia, administratia de acum a Craiovei dovedindu-se neputincioasa. La plecare, am deschis totusi poarta casei Taisescu. Dincolo, in "curtea" lui Stanca, erau depozitate peste doua tone de fier vechi, sudate pentru a nu putea fi deplasate. Celor care-l intreaba de ce a inchis drumul, Stanca le spune ca pe proprietatea lui nu va calca picior de strain. Ramine doar ca si primaria sa invete aceasta lectie de la Stanca. ION SPÅNU 