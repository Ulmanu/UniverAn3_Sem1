 America de Sud se cutremura de placere Braziliencele ramin gravide de la "dansul in poala" Localurile si discotecile rau famate din mahalalele metropolei braziliene Rio de Janeiro, principalele puncte de atractie pentru adolescentii saraci, au iscat un scandal care a determinat autoritatile sa faca cercetari, dupa ce o fata de 14 ani s-a imbolnavit de SIDA si a ramas gravida, dupa asa-numitul "dans al sexului", transmite AFP. Autoritatile afirma ca acest caz nu este singular, mai multe minore raminind gravide sau contractind boli sexuale dupa ce au practicat "dansul sexului", care mai este numit si "dansul in poala". Adolescentele merg la discoteca imbracate special pentru dansul sexului - adica purtind fusta mini si fara chiloti. Stimulate de alcool si droguri si de melodiile senzuale, cu versuri deocheate, de genul "Sint o catea in calduri", "Imi place cind ma exciti" sau "Vreau sa imi dai o bataita", ele trec fara retineri la actul sexual in sine, stind in picioare, cind danseaza in sir indian cu baietii, sau cind li se asaza acestora in poala, incepind sa se frece de ei. RUXANDRA RARES Noapte fara barbati la Bogota: Circulatie cu sex unic Barbatii n-au avut voie sa iasa vineri noaptea pe strazile capitalei columbiene Bogota, interdictie impusa de autoritatile locale in cadrul unui experiment social, avind ca scop reducerea ratei ingrijoratoare a violentei, transmite Reuters. Seara s-a transformat insa intr-un adevarat carnaval al femeilor si, desi invidiosii sustin ca o astfel de interdictie este neconstitutionala, "Evele" din Columbia s-au distrat de minune, lansindu-se cu mult entuziasm intr-o adevarata vinatoare de barbati, pe care i-au hartuit si i-au alungat din locurile publice, dupa care s-au retras in restaurante pentru a-si cinsti victoria. Putinii curajosi care s-au aventurat in oras in acea seara au fost petrecuti cu urlete si invective de "hoardele" de femei, care au vegheat la buna desfasurare a acestui "exercitiu". Vinatoare nocturna de barbati Experientul a inceput la ora locala 19.30. Initial, multi barbati au ignorat consemnul, crezind ca este vorba despre o gluma, dar s-au trezit "vinati" si trimisi acasa de zeci de reprezentante ale sexului frumos, care patrulau pe strazi, constituite in "bande". Brigazi de fete si femei au invadat barurile si restaurantele din Bogota pentru a verifica daca nu cumva vreun barbat s-a ascuns, incercind sa le pacaleasca. In cazul in care descopereau un astfel de nefericit, il indemnau, cintindu-i in cor, sa plece acasa. "La culcare!", i-au strigat ele unui individ, insa acesta a sfidat indemnurile de a se retrage, fapt pentru care a fost aspru pedepsit, fiind minjit cu apa si faina, scos cu forta din bar si condus cu alai spre casa. Una dintre participante a povestit cu mindrie ca si-a legat sotul de pat pentru a se asigura ca acesta nu va bintui prin oras, iar suratele ei au aplaudat-o indelung. Miting feminist Dupa ce au "curatat" orasul, doamnele s-au reunit in Piata Simon Bolivar, unde a avut loc un concert de rumba, insa actiunea s-a transformat rapid intr-un adevarat miting feminist. "Si noi avem nevoi! De ce doar barbatilor sa li se ierte infidelitatile?", au strigat acestea. La acest experiment au participat peste jumatate de milion de femei, dintre care 1.500 de politiste. In "noaptea femeilor", la Bogota a fost raportata o singura crima, fata de cel putin cinci-sase, cite se petrec in medie pe noapte. DIANA EVANTIA BARCA Crepusculul dictatorilor Ultimatum american pentru arestarea lui Slobodan Milosevici Statele Unite au instiintat autoritatile de la Belgrad ca ar trebui sa-l aresteze si sa-l condamne pe fostul presedinte iugoslav Slobodan Milosevici, pina la finele lunii martie, in cazul in care vor ca ajutorul american sa continue sa soseasca, releva, in editia sa de simbata, cotidianul "New York Times". Aceasta solicitare privind arestarea lui Milosevici este inclusa intr-o lista de cerinte intinsa pe trei pagini, prezentata la finele saptaminii trecute de ambasadorul SUA la Belgrad, William Montgomery, presedintelui Vojislav Kostunica si premierului Zoran Djindjici. Congresul american stabilise deja un termen limita pentru "chestiunea Milosevici", la 31 martie, data dupa care ajutorul financiar american de 100 de milioane de dolari va fi sistat. Pina in prezent, SUA au varsat catre Iugoslavia aproximativ jumatate din aceasta suma. Presedintele George W. Bush trebuie sa asigure Congresul, pina la 31 martie, ca noul regim de la Belgrad coopereaza cu Tribunalul International de la Haga pentru crime de razboi in fosta Iugoslavie. Formulare pentru plingeri anti-Milosevici Miscarea populara "Otpor" ("Rezistenta") a lansat simbata o ampla campanie pentru arestarea lui Slobodan Milosevici, folosindu-se de fluturasi, postere si spoturi publicitare televizate. De asemenea, activistii miscarii populare, in principal studenti care au participat la miscarile de strada soldate cu debarcarea de la putere a fostului presedinte, spun ca nu urmaresc numai arestarea lui Milosevici, ci mai ales lamurirea populatiei asupra vinovatiilor acestuia. Activistii "Otpor" au distribuit pe strazi formulare pentru plingeri penale, in care fiecare cetatean poate sa scrie cu mina lui faptele de care crede ca s-a facut vinovat Milosevici in cei 10 ani ai guvernarii sale. Aceste plingeri penale - daca acumuleaza un numar de minimum 1.000 de exemplare - urmeaza sa fie remise procuraturii, care este nevoita, potrivit legii, sa actioneze in vederea rezolvarii lor. CONSTANTIN VLAD Vintul schimbarii se inteteste la Kiev Presedintele Kucima, la ora scadentei Afacerea Gongadze, care zguduie viata politica a Ucrainei de mai multe luni si care a culminat vineri cu o zi de violenta antiprezidentiala fara precedent, a devenit pentru opozitie simbolul unui regim acuzat de alunecare spre dictatura si coruptie. "Regimul este in agonie", a comentat liderul Partidului Socialist, Olexandr Moroz, care a precipitat el insusi criza facind publice, in noiembrie anul trecut, casete audio inregistrate in secret de un ofiter din garda prezidentiala, in care presedintele "sugereaza" ca ziaristul sa fie facut sa dispara. Electoratul s-a saturat de coruptie In ciuda dezmintirilor repetate ale presedintelui Leonid Kucima, acest scandal i-a stricat reputatia atit in interiorul tarii, cit si in strainatate. "Am fost ales de peste 16 milioane de oameni, ce sa le spun, ca 3.000 de manifestanti ma obliga sa ma retrag?", a afirmat liderul de la Kiev intr-un interviu acordat simbata revistei germane "Focus". El a refuzat orice dialog cu manifestantii, acuzind opozitia de masinatii politice de mare anvergura. De altfel, pentru a nu mai auzi zilnic, din partea protestatarilor, indemnurile la demisie, Kucima a decis ieri sa plece in vacanta in Crimeea, unde, potrivit declaratiilor sale, "intentioneaza sa doarma pe saturate". Potrivit mai multor experti, un val de nemultumire populara risca sa duca la caderea regimului, si asa grevat de multiple scandaluri de coruptie. Chiar daca economia ucraineana da primele semne de redresare, majoritatea populatiei continua sa traiasca in mizerie, ucrainenii declarindu-se "satui" de a vedea autoritatile si oamenii de afaceri plimbindu-se in masini de lux. Washingtonul schimba tonul In strainatate, sustinut pina nu de mult, Kucima este din ce in ce mai criticat in ultimul timp pentru modul in care s-a desfasurat ancheta in legatura cu uciderea ziaristului si pentru devierea in autoritarism a regimului sau. Purtatorul de cuvint al Departamentului de stat american, Richard Boucher, a declarat ca o ancheta impartiala "reprezinta un element decisiv pentru rezolvarea situatiei", Washingtonul amenintind sa opreasca ajutorul pentru Ucraina. Prin urmare, Kucima, reales pentru un nou mandat in 1999, isi vede in prezent "tronul" clatinindu-se. Oponentii sai spun ca acest fost director la cea mai importanta fabrica de rachete de la Dnepropetrovsk, in perioada sovietica, conduce tara cu o mina de fier, reprimind opozitia, cenzurind presa, abuzind de putere si falsificind alegerile. In ultimii cinci ani, zece ziaristi au fost ucisi in Ucraina. De asemenea, opozitia ii reproseaza presedintelui faptul de a fi transformat inaltele sfere ale puterii in "teren de lupta intre clanurile financiare". CAMELIA MUNTEAN Megaatac cibernetic Serviciul Secret si Biroul Federal de Investigatii al Statelor Unite au demarat o ancheta vizind elucidarea cazului celui mai important atac inregistrat vreodata in istoria Internetului, in cadrul caruia hackeri din Rusia si Ucraina au "spart", concertat, peste 40 de servere apartinind unor firme specializate in comert electronic din Statele Unite. Piratii au furat, in principal, toate informatiile despre cartile de credit ale clientilor firmelor respective, precum si bazele de date ale acestora, numarul persoanelor afectate fiind estimat la cel putin un milion. Situatia este cel putin curioasa, fiindca ce Centrul National pentru Securitatea Infrastructurii (NIPC) investiga de citeva luni bune atacurile in cauza, si avertizase companiile vizate sa-si reactualizeze software-ul. Majoritatea firmelor de comert si de operatiuni bancare electronice nu au tinut cont de avertismentul NIPC, permitind astfel continuarea atacurilor in conditii apreciate ca "lejere". In acest mod au fost afectate cel putin 40 de societati americane din 20 de state, precum si numeroase altele din "strainatate". Din pacate, FBI a refuzat sa dea publicitatii numele sau macar tara de provenienta a celorlalte companii atacate. Situatia este apreciata a fi deosebit de grava, intrucit majoritatea analistilor prevad ca viitorul comertului apartine comertului electronic. CONSTANTIN VLAD Gherilele albaneze vizeaza federalizarea Macedoniei Armata de Eliberare Nationala a albanezilor din Macedonia (UCK) a cerut transformarea acestei republici in "federatie", formata din doua popoare - macedonean si albanez, se arata intr-un comunicat al gruparii, difuzat simbata. Textul avanseaza patru principale revendicari, primele de la izbucnirea confruntarilor dintre rebelii albanezi si fortele macedonene. "O modificare a Constitutiei trebuie sa defineasca Macedonia drept un stat format din doua popoare, albanezii si macedonenii, ceea ce ar impiedica discriminarea albanezilor in institutiile politice si de stat, in municipalitati, educatie, stiinta, cultura si armata", se mentioneaza in comunicat. De asemenea, UCK cere "mediere internationala neutra pentru a rezolva criza, efectuarea unui recensamint al populatiei albaneze din Macedonia de catre o organizatie internationala, precum si eliberarea prizonierilor politici". UCK pretinde tuturor statelor sa pastreze o pozitie neutra fata de conflictul din Macedonia. Combatantii din gherila albaneza dezmint ca ar avea ca obiectiv crearea "Albaniei Mari", afirmind ca "isi cer doar drepturile si stoparea discriminarii" in Macedonia. "Frontierele sint cele care sint si nu vrem sa le schimbam. Vrem doar sa nu mai fim tratati ca cetateni de rangul doi, vrem drepturi democratice", afirma combatantii UCK. "Macedonenii si intreaga lume trebuie sa isi bage in cap ca noi nu sintem cetateni de rangul doi. Vrem sa fim reprezentati in toate institutiile tarii, vrem un statut egal pentru toti", a afirmat un combatant al UCK, supranumit "Indianul". Interogat asupra discriminarilor la care ar fi supusi albanezii, el a citat "diplomele, nerecunoasterea limbii, negarea cetateniei macedonene pentru 200.000 de persoane de etnie albaneza, absenta albanezilor din toate structurile importante ale statului". Razboi din casa in casa In ceea ce priveste revendicarile politice, discursul albanezilor este vag, iar cererile se contrazic de cele mai multe ori. Rebelii resping orice legitimitate a reprezentantilor politici ai Partidului Albanez (PDA), care fac parte din guvernul de la Skopje. De fapt, toti combatantii albanezi afirma ca vor sa se bata, "Indianul" declarind ca "acum este razboi si nu poate fi vorba de negocieri". "Luptam cu arma in mina impotriva armatei, vom lua casa cu casa si daca guvernul macedonean nu va lua masuri imediate, va fi razboi in toata tara", a amenintat el. Siguri pe actiunile lor, albanezii afirma ca armata si politia macedoneana nu vor reusi niciodata sa le anihileze cuiburile de rezistenta. Un responsabil al UCK a declarat ca "nu vor putea sa ne faca sa plecam, noi stim sa facem razboaie", adaugind ca fortele macedonene au in fiecare zi tot mai multi morti in rindurile lor. CAMELIA MUNTEAN Flash Georgia cauta ora de vara Presedintele Georgiei, Eduard Sevardnadze, s-a vazut silit sa opereze modificari radicale ale textului decretului privind trecerea la ora de vara. Din vina celor care au redactat textul, in prima varianta a decretului era prevazut ca acele ceasornicelor sa fie mutate cu o ora in urma. Neatent, presedintele a semnat documentul, iar presa l-a publicat in aceasta forma. Greseala a fost insa semnalata inainte ca trecerea la ora de vara sa fie operata, asa incit presa de simbata a publicat textul corect, potrivit caruia in noaptea de 25 martie, ceasurile vor fi date cu o ora inainte. ( C.M. ) Nascut asasin Lionel Tate, adolescentul de 14 ani care, in urma cu doi ani, a ingrozit opinia publica din SUA omorind o fetita de sase ani pe care a trintit-o pe o masa asa cum vazuse la televizor ca fac practicantii de wrestling, a fost condamnat la inchisoare pe viata, fara drept de gratiere, potrivit Codului penal pentru adulti, si va fi inchis intr-un penitenciar pentru adulti. Fetita a murit in chinuri groaznice in urma unor grave hemoragii interne, deoarece baiatul a izbit-o cu spatele de masa, imitind meciurile de lupte vazute la televizor. ( I.A .) Nu trageti in acordeonist! Un barbat de 48 de ani din Texas a fost condamnat la 99 de ani inchisoare pentru vina de a fi ucis un acordeonist care nu a stiut sa ii interpreteze cintecul cerut, transmite Reuters. Cabrera a vazut rosu in fata ochilor de furie ca David Saenz, 57 de ani, habar n-avea de melodia lui preferata, "El Guajolote" ("Curcanul"). Dupa o scurta cearta, iscata printre aburii alcoolului, Cabrera a dat fuga acasa, de unde s-a intors cu un pistol, cu care, fara sa stea prea mult pe ginduri, l-a impuscat in cap pe acordeonist. ( I.A. ) Cum sa agati postarita Omul de afaceri britanic Smitten Alistair Burns a facut o pasiune pentru postarita care-i aducea corespondenta si, din dorinta de a o cuceri, a ales o cale mai putin obisnuita de a o "agata": a plasat in geamurile casei dinspre strada fotografii infatisindu-l in costumul lui Adam, scrie "The Star". Pe linga poze, tinara postarita a avut "sansa" de a-l vedea "in direct" dezbracat, prin geamul usii de la intrare. Burns, in virsta de 35 de ani, nu s-a multumit numai cu atit si, intr-o dimineata, i-a oferit postaritei privelistea chilotilor sai atirnati in geam. Departe de a se simti atrasa, tinara a ajuns sa livreze corespondenta la domiciliul lui Burns indreptindu-si privirile in alta parte, dupa care s-a plins superiorilor sai, care au anuntat politia. Burns a fost condamnat la doi ani de inchisoare, cu suspendare. ( C.V. ) O cambodgiana s-a reincarnat intr-un paun O cambodgiana de 28 de ani, Sokhom Sum, care a murit pe 3 martie, s-a reincarnat intr-un paun, transmite Reuters. Sute de sateni vin sa aduca ofrande de apa sfinta si bani paunului, in speranta ca ii va vindeca de boli. Tatal decedatei, Um Sum, a spus ca, aflata pe patul mortii, fiica lui i-a soptit ca stie ca va muri, dar ca se va intoarce in chip de pasare. La trei zile dupa inmormintare, Um Sum a vazut un paun stind cuminte pe mormintul fiicei sale. Vorbind cu pasarea, el a spus cu blindete: "Sokhom, daca sufletul tau se afla cu adevarat in acest paun, vino, te rog, acasa, sa te odihnesti in patul tau". Ca si cind ar fi inteles cele spuse, paunul l-a urmat cuminte acasa, unde a intrat in locuinta si s-a cuibarit in patul decedatei. De atunci, paunul nu a mai parasit casa. ( I.A. ) "Cirtita rosie" din gradina de castraveciori Agentul rusilor in spionajul militar bulgar a fost prins in flagrant Iani Ianev, fost agent al Serviciului de informatii al armatei bulgare, colonel in retragere, arestat pe data de 6 martie, la Sofia, in momentul in care se pregatea sa transmita documente militare ambasadei unei puteri straine, a vindut informatii secrete Rusiei, Chinei si Iugoslaviei, transmite AFP, citind ziarul "Trud". Ianev, fost sef adjunct al Biroului de analize strategice al Serviciului de informatii militare, a fost retinut chiar in fata Ambasadei Federatiei Ruse, unde trebuia sa aiba o intrevedere cu atasatul militar, avind la el doua documente secrete, printre care un raport privind situatia in Balcani. "Ianev era informator al Moscovei", au afirmat "inalti responsabili ai contraspionajului", citati de presa din Bulgaria. Ambasadorul rus la Sofia, Vladimir Titov, a negat orice afacere de spionaj: "Este vorba despre o afacere interna a Bulgariei, care, dupa cunostinta mea, nu are nici o legatura cu Rusia". In aceeasi zi cu Ianev a fost arestata si Liliana Gheseva, fosta sefa a Departamentului de arhive secrete al Serviciului de informatii al armatei, sub aceeasi acuzatie, de "activitati impotriva securitatii nationale". "Gheseva ii inmina lui Ianev documente constituind secrete de stat. Acesta a fost arestat in fata intrarii unei ambasade straine in Bulgaria, in timp ce se pregatea sa predea documente secrete", se arata intr-un comunicat al Ministerului bulgar al Apararii. Ianev nu a trezit niciodata suspiciuni Ianev este o persoana care nu a iesit niciodata in evidenta si despre care superiorii nu au avut suspiciuni sau nemultumiri. Intrat in 1976 in Serviciul de informatii al armatei, el a calatorit o singura data in strainatate, in interes de serviciu, in Turcia. In 1992, a parasit serviciul militar activ, fiind in prezent secretar principal al Uniunii Ofiterilor si Subofiterilor in Retragere. In ciuda problemelor create Bulgariei de acest scandal de spionaj (printre obiectivele declarate ale Sofiei se numara si securizarea serviciilor de informatii in perspectiva posibilei aderari la NATO), presa din tara vecina nu a dat o amploare deosebita acestui subiect, raminind preocupata de situatia exploziva din Macedonia vecina. Cotidianul "Standart" sustine chiar ca scandalul de spionaj este doar "o diversiune" pusa la cale de coalitia la putere pentru a distrage atentia opiniei publice de la problemele reale cu care se confrunta tara. ISABELLA ALEXANDRESCU PETIO PETKOV (Sofia) [19][pl.dll?rid=expresro] 