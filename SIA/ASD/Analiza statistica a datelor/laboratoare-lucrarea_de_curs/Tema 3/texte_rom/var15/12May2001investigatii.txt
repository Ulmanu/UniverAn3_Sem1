 Scandalul FPS, rafuiala politica la virf I. Iliescu: "Este nevoie sa se faca sapaturi pentru a se dezvalui toate matrapazlicurile"/ R. Sarbu: "Ei doresc sa ajunga la mine (...), ma vor cerceta in stare de arest" Ministerul Public a informat joi, la miezul noptii, ca in aceeasi zi, in jurul orei 23.30, procurorii Sectiei a 2-a de Urmarire Penala si Criminalistica au emis mandate de arestare pentru 30 de zile, dupa zece ore de audieri, pe numele lui Alin Giurgiu, fost director general executiv al FPS, Dan Gozia, director al Directiei Analiza Economica si Portofoliu Postprivatizare si Corneliu Mindrescu, directorul Departamentul Buget-Finante Economic din cadrul Autoritatii pentru Privatizare si Administrarea Participatiilor Statului (APAPS, urmasa FPS) sub acuzatia de abuz in serviciu contra intereselor publice in forma agravanta. Avocatii celor arestati sustin ca directorii FPS sint nevinovati si ca au solicitat anchetatorilor efectuarea unei expertize fianciar-contabile care sa stabileasca prejudiciul real adus statului. Dupa cite se stie celor trei li se imputa ca prin cesionarea nelegala a 70% din actiunile societatii CICO au fost aduse prejudicii de 31 de miliarde de lei. Alaturi de cei trei directori arestati politia a mai retinut, cu propunere de mandat, si pe Mihai Dimonie, fost director al Departamentului Restructurare al FPS, dar procurorii au stabilit ca in cazul acestuia cercetarea sa aiba loc in stare de libertate, invinuitul fiind bolnav. In schimb, lui Dimonie i s-a interzis sa paraseasca Bucurestiul. CHRISTIAN LEVANT Radu Sarbu: "Procurorii au devenit carne de tun intr-o batalie politica" Fostul presedinte al FPS, Radu Sarbu, prezent ieri la Iasi a reactionat dur la arestarea celor patru directori din actualul APAPS. El a adus acuze foarte grave functionarilor din aparatul Politiei si Parchetului care au instrumentat aceste retineri. Radu Sarbu a declarat ca este aproape iminenta si arestarea sa, cu toate ca nu ar exista motive palpabile pentru a se petrece acest lucru. Pensionarii lui Iliescu, in consiliile de administratie Clientelismul politic al impartirii functiilor si al intereselor economice pentru simpatizantii PDSR si ai lui Ion Iliescu au fost atacate dur de Radu Sarbu. El se considera urmatorul vizat de sistemul represiv pus la cale de noua conducere a Romaniei. "Continuarea privatizarii se va face dupa ce ocupa toate transeele consiliilor de administratie si al adunarilor generale ale actionarilor cu pensionari, pentru ca se vede ca este vechea garda a domnului Iliescu cea care controleaza astazi APAPS. In aceste circumstante incearca sa gaseasca culpe personale. Sigur ca omul care este cel mai puternic legat de privatizare in imaginea publica sint eu. De aceea incearca sa ma prinda. Asa cum au fost retinuti si cercetati in stare de arest fostii mei colegi, ieri si alaltaieri la Politie si Parchet si eu si dumneavoastra putem sa fim cercetati pentru probleme legate de privatizare sau ca am trecut strada oblic, pe zebra sau pe linga zebra. Nu este nici o justificare legala pentru retinerea celor patru. Acuzele pe care le aduc, sint impotriva acelor functionari de la Politie si, regret, procurori care, probabil din ambitia de a parveni in ierarhiile institutiilor respective se preteaza acum unor jocuri politicianiste de cea mai slaba calitate, transformind in carne de tun intr-o batalie politica", a declarat Radu Sarbu. Fostul presedinte al FPS este ferm convins ca va urma in foarte scurt timp retinerea sa, cu toate ca nu vede un motiv pauzibil pentru a se intimpla acest lucru. "Ei doresc sa ajunga la mine, au rezolvat problema cind ma vor cerceta pe mine in stare de arest. Eu n-am semnat decit cinci contracte, cele de privatizare a BRD, BancPost, RomTelecom, Dacia si Petromidia cu Akmaya, care nu s-a realizat", a declarat Radu Sarbu. Privatizarea CICO, sustine Radu Sarbu, nu a fost facuta de fostul FPS, actiunile acesteia fiind cesionate de SIF. "Din martie 1999, atunci cind s-a transferat pachetul de actiuni de la CICO la SIF, 80% din capitalul social era cu pierderi, ceea ce demonstreaza interesul SIF-ului de a pune mina pe CICO. In aceeasi zi in care a primit actiunile, SIF le-a si vindut. Privatizarea CICO nu a fost facuta de catre FPS", a declarat Radu Sarbu. CATALIN DUMITRESCU Ion Iliescu: "Noi stim foarte bine cite s-au petrecut" In replica cu declaratiile lui Radu Sarbu, Ion Iliescu a spus: "Adica, vrea sa spuna ca urmeaza ceea ce este intr-adevar serios". Anticipind ce va face justitia, seful statului a afirmat: "Probabil, o sa fie primele semnale si o sa urmeze si altele. Noi stim foarte bine cite s-au petrecut. Asa ca, este nevoie sa se faca sapaturi pentru a se dezvalui toate matrapazlicurile care s-au produs in acest domeniu. Legea si adevarul sa prevaleze". (C.O.) Eugen Mihaescu, presedintele SIF Muntenia, sustine: Scandalul CICO - provocat de micii actionari care au furat 5 milioane de dolari Marian Lazar, vicepresedintele APAPS, a declarat ieri ca dupa arestarea directorilor Gozia si Mindrescu, s-a decis suspendarea lor din functie, iar daca arestarea lor va fi prelungita peste 60 de zile le vor fi desfacute contractele de munca. Lazar a aratat ca la APAPS s-a format o comisie care va cerceta cesiunea de actiuni CICI de la FPS catre SIF Muntenia. Lazar a recunoscut insa ca "FPS nu a vindut nimic lui Sorin Beraru", ci ca el a intrat in posesia actiunilor CICO dupa ce SIF-ul a scos pe Rasdaq actiunile. Desi Lazar declarase oficial ca plasamentul a incalcat reglementarile CNVM, ulterior, "intre patru ochi", a spus redactorului EvZ ca "tranzactia a fost corecta". Desi schimbarea este surpinzatoare, nu trebuie uitat ca Lazar cunoaste dosarul CICO, fiindca inainte de a veni la APAPS, a fost vicepresedinte al Muntenia Invest SA (n.r. - administratorul SIF Muntenia), chiar delegat al SIF Muntenia la doua AGA ale CICO. Intrebat daca nu ar fi moral sa se autosuspende din functia de la APAPS pina la rezolvarea scandalului, Lazar a declarat: "Nu inteleg de ce sa ma autosuspend. Eu apar acum interesele statului". Remarcam insa ca legaturile lui Lazar cu SIF Muntenia se mentin inca, indirect, prin intermediul sotiei sale, Tatiana, angajata la Muntenia Invest. Daca cesiunea actiunilor CICO de la FPS catre SIF Muntenia este considerata ilegala, in mod normal ar trebui cercetat si presedintele SIF Muntenia, Teodor Mihaescu. Dar acesta este unul dintre vechii membrii marcanti ai PDSR, acum fiind vicepresedinte al organizatiei Bucuresti a acestui partid. Contactat telefonic de EvZ, Mihaescu a refuzat sa faca referiri la scandal, insa la intrebarea "Nu va temeti ca ati putea fi retinut pentru cercetari?", a declarat "Te poti astepta la orice, dar nu ma consider vinovat caci tranzactia a fost legala". Scandalul, a spus el, are la baza interesele unor mici actionari ai CICO, sustinind ca are dovezi ca "acestia au furat din CICO cinci milioane de dolari". Actualul administrator al CICO, Eugen Popescu, a declarat ca CICO se va constitui parte civila in procesul penal in care este acuzat Giurgiu, deoarece CICO are de recuperat daune importante. Popescu a aratat ca "mi se pare deplasat ca APAPS sa se constituie parte civila numai cu 32 miliarde lei. Ar trebui sa primeasca intregul pahetul de actiuni CICO cesionat, deoarece a fost transferat fraudulos". In opinia sa "SIF Muntenia n-ar fi primit actiunile CICO daca nu ar fi fost vindute ulterior grupului Beraru". Surse oficiale care cerceteaza dosarul CICO ne-au declarat ca in perioada urmatoare e posibil sa aiba loc si alte arestari. Astfel, ar mai putea fi interogati Radu Sarbu, Teodor Mihaescu, Ilie Mircea (n.r. - fost director general al Registrului Roman al Actionarilor, care a efectuat transferul de proprietate al aciunilor CICO de la SIF Muntenia catre Pharma Tech Ltd, Titan Masini Grele si Sorin Beraru), si Ovidiu Grecea (fost sef al DCG, care a avizat un control la CICO, dar nu a sesizat nici o incalcare a legii). OVIDIU ZARA Magistratii corupti - inca 25 de zile in arest Cei doi magistrati ai Curtii de Apel Bucuresti arestati la inceputul acestei saptamini pentru coruptie, au mai trecut ieri, in numai citeva ore, inca de doua ori prin "rotisorul" Justitiei si al legii penale: la Curtea Suprema li s-a respins definitiv plingerea impotriva masurii de arestare preventiva pe cite 5 zile, iar la Parchetul Curtii Supreme de Justitie li s-au prelungit mandatele de arestare cu cite inca 25 de zile. Judecatorul inspector Valentin Acatrinei, fost presedinte al Judecatoriei sectorului 2 si fost vicepresedinte al Judecatoriei Buftea si procurorul "Anticoruptie" Cristian Bojinca, fost prim procuror al Parchetului Ilfov(buftea) au fost arestati luni 7 mai intr-un acelasi dosar 9/P/2001. Desi dosarul a fost numit generic "Naor- spaga pentru magistrati", abia ieri, cind cauza a devenit oarecum publica, s-a dovedit ca faptele de coruptie ale celor doi magistrati sint diferite, conexe doar printr-o unica veriga ce a pus in miscare mecanismul "spagii": fosta avocata a lui Naor, Lidia Peter - fosta procuror la sectorul 2, unde a lucrat Acatrinei - arestata in lipsa si data in urmarire generala. In afara de cei trei arestati, mai apar citeva nume celebre ale lumii interlope( Suciu Chiorul, Marian Geamanu, Nicolae Dascalu, Paul Iova) si doua nume de judecatoare - Tatiana Zorila, de la TB si Rodica Fesiuc, de la CAB. Desi cele doua judecatoare au fost veriga finala a mitei in cazul "Peter - Bojinca" si in cazul "Peter - Acatrinei", cele doua judecatoare penale nu se afla dupa gratii: impotriva lor nu s-a luat decit masura de interzicere a parasirii Bucurestiului. Tirg intre procurori Recursul inaintat de Acatrinei si Bojinca s-a judecat la Curtea Suprema de Justitie, intr-un complet de noua magistrati. Sustinute cu un patos deosebit, pledoariile prin care avocatii si-au motivat acest recurs, au adus citeva date noi asupra "culiselor" acestor arestari specutacloase si, in acelasi timp, au pus in evidenta citeva ciudatenii ale intregii "afaceri". Aparatorii judecatorului Valentino Acatrinei, sustin ca interceptarile convorbirilor telefonice care constituie principalul argument pentru incriminarea celor doi magistrati, au fost facute de catre SRI in vara anului 2000. De atunci si pina acum, el a intrat in complete de judecata si a participat zilnic la activitatea justitiei. In ordonanta de arestare preventiva, emisa pe numele sau se mentioneaza ca judecatorul Acatrinei ar fi primit de la avocata Peter Lidia suma de 2.000 de dolari, pe care el ar fi urmat sa-i dea judecatoarei Rodica Fesine, urmind ca aceasta sa intervina in favoarea unui anume inculpat, dar si a lui Marian Ilie "Geamanu", care urmau sa fie pusi in libertate. Surprins insa, Acatrinei este anchetat in stare de arest preventiv, in timp ce judecatoarea Fesinc, cea care ar fi primit banii se afla in libertate. In dosarul cauzei exista inregistrarea unei convorbiri telefonice purtate intre judecatorul Acatrinei si avocata Peter Lidia, dar din continutul acesteia nu rezulta ca intre cei doi ar fi existat vreo intelegere in acest sens. In cazul procurorului Bojinca, retinerea a plecat de la dosarul informativ alcatuit de SRI in legatura cu Lidia Peter si Emil Nicolae Suciu - "Suciu Chioru". Si in cazul lui Bojinca s-a dat aprobare pentru a fi anchetat inca in urma cu opt luni, dar si el a activat nestingherit in toata aceasta perioada. Din dosarul cauzei nu rezulta nici macar in ce calitate a fost audiata: ea nu apare nici parte vatamata, nici parte civila, iar marturia sa a fost luata de catre procurori nu pe un imprimat special tiparit - cum se face in cazul martorilor, si pe o simpla foaie de hirtie alba. Aparatorul Bojinca a mai aratat ca retinerea clientului sau a fost facuta doar pe baza marturiei lui Suciu "Chioru" - un personaj binecunoscut in lumea interlopa a Capitalei si a unei avocate care, imediat dupa audiere l-a internat la Spitalul Obrejia, intr-o sectie de boli psihice. S-a mai amintit, de asemenea, si marturia unei grefiere al carei contract de munca a fost desfacut anterior pe motive disciplinare. In ultimul cuvint care i-a fost acordat, Bojinca, in timpul anchetei, a mai relatat ca procurorii i-au propus un "tirg": el urma sa vorbeasca despre judecatoarea Tatiana Zorila in schimbul anchetarii sale in stare de libertate. Prin respingerea acestui recurs, dar si prin prelungirea mandatelor de arest preventiv, cei doi magistrati vor fi anchetati in continuare in stare de arest preventiv. VASILE SURCEL CHRISTIAN LEVANT Ucisi in razboiul altora In urma unui atentat cu bomba din Fisia Gaza, doi muncitori romani si-au pierdut viata, iar un al treilea a fost ranit. Ei lucrau la repararea gardului de securitate care separa Fisia Gaza de teritoriul israelian, la sud de punctul de trecere de linga localitatea israeliana Kissufim. Familiile celor doi decedati au fost anuntate in urma cu doua zile, iar Ambasada Israelului la Bucuresti a promis ca le acorda pensie si ca le asigura cheltuielile de inmormintare. Familiile indoliate asteapta ca trupurile neinsufletite ale celor doua victime sa soseasca in tara. 360$ - pensie de urmas Presa israeliana a facut ieri publice numele celor doi muncitori romani care si-au pierdut viata in atentatul cu bomba petrecut joi la Kissufim, in zona liniei de demarcatie dintre Fisia Gaza si Israel. Cei doi sint Constantin Stratula, in virsta de 52 de ani, din Bucuresti, si Virgil Martinas, 29 de ani, din Piatra Neamt. Conform legii israeliene, identitatea victimelor nu a fost dezvaluita decit dupa ce tragica veste a fost anuntata familiilor. Corpurile neinsufletite ale muncitorilor romani vor fi aduse in tara duminica, in jurul orewi 22.00, cu un avion pus la dispozitie de Ministerul roman al Apararii. Inaintea plecarii spre Romania se va oficia o slujba religioasa pe aeroportul din Tel Aviv. Ion Manoiu, muncitorul ranit in urma exploziei, este internat in continuare la spitalul Soroka din Beersheva. Potrivit Agentiei Mediafax, cei trei muncitori ajunsesera in Israel cu contracte legale, dar plecasera de la compania care i-a angajat si lucrau la negru pentru firma "Yivscovski Ldt." din Holon. Cu toate acestea, familiile celor decedati vor primi despagubiri in valoare de 1.500 de sekeli pe luna (360 de dolari) din partea Societatii Nationale de Asigurari din Israel (Bituah Leumi), deoarece muncitorii au fost victime ale unei actiuni ostile. Omoriti pentru un gard Ziarele israeliene au publicat astazi detalii depre atentatul de la Kissufim, petrecut in apropiere de gardul electronic de securitate de 58 de kilometri care desparte Fisia Gaza de Israel. "Gaura" de 12 kilometri facuta in gard de sabotorii palestinieni a obligat armata israeliana sa trimita trupe suplimentare in zona. Timp de citeva luni, conducerea armatei a tot aminat inceperea reparatiilor la gardul de securitate, lucrarile demarind abia acum trei saptamini. Muncitorii au fost echipati cu veste antiglont de catre patron, insa, potrivit unui reprezentant al companiei, romanii au refuzat sa le poarte pe motiv ca ii incomodeaza la munca. Cu putin inainte de explozia bombei controlate de la distanta, o patrula a armatei israeliene a inspectat zona, in cadrul unei verificari de rutina. Potrivit unor surse ale armatei israeliene, teroristii palestinieni au actionat deliberat bomba dupa trecerea patrulei, asteptind camionul in care se aflau muncitorii romani pentru a-i descuraja pe cei care vor dori sa lucreze la repararea gardului. LIVIA CIMPOERU Visul lui Martinas: sa-si cumpere o bucata de pamint Virgil Martinas , cel de-al doilea roman decedat in urma atentatului, s-a nascut pe 10 decembrie 1971 si a absolvit Scoala Profesionala Rulmentul Brasov. S-a casatorit in comuna Cordun, sat Pildesti, judetul Neamt, cu Cristina, 26 de ani, locuind cu parintii ei. Anul acesta, in august, trebuia sa sarbatoreasca cinci ani de la casatorie. Familia lui Virgil era foarte numeroasa, fiind in total 11 copii. El s-a hotarit sa-si incerce norocul in strainatate. Pentru aceasta si-a luat calificarea de dulgher, la Bucuresti. Acum doi ani si jumatate a plecat in Israel, legal. Banii nu erau foarte multi, dar ajungeau pentru toti. Lua in mina 600 de dolari, din care trimitea acasa cam 400. Visul cu care a plecat era sa-si ia o bucata de pamint si sa-si faca o casa. O noua lovitura in familia Martinas a venit in ianuarie cind o sora de-a lui, in virsta de 36 de ani, a murit de leucemie. Ai lui nu stiau unde mai lucreaza din luna februarie, de cind nu a mai trimis bani acasa. Banuiesc ca schimbarea serviciului s-a datorat unei retributii mai bune, iar faptul ca nu a spus unde munceste i-a facut sa banuiasca ca era un loc cu periculozitate mare. Familia nu mai primise de la el nici un telefon de peste doua saptamini. MIRCEA FURDU Stratula nu se temea de atentatele din Fisia Gaza Constantin Stratula, in virsta de 52 de ani, din Bucuresti, si-a petrecut ultimele ore de viata departe de cei dragi. El era plecat in Israel, la munca, de doi ani. Sotia sa, Ecaterina, spune ca "a plecat ca sa faca bani pentru copii, ca nu ne mai descurcam cu cheltuielile". In urma cu doar doua seri, au aparut unele banuieli ale Ecaterinei. Vazuse la televizor o stire scurta, fara amanunte, despre un atentat cu bomba in Fisia Gaza. "Poate ca nu i s-a intimplat nimic...", si-a zis ea, si a plecat la serviciu. Este asistenta la Spitalul de Psihiatrie "Al. Obregia". Dupa citeva ore, baiatul cel mare, Bogdan, in virsta de 22 de ani, a venit sa-i spuna ca: un prieten si coleg al lui Constantin sunase acasa si anuntase ca acesta fusese una dintre victimele atentatului. Apoi a venit politia pentru a anunta oficial moartea lui Constantin Stratula. "Acum trei zile m-a sunat si mi-a spus ca e bine. Dar eu mereu i-am spus sa se intoarca. De cind a plecat el, am mai avut un necaz, a murit tatal meu si aveam nevoie sa fie linga mine. Si imi era si foarte dor de el...", povesteste Ecaterina, incet, obosita. "Ori ca mor acasa, ori in Israel, daca asa mi-e scris, asta e!" Constantin ii spusese de mai multe ori ca nu se temea ca in zona sint zeci de atentate cu bomba. Voia sa munceasca "pentru copii". Cei doi au impreuna doi baieti: Bogdan, care este student la ASE, si Andrei, in virsta de 16 ani, elev. Din cind in cind, tatal lor trimitea bani familiei, cit putea din cei 600-700 de dolari pe care-i cistiga lunar. In august, familia il astepta pe Constantin sa se intoarca din Israel. El mai fusese plecat la munca, tot in Israel, in urma cu citiva ani, dar cu alta firma. Constantin lucra cu carte de munca si era destul de multumit de munca pe care o presta. "De meserie, el era electrician si, inainte de a pleca prima data in Israel, era angajat la IMGB. Mai lucra si ca instalator, se pricepea la multe", spune Ecaterina. Ea este acum indoliata, desi patronul firmei la care era angajat Constantin le-a promis, lui si prietenilor cu care era plecat acolo, protectie si i-a asigurat ca nu se va intimpla nimic neplacut. "Mi-era teama, totusi, pentru el. Dar el imi spunea: "Ori ca mor acasa, ori in Israel, daca asa mi-e scris, asta e"", isi aminteste Ecaterina. Constantin era originar din Pascani si provenea dintr-o familie numeroasa, avind inca patru frati. Sotia sa spune ca era un om comunicativ, vesel, cu dragoste de familie. "Ii iubea foarte mult pe copii si petrecea foarte mult timp cu ei", spune Ecaterina. Acum, familia Stratula are un membru mai putin. "Nu stiu cum ne vom descurca, numai cu salariul meu. Cei de la Ambasada Israelului ne-au promis ca ne dau toate drepturile, pensie, cheltuieli de inmormintare...". Dorinta cea mai mare a Ecaterinei este sa gaseasca un loc de vevi pentru sotul sau. "Nu avem loc de veci si nu vreau sa il inmorminteze cine-stie-pe unde. As avea nevoie ca cineva sa-mi doneze un loc aici, in cimitirul din Metalurgiei, ca sa fim aproape de el". TATIANA DABIJA Dracula, vinat de scotieni Congres Dracula in cetatea Sighisoarei La Sighisoara s-a incheiat ieri al doilea congres mondial dedicat lui Dracula, expertii pe acest subiect reunindu-se pentru a dezbate aspecte legate de romanul din 1897 al lui Bram Stoker, precum si pentru a incerca sa se lamureasca asupra legaturii dintre mit si domnitorul Vlad Tepes, considerat unanim a fi sursa de inspiratie pentru celebrul vampir. Potrivit presedintelui Societatii "Dracula", Nicolae Paduraru, la eveniment isi confirmasera participarea 17 cercetatori ai fenomenului, precum si citeva zeci de fani din numeroase tari ale lumii, printre care Anglia, Canada si chiar Coreea de Sud. Printre manifestarile organizate in cetatea Sighisoarei in cadrul acestui simpozion international a fost si un impresionant proces al vrajitoarelor. O actrita costumata in vrajitoare a fost gasita vinovata, motiv pentru care a fost batuta in strada, in mijlocul unui grup de barbati si femei imbracati in straie populare. Spectaculosul proces i-a incintat pe strainii prezenti la congres, dar si pe localnicii care s-au strins curiosi in jurul actorilor. Conferinta de la Sighisoara vine in momentul in care autoritatile romane se pregatesc pentru construirea unui parc de distractii pe stil occidental pentru a exploata interesul turistic pentru printul Dracula. Scotienii vor sa puna mina pe Dracula Vestea congresului din Romania a stirnit indignare in Scotia, unde exista o organizatie care sustine ca scriitorul Bram Stoker, care l-a facut celebru pe Dracula, s-a inspirat de fapt din legende locale, iar castelul sau tenebros se afla nu in Romania, ci in localitatea Cruden Bay. Potrivit ziarului "Aberdeen Journal", Beverly Tricker, presedinta "Grampian Tourist Board", a fost foarte surprinsa sa afle despre congresul din Romania, dar a hotarit sa trimita prin fax organizatorilor acestuia materiale prin care sa le demonstreze faptul ca legendarul castel al vampirului se afla la Cruden Bay, numit Slains, si se afla acum in administrarea lor. Ea a declarat ca mai exista si alte localitati din Anglia care au oarece legaturi cu Dracula, motiv pentru care "a deplins" faptul ca simpozionul pe aceasta tema se tine la Sighisoara. Problema este evident nu una de prestigiu, ci una de interes material, organizatia care administreaza actualmente castelul Slains fiind foarte interesata de exploatarea turistica a mitului Dracula. (C.V.) Alti trei politisti au fost arestati in cazul furturilor de titei Parchetul Militar Teritorial Bucuresti a emis ieri alte cinci mandate de arestare preventiva in cazul furturilor de produse petroliere din judetul Vilcea, din care trei sint cadre din politie. Pina acum, in acest caz, au fost arestate 28 de persoane. Printre cei retinuti sint soferul fostului inspector-sef si un sef de post Plutonierul in rezerva Ion Suta, 31 de ani, fost sef de post in comuna Tetoiu-Vilcea, a fost arestat pe o perioada de 30 de zile pentru luare de mita. Pe parcursul anului 2000, acesta a primit in mod repetat diferite sume de bani de la unii dintre inculpatii arestati anterior pentru furturi de titei. Plutonierul adjutant in rezerva Romulus Degeratu, in virsta de 38 de ani, fostul sofer al ex-inspectorului-sef Gheorghe Glavan -schimbat si el din functie in urma scandalului furturilor de titei - a fost arestat pe o perioada de o luna pentru complicitate la furt calificat. In cursul lunilor august si septembrie 2000, acesta i-a ajutat pe alti inculpati sa sustraga si sa transporte cantitati apreciabile de titei. Ultimul politist arestat a fost plutonierul in rezerva Ion Enache care a fost, de asemenea, demis din functia de paza magistrati de la Judecatoria Balcesti. Si el a fost arestat pentru complicitate la furt calificat si asociere in vederea savirsirii de infractiuni pe raza comunei Tetoiu, in perioada mai-iulie 2000. Pe linga politisti, au ajuns in arestul politiei si Marian Diaconu, 33 de ani, si Constantin Ciuca, 32 de ani, pentru savirsirea infractiunii de furt calificat. Cei doi fac parte dintre "executantii" actiunii care furau titeiul din conducte si umpleau cisternele. MIRELA MANU Jurnalist austriac, tilharit si batut intr-o comuna bacauana El va scrie despre patanie in ziarele la care lucreaza Klaus Kohler, ziarist la cotidianele "Kronen Schwatz" si "Bezirksblatt Schwatz" din Austria si globe-trotter, in virsta de 27 de ani, a trait in Romania o experienta pe care nu o va uita multa vreme. El a plecat din Austria pe 1 mai, intentionind sa faca turul Marii Negre si al Marii Mediterane, pe un traseu care cuprinde Austria-Ungaria-Romania-Republica Moldova-Ucraina-Rusia-Georgia-Azerbaidjan-Uzbekistan-Iran-Turcia-Siria -Libia-Iordania-Africa de Nord - adica 15.000 de kilometri. Pe 7 mai a intrat in Romania, drumul sau fiind fara peripetii pina la Bacau. Pentru ca nu a gasit nici un loc sigur unde sa-si parcheze bicicleta cu remorca, nu a putut trage la nici un hotel. Asa ca a mers mai departe, pina in satul Bogdan Voda, unde, zilele trecute, si-a asezat tabara intr-o liziera de duzi. Aproape de miezul noptii, trei barbati l-au atacat cu bitele, silindu-l sa le dea toti banii pe care-i avea la el: un milion de lei, 40 de dolari si 20 de marci, precum si trei pachete cu tigari si alimente. Speriat, Klaus Kohler a apelat la patronul unui bar din localitate, care i-a dat sa manince si l-a cazat pina dimineata. A doua zi, in citeva ore, politistii au reusit sa-i identifice si sa-i retina pe tilhari: Stefan Lacatusu, 32 de ani, Daniel Cornea, 27 de ani, amindoi paznici la o ferma, si Andrei Felix Felician, 26 de ani, tractorist la aceeasi ferma. Doar 250.000 de lei fusesera cheltuiti, restul banilor fiind recuperati. Promptitudinea cu care au actionat politistii si ospitalitatea altor locuitori din Bogdan Voda l-au facut pe Klaus Kohler sa aprecieze ca totul a fost un accident si sa aiba, in continuare, o parere buna despre romani. El va povesti patania sa intr-un reportaj in cele doua ziare pentru care lucreaza. CLAUDIU TARZIU [17][pl.dll?rid=expresro] 