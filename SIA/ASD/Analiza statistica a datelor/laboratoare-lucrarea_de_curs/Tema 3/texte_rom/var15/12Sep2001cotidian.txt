 Casa noastra Bambus - material nou pentru un mobilier durabil Ca sa va convinga ca nimic nu poate sta in calea imaginatiei, designerii occidentali va propun o noua formula de mobilare a intregii case - mobilier din bambus. Tratat dupa ultimele standarde ale tehnologiei, modelat in fel si chip, colorat dupa gustul fiecaruia, bambusul s-a mulat perfect pe specificul intregii locuinte. Iar combinat cu alte materiale mai solide, folosite in general la sustinere, el a dat nastere unor forme uimitoare. Mobilierul acesta este foarte usor si totusi durabil, poate fi mutat fara multe probleme, creind astfel combinatii multiple pentru acelasi interior. Farmecul mobilierului din bambus este completat si de materialele textile din care sint realizate husele. Foarte la moda in ultima vreme sint husele din in netratat chimic. Se impun lampi din fier forjat si tapet monocolor Combinatia dintre acest material si bambus este agreata de multe gospodine, deoarece este usor de curatat. Bambusul rezista la atacurile chimice si mecanice, pastrindu-si stralucirea timp indelungat. Dupa ani de folosinta, are nevoie doar de superficiale cosmetizari. Atunci cind este plasat in gradina, mobilierul din bambus are o identitate distincta, iar cind este introdus in locuinta, trebuie sa se asorteze cu celelalte elemente. Astfel, intr-o camera de zi in care se gasesc elemente din bambus, corpurile de iluminat nu trebuie sa aiba o linie pretentioasa sau sa fie din materiale stralucitoare. Originalele lampadare din fier forjat se potrivesc perfect unui astfel de spatiu. In cazul in care adoptati un astfel de mobilier, sa evitati finisarile incarcate. Peretii zugraviti, eventual monocolor, pun in evidenta mai bine linia si calitatea mobilierului. CLAUDIA DABOVEANU Textilele iti transforma mobila veche intr-una noua si originala Cea mai usoara solutie de a reconditiona mobila deteriorata este de a-i acoperi unele zone sau intreaga suprafata cu material textil. Alegerea texturii materialului de acoperire se face in functie de natura lemnului din care este mobila. Pentru mobilierul de gradina, cel mau sir degradabil, care este realizat in majoritate din bambus, rachita, plastic sau chiar fier forjat, materialul cel mai potrivit este inul sau docul tratat. Pentru interioarele elegante, cum ar fi camerele de zi, se preteaza o categorie mai larga de materiale. Astfel, pentru a acoperi mobila foarte veche, de culoare inchisa, folositi catifeaua sau plusul catifelat. Camerele de tineret si bucatariile au nevoie pentru mobila deteriorata de materiale textile dure, dar si usor plasticate la suprafata, pentru a preintimpina alte deteriorari provocate de aburul bucatariei. Scaunele de bucatarie sint cel mai usor de decorat - o perna din burete introdusa intr-o husa cu falduri. Elasticul introdus in husa nu permite pernei sa cada de pe scaun, dar are si un rol estetic - crearea de falduri. De asemenea, foarte important in reconditionarea mobilei cu ajutorul materialului textil este maniera de aplicare a acestuia pe mobila. Solutia recomandata de noi are in vedere atasarea unor fenomene discrete sau a unor snururi. Deci, pentru a acoperi o portiune afectata, nu este indeajuns simpla acoperire, de moment, si in nici un caz problema inestetica a degradarii nu va disparea daca aplicam cu ajutorul unui adeziv materialul pe mobila. Pernele canapelelor, indiferent daca sint din piele sau din alt material, pot fi imbracate in huse. Husele trebuie sa fie prevazute pe partea inferioara cu un fermoar, iar pentru un plus de siguranta, tot pe partea inferioara, se va aplica o bucata de arici sau un adeziv textil, pentru a nu lasa pernele sa alunece de pe canapea. De aceste avantaje nu beneficiaza doar obiectele de mobilier, ci si accesoriile. Abajururile lustrelor sau ale veiozelor pot fi inlocuite cu material textil. Pentru efecte luminoase deosebite se vor alege materiale usor transparente. Cum plantam trandafirii Simbol al dragostei si victoriei, trandafirul face parte din categoria florilor cu o deosebita valoare ornamentala. Trandafirul are florile solitare sau inflorescente, ambele forme variind ca numar de petale, forma - colorit si parfum. Pentru decorarea gradinilor, trandafirii se pot planta izolat, in grupuri (trandafiri tufa sau trandafiri cu trunchi), in vase si jardiniere (cum este cazul trandafirilor pitici) sau se pot palisa, adica agata de diverse suporturi (bineinteles - trandafirii agatatori). Plantarea se executa toamna, dupa caderea brumei, sau primavara, inainte de pornirea vegetatiei. Trandafirii fasonati se planteaza in gropi al caror pamint a fost bine mocirlit. Imediat dupa aceasta, se musuroieste locul unde a fost plantat trandafirul, adica se formeaza in jurul tulpinei o gramada de pamint. Este posibila aceasta operatiune doar daca lastarul a ajuns la 5-10 m, pentru a avea posibilitatea de a forma in jurul sau un canal circular pentru acumularea apei. Trandafirii remontati au cele mai variate posibilitati de inflorire: o singura data sau continuu in cursul perioadei de vegetatie. In primul an de inflorire este bine sa se inlature bobocii imediat dupa ofilirea lor, deoarece si in acest stadiu florile consuma o mare parte din seva plantei, ducind in cele din urma la distrugerea trandafirului. Taierile se executa primavara, in functie de vigoarea soiului de trandafir. "Domus" schimba anotimpul pe acorduri de Vivaldi! Din cuprinsul numarului din luna septembrie, semnalam: amenajarea unui apartament de doua camere pentru un cuplu de tineri casatoriti apartament de bloc cu scara interioara mozaicul de sticla pentru piscine decor de culoarea geloziei intr-un apartament de 4 camere (mobilier de lemn natur, asortat cu finisajul galben al peretilor) arta in apartament: florile - ca simbol al prieteniei, iubirii si respectului corespondenta ambientala interior-exterior: interior placat cu piatra de riu lacuita. Tot in acest numar, un interesant interviu "Domus": Acasa la Oreste: cum putem afla mai multe despre identitatea unei persoane din modul in care-si amenajeaza spatiul casei. Cadoul oferit de acest numar cititorilor sai fideli este un CD cu "Cele 4 anotimpuri" de Vivaldi. Textierul Angel Grigoriu a murit Ieri dimineata, in jurul orei 9.00, s-a stins din viata unul dintre cei mai mari textieri romani, Angel Grigoriu. In urma cu o luna suferise un grav accident cerebral, pe care, cu o vointa nebanuita, reusise sa-l depaseasca. In ultimele zile incepuse chiar sa-si miste miinile si picioarele. Din pricina avatarurilor virstei, 76 de ani, maestrul se afla de sase luni sub ingrijirea permanenta a unei asistente. Din pacate, nici asistenta medicala, nici vointa nu s-au putut opune destinului. Angel Grigoriu a scris scenete pentru copii, cinci operete, texte care au insotit acordurile compozitorilor Marius Teicu, Marcel Dragomir, Virgil Popescu si a fost cel care l-a ajutat pe Ionel Tudor la debut. Unul dintre cei mai prolifici textieri romani, care a semnat alaturi de Henri Malineanu, Aurel Giroveanu si Temistocle Popa, va fi inmormintat joi, la cimitirul Ghencea Militar, iar astazi i se va putea aduce un ultim omagiu la Capela Bisericii Visarion. Dumnezeu sa-l odihneasca! MONICA STAN Nunta si muzica rock la Cozia Simbata, 8 septembrie, Bobita Catusanu, basistul trupei Antract, s-a hotarit sa-si puna pirostriile in mod festiv, la Manastirea Cozia, alaturi de 180 dintre cei mai apropiati prieteni. Norocoasa se numeste, acum, Catusanu Anca, are 21 de ani, si este studenta la Facultatea de Drept, Universitatea Romano-Americana. Nasii au fost Laurentiu si Anana Stratulat, impresara trupei Spitalul de Urgenta, cadoul primit de ei fiind un purcelus de lapte, bine rumenit. Invitatii au fost de marca si-i amintim aici pe trupetii de la Krypton, Proconsul, 4 K Voi si El Negro, care s-au ocupat de "relaxarea" muzicala a celor prezenti la restaurantul Cozia. Una peste alta, nunta a fost "perfecta", si asta nu o spunem doar noi, ci toti prietenii fericitilor miri carora le uram inca o data "casa de piatra"! CE.ZAR. BMW si Cartier au pus ochii pe Andreea Marin Andreea Marin s-a innoit. Ea va asorta de acum inainte, creatiile Doinei Levintza cu bijuterii, ceasuri si accesorii Cartier. Iar de pe 20 septembrie, o data cu lansarea masinii Mini in Romania, Andreea va putea fi vazuta conducind primul automobil de acest gen din tara noastra. O masinuta miniona care a facut sa se spuna ca si "ceea ce-i mic e frumos". Si inca ceva: Andreea se va spala in continuare cu Head&Shoulders. In concluzie, Andreea Marin va reprezenta imaginea a trei companii de prestigiu. Mai mult, incepind cu 2002, numele Andreei va fi strins legat de promovarea automobilelor BMW, reprezentate in Romania de firma Automobile Bavaria. Echipa "Surprizelor..." s-a innoit si ea. Cu un nou coprezentator, balerine fres si un coregraf italian. ( R.M. ) Ca sa rupa sirul ghinioanelor la filmari, Realizatorii "Academiei vedetelor" au apelat la un preot Primele filmari, ieri, pentru noul sezon al emisiunii "Academia vedetelor", au dat ocazia unei premiere. Agasata de nenumaratele intreruperi, defectiuni tehnice si probleme de coordonare survenite in timpul filmarilor, Monica Mihai, producatoarea emisiunii difuzate de postul Antena 1, a decis sa rupa seria ghinioanelor, invitind un preot care sa sfinteasca platoul de filmare. "Sa vina un preot!". "Da, da, nu-i nici o gluma, aduceti imediat un preot sa sfinteasca aici", a hotarit Monica, moment in care, revenindu-si din uluirea initiala, un voluntar din echipa a luat startul in "goana dupa preot". La aproximativ jumatate de ora dupa insolita cerere, in studio a aparut un preot in carne si oase, care, potrivindu-si patrafirul, se pregatea pentru slujba. "Am alergat cit am putut de repede. Am fost intii la Manastirea Casin, insa acolo era slujba, asa ca am plecat. Am mai trecut pe la o biserica, aceeasi poveste si in cele din urma am gasit preot la Biserica Sfinta Vineri, din Pajura", povesteste voluntarul, care a venit intins cu preotul spre studiourile de la Romexpo. Hotarirea de a intrerupe filmarile in timpul slujbei este rapid revocata, asa ca, sarind peste cabluri si ferindu-se de camerele de luat vederi, parintele Ilinoiu a inceput sfestania. Binecuvintarile razbateau, in rarele momente de liniste, dintre ritmuri latino si chiotele asistentei. "Este cea mai insolita cerere pe care am primit-o, insa, daca aceasta este lucrarea lui Dumnezeu, datoria mea este sa raspund. A fost o idee buna si unde exista credinta in Dumnezeu, exista, intotdeauna si belsug", a declarat parintele Ilinoiu. DIANA EVANTIA BARCA Mona Nicolici a nascut o fetita Mona Nicolici a devenit, ieri, mama pentru a doua oara. Dupa o sarcina usoara, Mona s-a internat luni la Spitalul Elias pentru ca data estimata pentru marele eveniment se apropia vertiginos. Intuitia vedetei Antena 1 a fost buna, Mona nascind o zi mai tirziu. Fetita proaspat adusa pe lume a avut o greutate de 3.300 de grame si este, conform declaratiei medicilor, intr-o stare excelenta. La fel de bine se simte si Mona, care este asaltata de telefoane de felicitare de la prieteni si de la colegi. Mona si sotul sau au decis ca fetita sa poarte numele Maria, ea fiind nascuta in preajma sarbatorii de Sfinta Maria. Proaspata mamica se va dedica in intregime, lunile viitoare, fiicei ei. Ea va reveni pe micile noastre ecrane cel mai devreme la inceputul primaverii. DINU MARCU In cadrul Festivalului "George Enescu", la Sala Mare a Palatului, Pianistul Valentin Gheorghiu a cucerit publicul Programul editiei actuale a Festivalului "George Enescu" a avut buna inspiratie de a include in toate concertele de anvergura opusuri ale compozitorului roman talmacite de dirijori si orchestre straine de prestigiu. Putem vedea astfel cum vibreaza acesti muzicieni cu o larga paleta de lucrari din repertoriul universal la melosul romanesc prelucrat de Enescu. Marti seara, la Sala Mare a Palatului, a fost rindul "Suitei a 3-a" Sateasca, sub bagheta dirijorului francez Laurent Petitgirard, care a condus Orchestra Nationala Radio. Nu mai putin evident a fost insa faptul ca prezenta in numar mai mare decit la concertele precedente (onorate de prestatia artistica a unor dirijori si orchestre importante) s-a datorat mai ales dorintei de a-l revedea si reasculta pe maestrul Valentin Gheorghiu. Pianistul, pe care-l vedem din pacate destul de rar pe scenele salilor de concerte, a mingiiat marti seara clapele, ca sa viseze cu Felix Mendelssohn Bartholdy. Valentin Gheorghiu a fost vizibil impresionat de intensitatea aplauzelor cu care l-a rasplatit publicul, acestea transformindu-se repede in ovatii. ( S.A. ) Terasa festivalului, asaltata de melomani Zilele acestea, Bucurestiul freamata pe tonalitati enesciene, mozartiene, verdiene etc. E Festivalul Enescu si implicit sarbatoarea muzicii. Sub aceasta "umbrela" generoasa - ca tot e timp ploios -, in fiecare seara, in Piata Revolutiei au loc, pe Terasa festivalului, concerte in aer liber. Este pentru prima oara dupa 13 editii cind muzica iese in strada. Aseara desi n-au fost decit 14 grade Celsius, pina la ora 19.30 - ora inceperii spectacolului - cele 900 de locuri destinate publicului s-au ocupat. Ba mai mult, s-a stat si in picioare. Era si firesc, doar a concertat Orchestra simfonica a Operei din Brasov - dirijor Dorel Munteanu - solista Felicia Filip. Quartet-ul Sines, format din Gabriel Oana, Valentin Popescu, Ciprian Serbanut si Attila Torok - prim solisti ai Operei din Brasov - a interpretat muzica religioasa. In incheierea programului au fost prezentate "Ultima toamna" de Mihai Alexandru (inclusa pe CD-ul "Iris Athenaeum"), "Traviata" de Verdi si "Radetzcky Marsch" de Strauss. Prezentatorii spectacolului au fost Cristian Mihailescu (directorul Operei din Brasov) si Mihaela Craciun (realizator TVR). OTILIA MIHAILOV Rivala lui Britney Spears si a Christinei Aguilera, Alsou, in Romania Pe 16 septembrie, in Piata Constitutiei, Alsou, celebra solista din Rusia, va sustine un concert extraordinar live alaturi de propria sa trupa. In prezent cariera lui Alsou se afla sub semnul unei stele norocoase. Dupa succesul deloc intimplator de la Eurovision, tinara de numai 16 ani a evoluat cu piesa "Solo" in fata a peste 13.000 de spectatori la celebra Globe Arena din Londra. A urmat apoi colaborarea cu superstarul Enrique Iglesias la piesa "You are my number one" si lansarea unui nou videoclip intitulat "He loves me". Interesant e faptul ca Alsou se numara printre putinii artisti din Europa de Est gata sa intre pe piata internationala, in competitie cu Britney Spears sau Christina Aguilera, avind sanse foarte mari de afirmare. Bucurindu-se de un mare succes din partea publicului si a presei la prima ei vizita in Romania, Alsou (care in prezent traieste si studiaza la Londra) va reveni in aceasta toamna, admiratorii fiind invitati sa o urmareasca live, pe 16 septembrie. C. ZAR Editia de Transilvania Clinica de Pediatrie, supraaglomerata din Cluj Clinica de Pediatrie 2 din Cluj-Napoca nu mai dispune de locuri pentru a interna copiii care vin la tratament din intreaga tara. Directorul clinicii, profesor doctor Nicolae Miu a declarat ca spitalul dispune de 80 de paturi, la care s-au adaugat alte paturi suplimentare, pentru a face fata numarului mare de internari. Nicolae Miu spune ca, in ciuda spatiului limitat, pina acum nici unul dintre copiii care au venit pentru tratament nu au fost trimisi acasa. In prezent, din totalul bolnavilor existenti, 60 la suta provin din alte judete ale tarii, chiar si din Giurgiu, Galati etc. ( M.S. ) Eugen Dijmarescu, plecat la Washington pentru CSR Eugen Dijmarescu, consilierul primului ministru, se afla, in momentul atacului asupra Statelor Unite, la Washington, pentru a discuta cu reprezentantii firmei Noble Ventures despre situatia combinatului siderurgic de la Resita. Pina la inchiderea editiei, nu se stia nimic dinspre consilierul Eugen Dijmarescu si nici despre stadiul discutiilor cu americanii actionari la CSR. In acelasi timp, insa, siderurgistii au blocat din nou, ieri dimineata, drumurile de acces in Resita si au incercat sa intre cu forta in sediul Prefecturii. De asemenea, 50 de sindicalisti, in frunte cu liderul lor, Iancu Muhu, au intrat in greva foamei. ( D.B.T. ) Surogat de motorina la "Avanti" La Oficiul pentru Protectia Consumatorului TImis au sosit rezultatele analizelor la care a fost supusa motorina vinduta de benzinaria "Avanti" de pe Bd. Eroilor din Timisoara, dovedind ca in loc de Diesel motorina comercializata in luna august aici a fost de fapt un surogat de hidrocarburi usoare. In urma verificarilor s-a stabilit ca "Avanti" a comercializat nu mai putin de 15,3 tone de falsa motorina, ca nici macar nu a fost receptionata in baza unui certificat de calitate cind a fost introdusa in statie de la furnizorul SC Garant Oil SRL din Girisu de Cris Bihor. GEORGETA PETROVCI Baza 93 Aeriana in vizorul OSCE Timp de doua zile, in 11 si 12 septembrie, Baza 93 Aeriana Timisoara intra in vizorul OSCE. Reprezentantii din 21 de state membre vor sa vada la fata locului tipul activitatilor ce se desfasoara in mod curent la aceasta baza aeriana, precum si modul de pregatire a misiunilor de zbor. In prezenta reprezentantilor ministerului roman al apararii si a celui de externe, pilotii timisoreni vor executa astazi exercitii complexe cu avioane de lupta de tipul MIG 21 Lancer si MIG 23. Evenimentul de la Timisoara face parte din obligatiile pe care si le-a asumat Romania prin semnarea Documentului de la Viena al negocierilor privind masurile de crestere a increderii si securitatii in Europa. SERGIU MIAT A omorit un om, orbit de faruri Augustin Cimpian, 44 de ani din Baia Mare circula luni seara pe raza localitatii Somcuta Mare pe DE 58 cu aotoutilitara. La un moment dat a fost orbit de farurile altei masini care circula din sens opus si l-a accidentat grav pe Ioan Vanta, 55 de ani din Somcuta Mare care mergea pe carosabil pe partea stinga. Victima a murit la Spitalul Judetean Baia Mare. ADRIAN RUSU Sute de politisti vor sa renunte la chipiu Printr-o dispozitie a ministrului de Interne, Ioan Rus, valabila in lunile septembrie, octombrie si noiembrie, cadrele MI se pot pensiona la cerere, putind beneficia de pensie de serviciu anticipata, daca au implinit virsta de 50 de ani si au 30 de ani vechime, din care 15 ani in structura militara. De asemenea, pot solicita retragerea si politistii care, indiferent de virsta, au minim 20 de ani vechime, din care cel putin zece ani sa fie lucrati in sistemul militar. Acestea vor beneficia de o pensie de serviciu anticipata partiala. In total, un colonel care se cere la pensie se poate alege cu o suma frumusica, de pina la 200 de milioane de lei. Acesta este motivul pentru care IPJ-urile din toata tara s-au vazut asaltate de sute de cereri din partea politistilor care vor sa iasa din sistem, carora, daca li s-ar da curs, ar duce Ministerul de Interne in faliment. Lasare la vatra inainte de vreme La IPJ Cluj se inregistrasera, pina ieri, cererile a 39 de ofiteri si subofiteri care doresc sa fie disponibilizati. Printre acestia se afla si seful Serviciului Politiei Rutiere, col. Ioan Antonesei si seful Serviciului Criminalistic, col. Ioan Suciu. Surse din Politia judeteana spun ca se asteapta ca numarul celor care doresc sa plece din IPJ Cluj sa atinga, pina la sfirsitul acestei saptamini, cifra de 75. Aceste plecari masive de politisti survin in momentul in care IPJ Cluj duce o acuta criza de cadre, fiind vacante, in clipa de fata, 70 de functii de subofiter. * 65 de cadre de la IPJ Timis au raspuns prezent dispozitiei data de ministrul de interne. Dintre acestia, doar 25 sint ofiteri superiori, noua avind gradul de colonel, iar cinci de locotenet colonel. Pentru a nu risca descompletarea unor servicii, seful politiei timisene, col. Dorel Andras, va trebui sa faca adevarate jonglerii cu solicitantii de "lasare la vatra". Cele mai multe cadre care solicita pensionarea inainte de termen, indiferent ca fac parte din corpul ofiterilor sau al subofiterilor, au in vedere, in primul rind, compensatiile banesti. "Este o ocazie buna. Cind mai string eu 15.000 de marci germane in putinii ani pe care-i mai am de stat in politie?", ne-a spus un colonel care vrea sa renunte la chipiu. Locurile ramase libere vor putea fi ocupate pirn promovarea, in corpul ofiterilor, a subofiterilor cu studii superioare. In aceasta din urma categorie, la IPJ Timis intra 75 de lucratori, care pina acum nu sperau o astfel de promovare pentru ca schema de personal a ofiterilor era plina. MIHAI SOICA SERGIU MIAT Mai bine civili decit controlati Potrivit colonelului Gheorghe Pop, comandantul IPJ Bistrita- Nasaud, 40 de politisti din subordinea sa au facut demersurile necesare in vederea pensionarii. Printre acestia se afla si patru colonei din comanda IPJ: col. Grigore Pintea, adjunct al comandantului IPJ BN, col. Gheorghe Nemes, seful Politiei Bistrita, col. Simion Trifan, specialist in domeniul judiciar si colonelul Nicolae Toca de la Evidenta Populatiei. Potrivit colonelului Gheorghe Pop, col. Pintea si col. Toca au primit deja deciziile de pensionare. * 25 de ofiteri si subofiteri din cadrul IJP Bihor si-au depus cereri de pensionare anticipata. Alti sapte ofiteri, printre care si fostul adjunct al comandantului IJPF Bihor, Aurel Stroie, si doi subofiteri din cadrul Politiei de Frontiera vor, la rindul lor, sa paraseasca unitatea. Fosti sefi ai IPJ Bihor, col Viorel Dumitras, col Gavril Moraru si col. Teofil Mos, au iesit la pensie pe motive medicale, inainte de decizia ministrului. Pe linga ofiterii pensionati in ultimele doua luni, beneficiari ai virstei si vechimii legale, mai sint si citiva politisti a caror averi ar fi facut obiectul unor dosare penale si care si-au grabit pensionarea. Un exemplu elocvent este si col. Traian Petris, iesit recent la pensie dupa o ampla mediatizare a averii sale, constind in citeva restaurante si un imobil compus din aproape i jumatate de bloc cu patru etaje. MIRUNA IONESCU FLORICA DURA Alarma la Timisoara In Timisoara traiesc citeva sute de palestinieni care se ocupa de afaceri sau sint studenti la diferite institute de invatamint superior din oras. La vedere, ei nu au desfasurat activitati teroriste, dar SRI a identificat printre ei citeva persoane care au legaturi cu unele grupari de acest fel. "Am alarmat intregul efectiv de politie din judet si am luat masurile ce se impun in astfel de cazuri", ne-a declarat col. Dorel Andras seful IPJ Timis. In alerta se aflau si Brigada Antiterorista de la SRI Timis, pregatita sa intervina daca imprejurarile necesita acest lucru. Atmosfera tensionanta se simtea ieri seara peste tot, iar pe strazile orasului timisorenii comentau cu ingrijorare tragedia din SUA. Zborurile de pe Aeroportul International Timisoara cu destinatia SUA au fost anulate. Conducerile prefecturii, Consiliului Judetean Timis si reprezentantii ministerului de interne s-au intilnit aseara intr-o sedinta care s-a desfasurat cu usile inchise. In Timisoara nu exista reprezentante diplomatice americane, dar functioneaza numeroase firme private si organizatii neguvernamentale unde sint implicati cetateni americani. Pina la inchiderea editiei nu au fost semnalate nici un fel de activitati care sa produca panica in oras, seara gasindu-i pe timisoreni cu ochii atintiti la posturile de televiziune unde se prezenta situatia din SUA. SERGIU MIAT Masuri speciale la Cluj-Napoca Imediat dupa producerea atacurilor teroriste, Biroul de Informatii al Ambasadei SUA la Cluj-Napoca a fost evacuat. Surse din aceasta institutie ne-au declarat ca echipajele SRI fileaza de mai mult vreme zona. Cetatenii arabi care au domiciliul in Cluj-Napoca nu au mai putut fi zariti pe strada dupa producerea atentatelor. Toate restaurantele fast-food care sint patronate de cetateni arabi erau fie inchise, fie fara nici un consumator. Conform acelorasi surse din SRI, echipaje de filaj vor supraveghea celor doua campusuri studentesti in care sint cazati mai multe sute de studenti arabi. La inchiderea editiei, caminele locuite de studenti arabi pareau pustii. La cele trei sinagogi din Cluj s-au luat masuri de paza si securitate speciale. MIHAI SOICA Deva: "Ne vor fi copiii chemati la arme?" Primii deveni care au luat contact cu stirile privind atacul terorist asupra Statelor Unite ale Americii au fost cei care terminasera lucrul si se oprisera la o bere sau o cafea in barurile si restaurantele din oras. Vestea s-a raspindit cu repeziciune si in numai 30-40 de minute localurile din oras au devenit neincapatoare. Cel mai des s-a vorbit despre iminenta declansarii celui de-al treilea razboi mondial, "in care, desigur, romanii vor fi din nou la mijloc". Pe linga cei din localuri, primi care s-au informat asupra evenimentului au fost cei prezenti in cluburile de Internet. Toate serverele au fost cuplate pe principalele posturi de televiziune ale lumii. Deja, dupa ora 18.00 nu mai circulau pe strada decit foarte putini oameni, iar in locurile unde erau adunati in jurul vreunui televizor incepusera controversele. Marea majoritate a participantilor la dispute spun ca, in cel mai scurt timp, vom fi martorii unei riposte de proportii din partea americanilor. In privinta celor vinovati de producerea atentatelor, mai toti sint convinsi ca e mina arabilor care si-au propus sa distruga puterea americana si statul evreu. Citeva femei, oprite pe strada si care aflau vestile de la reporterii nostri, nu au avut alt comentariu de facut decit o intrebare: oare copiii lor vor fi chemati la arme? si daca da, atunci cind? VLADIMIR BOLDUR Alunecare de teren Un deal s-a prabusit pe Drumul National 66, in apropierea localitatii Ciopeia. Alunecare s-a produs pe fondul erodarii solului, din cauza cantitatilor mari de apa, strinse in urma ploilor si dintr-o conducta de apa potabila. Se pare ca niste oameni din comuna, care in majoritate este populata cu cetateni apartintnd etniei rromilor, au lasat deschis pe timpul noptii un robinet de la vana conductei care alimenteaza Ciopeia cu apa potabila. Specialistii sositi la fata locului nu exclud ipoteza unei defectiuni, care sa fi dus la neinchiderea completa a robinetului. Protectia Civila si drumarii de la Administratia Nationala a Drumurilor au reusit abia pe la orele prtnzului degajarea pamintului de pe carosabil. Pina atunci traficul s-a desfasurat cu dificultate pe un singur sens, soseaua fiind acoperita de o pelicula subtire de apa. VLADIMIR BOLDUR "Dati un leu pentru Simleu" Intre 28-30 septembrie 2001, prin hotarirea Consiliului Local se va sarbatori, la Simleu Silvaniei, prima editie a "Zilelor Orasului", manifestare ce va coincide cu aniversarea a 750 de ani de la atestarea documentara a orasului de la poalele Magurii. Data fiind suma foarte mica alocata de la buget acestei actiuni (n.r. 100 milioane lei), primarul orasului, prof. Octavian Gusu, declara ca "orice ajutor oferit sub forma de sponsorizare, in bani sau sub orice forma (produse, instalatii de sonorizare, instalatii de iluminat, prestari de servcii, etc.), ne-ar fi de mare folos". Pornind de la rugamintea "Dati un leu pentru Simleu", primaria a deschis special pentru zilele orasului contul nr. 213102084566658 la Trezoreria Simleu Silvaniei. CAMELIA BUHASCHI Bogatasi in Politia Bihor Doar doi ofiteri din cadrul Inspectoratului Judetean de Politie au fost gasiti mai bogati decit altii.Ceilalti 20 de politisti instariti din Bihor verificati s-au pensionat rapid chiar in timpul controlului ori si-au justificat cum au putut veniturile din care si-au ridicat somptuoasele vile.Exemplele date de ministrul de interne, Ioan Rus sunt colonelul Viorel Gavrilut, ofiter la Biroul Ordine Publica si maiorul Viorel Simon seful Biroului Judiciar din cadrul Politiei Municipiului Oradea Impotriva celor doi ofiteri ministerul de resort a depus o sesizare la Curtea de Apel din Oradea prin care se spune ca s-a constatat o discrepanta intre veniturile obtinute de col. Gavrilut si mr. Simon si valoarea bunurilor din proprietatea acestora."Eu nu stiu de unde au tras ei aceasta concluzie. Le-am prezentat toate documentele si contractele de cumparare pe bunurile pe care le am, iar in privinta locuintei eu am casa obisnuita cu nimic iesita din comun. Nu-i vila, nu-i palat e o casa normala. Stiu doar ca cei din comisie i-au facut o poza si atit", ne-a declarat col. Gavrilut. Ofiterul a intrat pe lista proprietarilor verificati ca detinator al unei vile, a unui abator si posesor a trei autoturisme straine.Firma si una dintre masini sunt trecute pe numele sotiei. Maiorul Viorel Simon a facut obiectul unui scandal de presa, acuzat fiind de implicarea in mafia produselor petroliere, prin firma Simcris, inregistrata pe numele nevestei.Ofiterul Simon este unul dintre politisti bihoreni cei mai invidiati pentru jeep-ul Nissan Patrol cu care circula zilnic la serviciu. Alti doi ofiteri de la Politia de Frontiera au incercat ieri sa explice inspectorilor de la Ministerul de Interne ca vilele lor nu au usi, ferestre si nici tencuiala. Corpul de Control al ministrului si-a mutat in aceaste zile cartierul general la Oradea., pentru verificari ulterioare. MIRUNA IONESCU Fost oras-coroana, devenit comuna Localitatea Cimpulung la Tisa, care acum 700 de ani era oras, a devenit comuna. Cel care atribuise localitatii rangul de oras-coroana a fost Carol Robert de Anjou, care a facut acelasi lucru si cu Teceul Mare Hust si Visk ultimele trei azi in Ucraina. Cu aceasta ocazie, a fost construita o biserica romano-catolica, iar locuitorilor li s-au acordat libertati semnificative, mult intarite la 1472 de catre Matei Corvin. Orasul-coroana de pe malul Tisei, amenintat mereu de inundatii, a fost nimicit in 1778 de un incendiu, iar odata cu destramarea Maramureslui istoric, riul Tisa a devenit, dintr-o linie unificatoare, un culoar de despartire". Astazi, aici convietuiesc alaturi de romani, inca trei etnii (ucrainenii,unguri si tigani) avind religii diferite si contradictii minore care nu sint de neimpacat. VASILE TIVADAR Scade septelul de porcine, ovine si bovine Conform datelor centralizate ale Directiei Agricole Salaj, in ultimii ani numarul vitelor din fermele salajene s-a redus de la 108.000 de capete la 56.000 de capete, cel al porcinelor de la 123.000 la 80.000 de capete, iar cel al ovinelor de la 235.000 la 102.000 capete. Se pare ca acesate scaderi masive se datoreaza, in principal, pretului mare al furajelor care nu permite crescatorilor sa cumpere hrana decit in cantitati reduse. Cei mai avantajati sint fermierii care produc furajele necesare pentru hrana animalelor in propriile gospodarii. CAMELIA BUHASCHI Nu sint bani pentru lemne de foc Invatamintul gimnazial Baia de Aries s-ar parea ca este "blestemat". In mai multi ani la rind imobilele care adapostesc institutiile de invatamint au fost renovate in ultimul moment. Si anul acesta traditia s-a pastrat. "Prin reasurse si fonduri proprii am reusit sa zugravim scolile acum doua saptamini", a declarat ing. Silviu Mirzan, primarul orasului Baia de Aries. Cu toate acestea, problema invatamintului din Baia de Aries nu a fost inca rezolvata. Primaria se confrunta acum cu alta problema majora: lemnele de foc pentru scoli. "In situatia in care nu mai avem bani nici pentru salarii sintem pusi in imposibilitatea de a aproviziona cu lemne de foc scolile din localitate. Speram ca aceasta problema sa o rezolvam cu sprijinul mai multor persoane generoase", a mai precizat Silviu Mirzan. LUCIAN DOBRATER Captura de calauze Doua calauze din Micula, judetul Satu Mare au fost arestate de politisti suceveni in colaborare cu cei satmareni dupa ce au fost prinse ca incercau sa treaca fraudulos granita patru "clienti" (Edward Victor Stanica, Constantin Bargauan, Vaseli Oncia si Iacob Andreica) care doreau sa ajunga in Italia. Vasile Buciuta si Ivan Oncia au pretins cite trei sute de marci celor patru tineri pentru a-I duce pina in Viena de unde urma sa-i preia alte calauze. De cele mai multe ori calauzele sint localnici, buni cunoscatori a zonelor de frontiera care incaseaza banii si se debaraseaza cu prima ocazie de grupurile pe care trebuie sa le treaca fraudulos frontiera. BIANCA BOITOR Calorifere reci Grigore Rusu, prefectul de Bistrita-Nasaud a declarat ieri intr-o conferinta de presa ca, managementul firmei care asigura furnizarea agentului termic in orasul Bistrita, Proditerm SA, este lipsit de orice profesionalism si din aceasta cauza, bistritenii ar putea avea o iarna fara caldura in calorifere. Rusu, a spus ca, el insusi a fost indus in eroare de rapoartele machiate ale conducerii Proditerm, in care se spunea ca totul este bine. Potrivit prefectului, numai catre DistrictGaz Nord, Proditerm are o datorie de 40 de miliarde de lei, iar in casieriile firmei, toata vara nu s-au adunat mai mult de 5 miliarde de la datornicii casnici. Rusu, a mai afirmat ca, pentru rezolvarea gravei probleme de la Proditerm, a cerut Primarului orasului Bistrita, convocarea Consiliului Local, intr-o sedinta extraordinara in care sa se discute exclusiv aspectul salariilor enorme pe care conducerea Proditerm si le-a tras, cit si prezenta in CA SI AGA a acestei firme a unor persoane care nu au competenta necesara. Precizam ca, Consiliul Local Bistrita este actionar unic al firmei SC Proditerm Sa. FLORICA DURA Inselaciune cu locuri de munca Doi aradeni, reprezentantii unei firme de intermediere a fortei de munca, sint cercetati de politia aradeana pentru inselaciune. Ionel Florin Pantea, de 31 ani, si Marius Petrinjan, de 34 ani, in calitate de reprezentanti ai SC SEMA TRAVEL SRL Arad, au incasat de la mai multe persoane cite 180 dolari, pentru intermedierea unor locuri de munca in Spania. Purtatorul de cuvint al IPJ Arad a declarat insa ca firma respectiva nu era acreditata de Ministerul Muncii si Solidaritatii Sociale pentru a intermedia trimiterea de forta de munca in strainatate. Cei doi sint cercetati de politie in stare de libertate pentru inselaciune. SORIN TROCAN 52 de camere si 365 de ferestre Aproape 100 de fete orfane traiesc intr-un castel aflat pe fostul domeniu din comuna mureseana Zau de Cimpie care i-a apartinut baronului Ugron Istvan. Constructia este o imbinare extraordinara intre stilul gotic si renascentist. Fetele de aici sint invidiate de copiii din sat, pentru ca, datorita unor fundatii umanitare olandeze, au conditii mai bune decit ei. Orfanele de la castel se pot lauda, de asemenea, ca locuiesc intr-un loc cu o poveste demna de un roman. Baronul Ugron Istvan si-a construit castelul intre anii 1909-1911. Cladirea, construita in stil gotic si renascentist, are patru turnuri (cite anotimpuri), 365 ferestre (cite zile intr-un an), 52 de camere (cite saptamini intr-un an), 12 intrari (cite luni intr-un an) si 7 terase (cite zile intr-o saptamina). La scurt timp dupa ce si-a construit castelul, baronul Ugron a fost numit ambasador al Imperiului Habsburgic la Moscova. Aici, a patruns in lumea fastuoasa a nobilimii rusesti. Intre el si cea mai mare fiica a tarului s-a infiripat o frumoasa poveste de dragoste care l-a impresionat pina si pe tarul Rusiei, care le-a dat permisiunea de se logodi. Dupa casatorie, cei doi urmau sa se mute la domeniul de la Zau de Cimpie. A intervenit insa razboiul. Baronul s-a retras in Transilvania, unde a si primit vestea privind asasinarea, de catre comunisti, a familiei tariste. Vestea a cazut ca un trasnet asupra lui. S-a retras din viata mondena si nu s-a casatorit niciodata. A murit, batrin si bolnav, la Turda, in 1945, si a lasat statului roman, prin testament, castelul de la Zau de Cimpie, unde visa sa intemeieze o familie cu iubita lui logodnica tarista. Invidiate de copiii din comuna Castelul baronului Ugron a avut diverse destinatii pina in 1955 cind a devenit centru de plasament pentru fete, ceea ce este si la ora actuala. Acum se afla aici 94 de fete orfane, intre 3 si 20 de ani, repartizate in 6 module de tip familial, botezate cu nume de flori. Directoarea acestui centru de plasament, amenajat la standarde moderne, profesor Aurelia Necula, ne-a declarat: "Facem totul sa le oferim conditii fetelor si, in acest sens, un mare ajutor ne dau citeva fundatii umanitare olandeze. Multe fete pleaca de la noi la facultate". Copiii din comuna au ajuns chiar sa le invidieze pe fetele orfane de la castel, care au conditii de trai mai bune ca ei, au carti si calculatoare. ADRIANA MACSUT Desi nu a fost niciodata in Tara Soarelui Rasare, Mihnea Simandan este specialist in civilizatia nipona Mihnea Simandan (23 de ani) din Arad, proaspat absolvent de facultate a ajuns specialist in cultura si civilizatia nipona, fara sa fi avut pina acum ocazia sa viziteze Tara Soarelui Rasare altfel decit prin Internet, lectura sau atlase. Totul a pornit in urma interesului pentru aikido apoi, din aproape in aproape, a ajuns sa prinda pasiunea pentru tot ce este legat de Japonia. El a avut chiar privilegiul de a-si lansa volumul de debut, "Spiritul Japoniei medievale", in cadrul unei ceremonii, la Cercul Militar National din Capitala, in prezenta ambasadorului Japoniei. Pe cind era elev in clasa a X-a, in anul 1995, Mihnea Simandan a pasit pentru prima oara portile unui dojo din Arad unde se practica aikido. A pus mina si pe o carte despre aikido, a carei lecturare l-a convins iremediabil sa se dedice studiului acestei discipline. "Pe linga filozofia pacii si propagarea nonviolentei, aikido, arta martiala fondata de O-Sensei Morihei Ueshiba, mi-a deschis de asemenea ochii si spre celelalte ramuri ale culturii si civilizatiei japoneze", isi aminteste tinarul aradean. Mihnea Simandan a devenit un avid cititor al oricarei lucrari dedicate culturii nipone. A intocmit mii de fise, cu termeni japonezi din artele martiale, datele unor evenimente deosebite din istoria Japoniei, mici biografii ale unor personaje celebre, eroice, ale Japoniei medievale, elemente de cultura si, practic, tot ce insemna Japonia. Munca pentru intocmirea fiselor l-a incurajat pe tinarul aradean sa mai faca un pas important a sistematizat fisele si a alcatuit o carte. Spre finele anului 1999, student fiind, a reusit sa ia legatura cu Paul Diaconu, presedintele Fundatiei Nipponica din Bucuresti. Pe linga propunerea lansata cu acea ocazie, de a infiinta o filiala la Arad, materializata intre timp, Mihnea Simandan i-a relatat reputatului specialist in cultura nipona planul sau editorial. Cu ajutorul lui, manuscrisul a fost publicat sub egida Editurii Nipponica, cu un cuvint inainte scris de Paul Diaconu. Cartea, "Spiritul Japoniei medievale", a aparut in editie bilingva, romana si engleza, pentru care scriitorul s-a folosit si de sfaturile profesoarei sale, Dezdemona Nagy-Vizitiu. Mihnea Simandan a avut onoarea de a-si lansa volumul la Bucuresti in 1999, in prezenta ambasadorului de atunci al Japoniei, Yoshiaki Koyama si a atasatului cultural, Mayo Nishiike. La ora actuala, Mihnea Simandan a ajuns sa fie cunoscut in rindul romanilor pasionati de civilizatia japoneza. La Arad, pe linga filiala Fundatiei Nipponica pe care o conduce, Mihnea este si editorul unei reviste, "Studii nipone", care apare ca supliment al revistei de cultura "Relief". A lansat si pagina Fundatiei Nipponica pe Internet, la adresa www.nipponica. home.ro. SORIN TROCAN Fostul adjunct al sefului politiei din Los Angeles le-a cerut oficialitatilor aradene sa faca o Rugaciune pentru poporul american Vestea despre tragedia care a lovit Statele Unite a cazut ca un trasnet printre aradeni. Arad, ieri se afla o delegatie a Institutului Pointman din SUA, condusa de generalul Robert Vernon, fost adjunct al sefului politiei din Los Angeles. Generalul a sustinut un curs despre principiile conducerii, care timp de doua zile a fost frecventat de mai multi ofiteri de politie aradeni. Ieri, generalul a donat 18 veste antiglont pentru politia aradeana. Robert Vernon a aflat despre atacurile din SUA pe cind se afla la masa festiva. Generalul a cerut celor prezenti sa tina un moment de reculegere in memoria victimelor atacurilor, apoi a rugat oficialitatile aradene prezente sa se roage pentru poporul american. Generalul si insotitorii sai au fost profund marcati de ceea ce au aflat, mai ales dupa ce au si telefonat in SUA. Seful IPJ Arad, col. Ioan Ulica, ne-a declarat ca, desi nu s-au primit ordine speciale, a ordonat politistilor aradeni sa intensifice controalele la filtrele rutiere de la intrarile in Arad, precum si la locurile de cazare unde ar putea fi cazati cetateni straini din tari arabe. SORIN TROCAN Homosexualii din Ploiesti si-au facut asociatie Ieri, la Judecatoria Ploiesti, un grup de homosexuali din oras a depus documentatia pentru inregistrarea Asociatiei "Destin Gay". Organizatia, prima de acest gen din judetul Prahova, va milita pentru apararea drepturilor homosexualilor si a lesbienelor din Ploiesti, dar si pentru integrarea sociala a homosexualilor. Grupul fondator al asociatiei este format din sapte persoane, presedinte fiind propus Valentin Petrache, unul dintre cei mai cunoscuti homosexuali din Ploiesti, care este "patronul" unui wc public din centrul orasului. Homosexualii si-au incropit si un statut de functionare al asociatiei, care cuprinde mai multe capitole. Membrii organizatiei, care se gindesc deja sa solicite sediu in cadrul Primariei Ploiesti, vor monitoriza toate cazurile de santaj sI abuzuri pe care le indura atit homosexualii activi, cit si cei pasivi. Valentin Petrache a declarat ca isi vor angaja chiar si un avocat care sa-i reprezinte pentru eventualele cazuri de hartuire care vor aparea dupa formarea asociatiei. In scurt timp, la Ploiesti se va infiinta, pe linga asociatie, si un club al homosexualilor, acolo unde ei vor putea sa se desfasoare fara ca nimeni sa ii arate cu degetul. VIOLETA STOICA Sinaia a ramas fara apa potabila Din cauza precipitatiilor care au cazut in ultimele zile, debitul riului Prahova a ajuns la cote alarmante. Cu toate ca nu au fost atinse cotele de atentie, in zona localitatilor Azuga, Busteni si pe Valea Cerbului s-au inregistrat depasiri ale debitelor normale. La Sinaia, bustenii si viiturile au blocat prizele de apa din care se face alimentarea cu apa potabila a orasului. Pentru a preintimpina imbolnavirea populatiei, primaria a luat decizia opririi alimentarii cu apa potabila, aprovizionarea facindu-se cu ajutorul cisternelor. In noaptea de luni spre marti, viiturile produse in urma ploilor torentiale au distrus sectoare intregi din strazile cu pavaj. VIOLETA STLOICA Pe scurt Fintini otravite la Iasi Dintre cele peste 10.000 de fintini din judetul Iasi, mai bine de 60a au apa de o calitate necorespunzatoare. Daca adultii sint mai putin afectati, cei mici au mult de suferit atunci cind apa este incarcata cu nitriti si nitrati, substante care aproape otravesc sugarii. De altfel, judetul se situeaza pe primul loc pe tara in ceea ce priveste intoxicatiile cu nitriti. ( C.D. ) S-a inecat intr-un butoi O fetita de doi anisori, Nicoleta Paula Ion, din Albota, judetul Arges, s-a inecat alaltaieri dupa-amiaza intr-un butoias de plastic, umplut doar pe jumatate cu apa. Mama fetitei, Angela Ion a lasat-o pe micuta nesupravegheata in curte, pret de un sfert de ora. Cind s-a intors, fetita plutea cu capul in jos si avea trupul inert. A fost transportata la spital, dar era deja prea tirziu. ( G.M. ) "Dictatura zimbetului" in Primaria Focsani Conducerea Primariei Focsani va spune adio mutritelor acre din subordine. La sugestia viceprimarului Dan Radovici, salariatii au ca obligatie de serviciu sa zimbeasca ori de cite ori este nevoie in fata contribuabilului. Angajatii trebuie sa fie foarte amabili, binedispusi si "sa nu uite in nici un moment ca nu i-a adus nimeni cu forta aici sa lucreze si nici ca sint platiti din banii celor cu care intra in contact", sustine viceprimarul, hotarit sa stirpeasca cu orice pret comportamentul "lipsit de civilizatie" al functionarilor morocanosi. ( S.V. ) Breakdance mortal Un tinar in virsta de 17 ani a murit duca ce a executat o figura de breakdance in discoteca din satul natal. Mircea Stoian a mers la sfirsitul saptaminii trecute sa se distreze intr-o casa amenajata ca discoteca in satul Calmatuia din judetul Teleorman. Pentru a-si impresiona consatenii el a facut un sir de figuri de breakdance. La una dintre ele, care includea si aruncarea pe spate, baiatul a plonjat direct in cap. La scurt timp, tinarul a intrat in coma profunda. Mirecea Stoian a fost adus la Spitalul de Urgenta "Prof. dr. D. Bagdasar" din Capitala unde medicii au constatat ca avea un hematom subdural. "Tinarul a fost operat pentru a se inlatura hematomul insa n-a mai iesit din coma", ne-a declarat dr. Gheorghe Vasilescu, purtatorul de cuvint al spitalului. Baiatul a decedat la sapte ore dupa ce a ajuns la spital. ( G.R. ) Vrajitoarea Rodica, cercetata pentru inselaciune Biroul de presa al Inspectoratului de Politie al Judetului (IPJ) Covasna a anuntat marti inceperea cercetarii in stare de libertate, pentru comiterea infractiunii de inselaciune, a vrajitoarei Rodica. In virsta de 27 ani, si domiciliata in municipiul Buzau, pe numele ei real Constanta Andronache, femeia a fost reclamata de un cetatean din municipiul Sfintu Gheorghe, caruia "vrajitoarea" i-a cerut pentru "dezlegarea de farmece" patru inele din aur, precum si suma de 27 milioane lei. Acesta sustine ca "Rodica" l-ar fi amenintat ca, in cazul in care va renunta la serviciile ei sau va anunta autoritatile, va fi urmarit de blestemul ei. ( P.D. ) Ploaia torentiala si furtuna au paralizat din nou circulatia la Galati Ploile torentiale care s-au abatut ieri asupra Galatiului au paralizat circulatia pe strazile orasului. Canalizarile nu au mai facut fata caderilor abundente de apa, iar strazile s-au inundat, devenind impracticabile. Furtuna care a tinut aproximtiv 30 de minute a rupt crengile copacilor si a spart geamurile de la mai multe imobile si magazine din oras. Ieri, mai multe masini au ramas impotmolite in mijlocul strazilor, nemaiputind sa faca fata inundatiilor. Cele mai afectate zone au fost centrul orasului, zona Portului si zona garii din Galati. ( A.C.D. ) [33][pl.dll?rid=expresro] 