 Taxa pe apa de ploaie Iesenii s-au mai pricopsit cu o cheltuiala, chiar inaintea Sarbatorilor Pascale. Regia Autonoma Judeteana de Apa-Canal (RAJAC) Iasi va introduce facturarea pentru apa de ploaie, zapada si chiar pentru roua de pe frunze. Masura va fi aplicata incepind cu luna iulie a acestui an, iar apa de ploaie va fi platita de toti cetatenii municipiului Iasi care au contracte incheiate cu regia de apa. "Costurile cu canalizarea, si aici intra inclusiv costurile cu preluarea apei pluviale din oras, au reusit, in 2000, sa produca o pierdere de 38 de miliarde de lei." CATALIN DUMITRESCU Leonard Miron s-a intors de la o bursa in SUA cu porecla "Omul cu Broasca" Leonard Miron de la TV Romania 1 a fost din ianuarie pina in aprilie la o bursa in Statele Unite. Dupa doua saptamini petrecute la Washington, Miron a fost repartizat la filiala CBS din Denver. In statiunea montana Aspen, el a realizat un interviu exclusiv pentru televiziune cu celebrul Kevin Costner. Pe linga aceasta emisiune, Miron a prezentat zilnic timpul probabil in "Update meteo", la acelasi post de televiziune. Intr-o zi, el a facut o greseala care i-a adus porecla de "Omul cu Broasca" ("The Man with the Frog"). Din graba, in timp ce citea textul pe prompter, a spus "frog" (broasca) in loc de "fog" (ceata), spre copioasa distractie a colegilor din platou. Dupa experienta Denver a urmat o luna de "stagiu" la filiala ABC din Miami, unde, printre altele, a realizat un reportaj din inchisoarea de maxima securitate din localitate. Intr-o zi, Leo a fost amendat cu 50 de dolari imediat ce a pus piciorul in Miami Beach, pe motiv ca purta slip european si, astfel, a fost nevoit sa-si cumpere pe loc un slip "cu minecuta". Miron nu s-a intors din Statele Unite cu mina goala. Pentru unul dintre reportajele sale a primit Premiul Special "New Anchor", care se acorda, in fiecare an, celor mai promitatori noi crainici de televiziune. ALEX REVENCO Firmele care "uita" sa vireze CAS-ul risca radierea Patronii care-si fura salariatii, "uitind" sa vireze la stat cei 11a contributie pentru asigurari sociale -, dar ii opresc din lefuri, risca sa fie radiati din Registrul Comertului, adica desfiintati. Cei care insa nu-si achita obligatiile la bugetul asigurarilor sociale de stat vor fi doar penalizati pentru neplata si aceasta in conditiile in care angajatul face reclamatie la Inspectia Muncii. Noua Lege a pensiilor stabileste ca, din aceasta luna, contributia la asigurarile sociale de stat (CAS) este platita in proportie de 2/3 de firma si 1/3 de salariat. Legea nu prevede insa nici un fel de sanctiuni drastice pentru firmele care nu-si achita procentul de 23a CAS, punindu-si angajatii in situatia de a primi doar o treime din pensia care li se cuvine. In cazul firmelor care nu-si platesc partea de contributie la CAS, sanctiunea existenta la aceasta ora consta in penalizarea neplatii. "Pentru fiecare zi de intirziere a platii CAS-ului se aplica o penalizare de 0,2a pe zi", ne-a declarat ieri Mihail Grosu, inspector-sef la Inspectoratul Teritorial Bucuresti. Inspectorul-sef recunoaste ca aplicarea penalitatilor este o sanctiune insuficienta si nu totodeauna la indemina angajatilor. Motiv pentru care Inspectia Muncii a solicitat o noua amendare a Legii pensiilor pentru introducerea de sanctiuni. Pentru firmele care-si pacalesc salariatii, retinindu-le pe statul de plata cei 11a, dar nu vireaza suma respectiva, sanctiunile cresc in progresie aritmetica. "Dupa ce se contata ca nu a virat CAS-ul retinut din salariile angajatilor, firma este amendata cu sume cuprinse intre 3 si 20 de milioane de lei. Daca recidiveaza, dosarul este trimis la politie, rau-platnicul riscind o amenda penala sau inchisoare si, de asemenea, se face sesizare catre Registrul Comertului pentru radierea firmei", a mai adaugat Mihail Grosu, precizind ca si aceste controale se declanseaza in urma unor sesizari primite de la salariati. Salariatii au dreptul sa consulte, anual, modul in care societatea la care lucreaza se achita de taxele si impozitele percepute de stat. MIHAELA BALEA 571 de diplome de bacalaureat lipsa Controalele efectuate de Inspectoratele scolare judetene, la solicitarea Ministerului Educatiei si Cercetarii, au scos la iveala ca in mai mult de jumatate din judete lipsesc diplome de bacalaureat, de capacitate si de absolvire a liceului sau a unei scoli profesionale. Au fost descoperite, in total, 686 diplome lipsa, dintre care 571 de bacalaureat. In topul clasamentului se afla Capitala, cu un total de 304 diplome "disparute". Urmeaza judetele Bihor si Suceava, cu 58, respectiv 50 de diplome lipsa, cele mai multe tot de bacalaureat. Clasamentul diplomelor falsificate este condus tot de Capitala, cu 28 de astfel de ispravi. Urmeaza Ilfov Covasna, Iasi, Bacau si Braila. IULIANA ANGHEL Caminul-spital de batrini din Crasna - ultima halta inaintea mortii In caminul-spital pentru bolnavi cronic cu handicap sever din comuna Crasna, judetul Salaj, singura institutie de profil din judet, isi duc viata peste 110 batrini, femei si barbati. Pacientii, suferinzi de cele mai diverse boli, sint asistati de un personal format din 81 de cadre medicale. Doar foarte rar, rudele isi mai amintesc de ei. Ajung aici prin grija primariei, care face propunerile pentru internare in camin, in urma unor anchete sociale. Se intimpla, destul de des, ca unii pacienti sa fie refuzati din lipsa de paturi, caminul putind adaposti cel mult 105 persoane. Cladirea este o casa nationalizata aflata in prezent in proprietatea statului. In camerele vechi ale azilului, unde sint inghesuite si cite 10-12 paturi, realitatea depaseste orice imaginatie. Peste tot persista umbra mortii. Miros de excremente, resturi alimentare lasate linga bolnavi, doar-doar or mai ciuguli cite ceva, aer inchis, gesturi muribunde, nebunie. Recent, o comunitate evanghelica din Bad Schwalbach (Germania) a promis ca va construi un nou spatiu in imediata apropiere a saloanelor pentru barbati. Dar, din cauza greutatilor si a piedicilor intimpinate, partea germana si-a pierdut increderea in partea romana. Spre exemplu, in urma cu citiva ani, un constructor roman a fugit cu banii, lasind partea germana cu "ochii in soare". Secretariatul de Stat pentru Handicapati s-a aratat interesat de participarea la acest proiect. CAMELIA BUHASCHI Un copil din Chitila a fugit de parinti pina la Oradea Batut cu vergeaua de metal Pe sub hainele minorului Ilie Bucur, in virsta de 12 ani, se vedeau urmele lungi si rosii ale unor lovituri recente. "Ma bat cam de doua-trei ori pe saptamina cu un fier gros cam cit degetul. Citeodata tata, citeodata mama vitrega, cum apuca", ne-a spus, cu voce inceata, minorul. Marti, copilul a fugit de la scoala cu ghiozdanul in spate, tocmai din Chitila, judetul Ilfov si s-a dat jos din tren la Oradea pentru ca trenul nu mergea mai departe. "Am vrut sa ajung intr-un loc unde nu ma bate nimeni", murmura Ilie. Dupa ce s-a plimbat pe strazi ore in sir, copilul a fost gasit de o patrula a Politiei Municipiului Oradea intr-un parc din oras, unde, sustine minorul, ii spusese cineva ca va gasi o manastire. La politie a si dormit, dupa ce le-a povestit mai intii oamenilor legii cum a ajuns la Oradea. Ilie Bucur spune ca motivele pentru care parintii lui il bateau in permanenta erau rezultatele mai slabe la invatatura si faptul ca, uneori, nu spunea adevarul. "Ma loveau pentru note si pentru ca mai minteam", ne-a spus copilul cu naivitatea specifica virstei. "N-am mai putut sa rabd si ieri (n.r. - marti), dupa ce am iesit de la scoala, am plecat direct in gara si m-am urcat in tren ca sa fug cit mai departe". Copilul spune ca ar fi vrut sa ajunga la mama lui buna din Fundulea (judetul Calarasi), de care tatal lui divortase in urma cu zece ani si unde mai are o sora, dar nu stia cum sa ajunga acolo. Pe tren, "nasul" a fost si el impresionat de povestea copilului si l-a lasat sa plece mai departe. Ilie spune ca, in jurul lui, toata lumea stia ceea ce se intimpla, insa nimeni nu facea nimic. O singura data, vecinii au reclamat la politie un scandal, si atunci tatal a fost amendat pentru tulburarea ordinii publice. "O data am fost si la scoala cu ochiul vinat si cu vinatai pe tot corpul, dar profesorii nu au spus nimic", afirma Ilie. Politistii oradeni au luat ieri legatura cu omologii lor din Chitila si cu parintii copilului. Tatal, Ion Bucur, muncitor la Drumuri si Poduri, a spus ca va veni imediat sa isi ia copilul. Politia din Chitila si Serviciul de Asistenta Sociala vor demara o ancheta, iar daca se va constata ca micutul Ilie a fost victima unor abuzuri repetate, va fi institutionalizat. Inainte sa ne despartim de Iliuta, acesta ne-a spus: "Daca vine tata dupa mine, iarasi o sa ma bata, ca intotdeauna, si eu nu mai pot. Daca ma lasa impreuna cu ei, o sa fug iarasi". MIRUNA IONESCU Curier medical Si barbatii pot fi obsedati de silueta Desi problemele legate de alimentatia defectuoasa apar mai frecvent in rindul femeilor, si in cazul barbatilor apar astfel de tulburari. Alimentatia defectuoasa include atitudini extreme, legate de hrana si de greutatea corporala. Este vorba, in special, de anorexia (lipsa poftei de mincare) nervoasa si de bulimie (pofta de mincare excesiva). Desi sint mai putin intilnite in rindul barbatilor, aceste tulburari sint intilnite la aproximativ 10 la suta din acestia. Studiile au demonstrat ca presiunile culturale si cele exercitate de mass-media asupra barbatilor, cu privire la "trupul ideal", stau la baza obsesiilor acestora legate de silueta. De asemenea, cercetarile au demonstrat ca anumite activitati atletice expun barbatii la riscul de a fi afectati de alimentatia nesanatoasa. Este vorba despre cei care fac body building, inotatorii, dansatorii, alergatorii, gimnastii si jockeii. Cei care au o alimentatie defectuoasa au tendinta de a avea fie atitudini excesiv de pasive, fie excesiv de agresive. Nici sexul nu-i mai intereseaza pe anorexici Anorexia nervoasa la barbati se caracterizeaza prin tendinte la autoinfometare si scaderea drastica in greutate. Barbatii anorexici au o personalitate ezitanta, caracterizata prin dependenta. Ei nu raspund de obicei dezideratelor de masculinitate, cum ar fi competitivitatea, musculatura, puterea si agresivitatea fizica. Principalele simptome ale anorexiei masculine sint: obsesia de a-si mari masa musculara, teama bolnavicioasa de a cistiga in greutate, chiar daca deja greutatea individului este sub cea normala, tulburari in modul de a percepe forma trupurilor celor din jur. Cel in cauza gaseste mereu motive de a nu minca in prezenta altor persoane, este depresiv, izolat, insingurat. Are dificultati in a-si exprima sentimentele si un interes scazut fata de activitatile sexuale. Obsesia ii poate impinge pe bulimici la furt La polul opus, bulimia nervoasa masculina este caracterizata de alimentatia excesiva, cauzata de o pofta necontrolata. Bulimia include ingerarea unor cantitati mari de hrana intr-un interval de timp foarte scurt, dupa care cel in cauza incearca sa remedieze excesele prin provocarea de varsaturi, exercitii fizice extenuante sau abuz de laxative. Bulimicul are senzatia ca nu se poate opri din mincat, depoziteaza, ascunde si fura alimente si, pentru a nu-si strica "silueta", face exercitii fizice extenuante si ia in mod excesiv laxative si diuretice. Alte tipuri de alimentatie defectuoasa pot include combinatii ale semnelor si simptomelor de anorexie, bulimie sau supraalimentatie fortata. Comportamentele de acest fel pot sa nu atinga forme ingijoratoare. In orice caz, ele pot fi extrem de daunatoare fizic si psihologic si reclama ajutor din partea unor specialisti. TATIANA DABIJA De ce nu someaza barza Una din cinci femei uita sa-si ia pilula contraceptiva Femeile din Occident se pling ca nu au suficiente oferte de metode contraceptive. Studiile au aratat ca una din cinci femei uita sa-si ia pilula contraceptiva de cel putin doua ori pe luna, ceea ce o expune riscului de a avea o sarcina nedorita. Aproape jumatate din femeile cu virste cuprinse intre 16 si 24 de ani care au participat la un sondaj pe aceasta tema releva ca medicul ginecolog pe care il consulta nu le ofera o paleta mai mare de metode contraceptive si ca singura posibilitate pe care o puteau alege erau pilulele. Dintre tarile Europei de vest, Marea Britanie are cea mai mare rata a graviditatii in rindul adolescentelor: 101.500 de tinere cu virste sub 20 de ani. Dintre acestea, doua treimi au hotarit sa pastreze copilul. Guvernele au hotarit sa ia masuri pentru reducerea ratei graviditatii la adolescente, dar studiile arata ca multe tinere au in continuare contacte sexuale neprotejate, in ciuda nenumaratelor campanii publicitare referitoare la contraceptie. Dr. Martyn Walling, medic ginecolog si expert in contraceptie, spune ca femeile trebuie sa fie informate despre toate metodele contraceptive pentru a le ajuta sa faca cea mai buna alegere. "In lumea moderna, metodele contraceptive pe termen lung care nu se bazeaza pe actiunea zilnica, asa cum sint pilulele, devin tot mai populare si ar trebui sa tina cont de asta atit medicii, cit si femeile". Peste 600 de tinere intervievate si-au exprimat interesul pentru implantul contraceptiv - un dispozitiv montat subcutanat si care elibereaza in mod constant substanta contraceptiva in singe - si care este eficient pe o perioada de pina la trei ani. TATIANA DABIJA Ceaiuri care usureaza digestia Pentru a putea face fata meselor festive de Pasti, medicii naturisti recomanda citeva ceaiuri care usureaza digestia si pot preveni aparitia greturilor, a varsaturilor sau a altor tulburari digestive. Dr. Gabriela Papazian-Urdareanu, de la Centrul de Acupunctura si Homeopatie din Bucuresti, recomanda ceaiurile de galbenele, anghinare, sunatoare, anason sau fenicul. In fiecare caz in parte se poate face o infuzie (se toarna apa clocotita peste plantele uscate) din doua-trei lingurite de planta, la o cana cu apa. Vasul in care se prepara infuzia se lasa acoperit aproximativ 3-4 minute. Se bea, caldut sau rece, inainte de mese, indulcit cu putina miere. Chiar si de Pasti, Feriti-va de prea multa bautura! Se stie de mai multa vreme ca alcoolul din bauturi are efecte nocive atunci cind este consumat in exces, putind sa genereze probleme serioase de sanatate. Studiile arata ca persoanele care consuma bauturi alcoolice in cantitati moderate (1- 2 pahare de vin natural pe zi), nu prezinta un risc crescut de a face boli de inima. S-a dovedit chiar ca un pahar de vin rosu pe zi, are efecte benefice asupra aparatului cardiovascular, prevenind aparitia infarctului de miocard sau a atacurilor vasculare cerebrale. Consumatorii "inraiti" risca insa sa faca boli de inima, atacuri de cord, anumite forme de cancer si pot suferi chiar de malnutritie. Cine nu trebuie sa consume alcool? Printre cei care n-ar trebui sa consume nici o picatura de alcool se numara copiii si adolescentii, femeile care vor sa conceapa un copil sau cele care sint deja gravide (s-a demonstrat ca afectiunile congenitale ale nou-nascutilor au fost cauzate de faptul ca mamele au baut in timp ce erau gravide), persoanele care conduc autovehicule sau care au activitati care necesita atentie sau indeminare, cei care urmeaza un tratament medicamentos (alcoolul poate altera eficacitatea unor medicamente, sau, mai grav, poate forma combinatii periculoase cu acestea). GETA ROMAN Somajul dauneaza grav sanatatii O ancheta efectuata de Institutul de Sanatate Publica din Lausanne (Elvetia) a demonstrat ca somerii se imbolnavesc de doua ori mai mult decit cei care au o ocupatie stabila. O statistica ingrijoratoare arata, de asemenea, ca mortalitatea in rindul somerilor este cu 20-30a mai ridicata decit in rindul salariatilor. Potrivit studiilor, lipsa unui loc de munca produce, cu timpul, atit tulburari organice, cit si psihice.(G.R.) Somnul repara stomacul Nerespectarea orelor de somn din cauza muncii excesive, petrecerilor prelungite sau din cauza calatoriilor lungi creste riscul aparitiei ulcerului, au constatat medicii de la Universitatea din Newcastle. Substantele din stomac si din intestinul subtire care "repara" tesuturile distruse sint produse mai ales in timpul noptii. Lipsa somnului duce la scaderea barierei protectoare a stomacului si la marirea riscului aparitiei ulcerului. Specialistii au masurat nivelul unei proteine, numita TFF2, care ajuta la "repararea stricaciunilor" produse in timpul zilei asupra peretelui intern al stomacului pentru a determina in ce masura este afectata producerea proteinelor de lipsa somnului. Concluziile sudiului au aratat ca nivelul proteinei era mai scazut in timpul dupa-amiezii si seara si mult mai ridicat in timpul noptii, dupa un somn odihnitor. "Mucusul protector al stomacului este alterat in permanenta de munca fizica, stres, mincare, bautura sau de anumite medicamente. De aceea "este important ca mucusul protector al stomacului sa se repare repede prin somn, altfel tesutul va fi distrus", a declarat dr. Felicity May, de la Universitatea din Newcastle. (Geta Roman) Lumina naturala te face mai destept Studiile efectuate recent in mai multe sali de clasa de specialistii din Sacramento, SUA, au demonstrat ca elevii care invata in sali care beneficiaza de lumina naturala au rezultate mult mai bune la invatatura. Cei care au studiat in astfel de sali au rezolvat cu 20a mai repede testele de matematica pe care le aveau fata de cei care studiau in sali intunecoase sau iluminate artificial. Expertii sint de parere ca lumina naturala stimuleaza secretia anumitor hormoni din creier, favorizind astfel activitatea cerebrala. De la Kiki Riki Miki,in "Playboy" Jojo se dezbraca pentru romani Numarul de sfirsit de primavara al "Playboy"-ului autohton, de miercuri pe tarabe, o infatiseaza in cele mai mici amanunte pe Jojo, in trecerea de la Kiki Riki Miki la statutul de vedeta cu nurii la vedere. Insa lucrurile nu se aporesc aici. In mai pentru prima oara barbatii, si nu numai ei, beneficiaza de doua pictoriale 100a romanesti. Iubitoarei de roz i se alatura proaspat sarbatorita Florentina Marin. Echipa de superblonde se intoarce, de data aceasta cu povestea realizarii fotografiilor din numarul trecut, iar vocalul Sarmalelor reci, Zoltan Andras, face fata interogatoriului celor 20 de intrebari. Iar interviul vedeta il cheama la "bara" pe Nick Nolte care este de parere ca si mincarea de ciini poate satisface poftele unui adevarat aspirator de femei. OTILIA MIHAILOV In sediul Primariei Sectorului 5, Si-a dat foc ca sa fie mutat din garsoniera In locuinta confort trei, el locuieste impreuna cu sotia si cei cinci copii Un barbat in virsta de 33 de ani se afla la un pas de moarte, dupa ce si-a dat foc in sediul Primariei Sectorului 5, nemultumit fiind de locuinta pe care a primit-o, in urma cu un an, de la fostii edili ai sectorului 5. Ion Berbec are cinci copii si nici el, si nici nevasta lui nu lucreaza. Ei traiesc din alocatiile copiilor si dintr-un ajutor social acordat de Primaria Sectorului 5. Locuiesc, de sase ani, intr-o garsoniera din cartierul Rahova, pentru care, anul trecut, Berbec a primit, de la primarie, repartitie. Insa el spune ca nu isi poate creste copiii in astfel de conditii, intrucit garsoniera este incadrata la "confort trei". Pentru a-l convinge pe primarul sectorului 5, Daniel Vanghelie, sa ii dea o locuinta mai confortabila, Berbec si-a dat foc, dupa ce si-a impregnat hainele cu doi litri de benzina. El se afla acum la Spitalul Clinic de Chirurgie Plastica si Reparatorie, cu arsuri pe 85 la suta din suprafata corpului. "Pacientul se afla intr-o stare critica si, teoretic, nu are nici o sansa de supravietuire. El are arsuri de gradul trei si patru, produse prin flacara. Decesul poate surveni in orice clipa", ne-a declarat dr. Florin Isac, medicul care il ingrijeste pe Ion Berbec. Elena Berbec sustine ca si ea si cei cinci copii vor urma exemplul barbatului, in cazul in care nu li se va repartiza urgent o alta locuinta. "Sotul meu este bolnav de plamini, iar eu stau acasa pentru a avea grija de copii. Sintem sapte persoane intr-o camera de citiva metri patrati. Nu mai putem trai astfel", ne-a spus femeia. Daniel Vanghelie sustine ca regreta gestul la care a recurs barbatul si ca dosarul acestuia se afla la Directia pentru Protectia Copilului, sector 5, de unde copiii lui Berbec beneficiau de un ajutor social in valoare de 200.000 de lei pe luna. Barbatul nu face pentru prima data presiuni asupra autoritatilor: pentru a obtine garsoniera cu pricina, a declarat greva foamei si s-a legat cu lanturi la sediile guvernului si primariei de sector. GETA ROMAN MONA STOICA Ciinii din Giurgiu vor fi auziti pe mosia lui Cerveni Avocatul Niculae Cerveni s-a inteles cu primarul orasului Giurgiu, Lucian Iliescu, sa preia ciinii comunitari adunati de serviciile de specialitate ale DADP Giurgiu. Potrivit lui Iliescu, Cerveni si-a aratat disponibilitatea sa preia circa 80 de ciini aflati in grija comunitatii locale si sa-i stramute in localitatea sa natala, Cervenia-Teleorman. Potrivit primarului Iliescu, Cerveni ar fi dat asigurari ca detine un teren pe raza localitatii Cervenia si sprijinul mai multor fundatii care ar putea gazdui un azil de patrupede. "Am solicitat multi ciini, din toata tara, nu numai din Giurgiu, ca sa-i scot de la moarte in urma anuntarii trecerii la euthanasiere. Le pun la dispozitie doua grajduri de la ferma, numai sa nu moara si nici sa nu se mai chinuie mincindu-se intre ei pe strazi", ne-a declarat Niculae Cerveni. CRISTINA SOFRONIE IOAN MANAILA Preot evazionist Preotul-circiumar Marin Neagu, din Albesti, Ialomita, a demonstrat din nou, in chiar Saptamina Mare, ca trebuie "sa faci ce zice popa, nu ce face popa". Dupa ce acum citeva luni s-a aflat in centrul unui scandal pricinuit de bataia pe care i-a aplicat-o unui baiat din clasa a VIII-a in timpul orei de religie, zilele acestea el a pacatuit din nou. El a fost depistat de lucratori din cadrul IPJ Ialomita cind, in calitate de administrator al SC Adalin SRL Albesti, facea comert fara a prezenta facturi fiscale si avize de insotire, sustragindu-se astfel de la plata impozitului pe profit si a TVA. Preotul Marin Neagu a devenit celebru dupa ce si-a deschis o criciuma, la citiva zeci de metri de biserica. ALIN RADU Jim Carrey isi exerseaza mimica in "Eu, cu mine si Irene" In "Eu, cu mine si Irene", Jim Carrey isi deruleaza scalambaielile in preajma unei actrite pe care a vinat-o consecvent in viata reala: Renee Zellweger. Solara actrita s-a ferit cit a putut, refuzindu-i in final avansurile, asa ca idila Jim Carrey - Renee Zellweger a ramas doar la stadiul de proiect. Asta nu inseamna ca cei doi nu au facut un cuplu reusit in comedia pe care o gasiti pe video. Filmul ofera teren prielnic "fetei de cauciuc" a lui Carrey, actorul american jucind rolul unui politist cu dubla personalitate care face eforturi disperate sa fie pe plac femeii iubite. Citeva celebritati sportive isi fac aparitia in acest film. Anna Kournikova are o replica in ipostaza de manager al unui motel. Sigourney Weaver, Tim Allen si Alan Rickman sint protagonistii filmului din 1999 - "Aventuri galactice". Timp de patru ani, curajosul echipaj al navei Protector a parti-cipat la numeroase misiuni pline de primejdii, pe micile ecrane. Dupa 20 de ani, o rasa de extraterestrii, aflata in primejdie, confunda serialul "Aventuri galactice" cu un eveniment real si ii teleporteaza pe toti fostii actori pentru a le salva planeta. Fara scenariu, fara regizor si fara sa aiba idee de ceea ce trebuie sa faca, actorii trebuie sa joace mai bine ca niciodata in aceasta aventura proaspata care i-ar face sa paleasca pina si pe protagonistii seriei "Star Trek". "Din inima", un film din 2000, in premiera in Romania, propune doua actrite tinere, foarte bine cotate in Cetatea Filmului: Natalie Portman si Ashley Judd. Filmul este o secventa din viata unei adolescente gravide care, abandonata de mama si de iubit, trebuie sa invete sa se descurce singura. Pelicula, inspirata de best-seller-ul cu acelasi titlu al lui Billie Letts, este debutul in lung-metraj al lui Matt Williams, creatorul serialelor "Roseanne" si "Mester la toate". CORNELIA POPESCU Telegrafice Cititorii ajuta familia Badea Cazul sotilor Badea, doi batrini din Capitala care cresc sapte copii in doua camere, a impresionat o multime de cititori. Ieri, telefoanele au sunat intruna, din toate colturile tarii, pentru a le oferi cele necesare sarbatorii Pastelui. Intrucit ajutorul crestinesc acordat celor noua suflete nu se va incheia probabil o data cu Invierea Domnului, punem la dispozitia celor care doresc sa contribuie la supravietuirea familiei Badea numarul de telefon unde ei pot fi contactati: 336.37.71. De asemenea, pot fi trimise pachete la adresa: Strada Afinelor nr. 15, Bucuresti. (L.L.) Cal, in loc de vita Ion Stefanescu, din comuna Golesti, judetul Vrancea, a vindut in ultimele trei luni aproape 150 de kilograme de carne macra de cal, cu pretul de 40.000 de lei kilogramul, pretinzind ca e vorba de carne de vita dezosata. Chiar si in frigiderul vinzatorului, politia a gasit un pachet cu carne de cal congelata, din care familia se infruptase deja. Politia crede ca in spatele afacerii se afla o retea de hoti de cai. Cei care consuma carne de cal pot lua anumite boli grave, printre care si microbul trichinelozei sau al ciumei. (S.V.) Cu cutitul la gitul unei vinzatoare Un agent de ordine din Falticeni a prins in flagrant o tinara care o ameninta cu cutitul pe gestionara unui magazin. Plutonierul-major Neculai Bujoreanu era miercuri dupa-amiaza de serviciu, cind a zarit-o pe Petronela Roman, de 18 ani, din Falticeni, care ii solicita vinzatoarei de la magazinul "Vogue" incasarile din ziua respectiva. Fata a fost retinuta pentru tentativa la infractiunea de tilharie. (T.A.) Gorjenii prefera curcanul Carnea de miel se vinde anul acesta la Tirgu-Jiu destul de greu din cauza preturilor mari. Crescatorii de oi din zonele montane ale Gorjului au afisat zilele acestea preturi foarte mari la carnea de miel, motiv pentru care multi dintre cumparatori s-au orientat catre carnea de pasare. Foarte cautati sint curcanii, cel mai scump exemplar ajungind la un pret de 500.000 lei, mult mai convenabil decit mielul care se vinde la preturi cuprinse intre 70.000 - 80.000 lei/kg. (C.T.) Utilizatorii CONNEX si COSMOROM pot schimba mesaje scrise (SMS) CONNEX si COSMOROM anunta ca, incepind de astazi, exista posibilitatea de a schimba mesaje scrise (SMS) intre cele doua retele GSM. Serviciul SMS functioneaza in conditiile specifice fiecarui operator. Noua facilitate nu presupune nici un fel de configurari speciale ale telefonului. Tariful pentru noua destinatie pentru mesajele scrise este de 0,07 USD/mesaj trimis. Astfel, un mesaj trimis de pe un terminal al unui abonat CONNEX sau al unui utilizator KAMARAD catre utilizatorii serviciilor cu abonament COSMOROM sau serviciului cu cartela de reincarcare COSMO va fi tarifat cu 0,07 USD. De asemenea, un mesaj trimis de pe un terminal al unui abonat COSMOROM sau al unui utilizator COSMO catre oricare dintre utilizatorii serviciilor CONNEX (cu abonament sau cu cartela reincarcabila) va fi tarifat cu 0,07 USD. In fata avalansei de scumpiri de pe piata interna, Iepurasul vine de la Szeged Apropierea sarbatorilor de Pasti a coincis cu o avalansa de scumpiri, pe piata, pentru traditionalele produse pentru masa pascala. La Arad, in doar citeva zile, pretul oualor a sarit de la 1.600 de lei la peste 2.000 de lei. Carnea de miel a ajuns deja la 70.000 lei kilogramul. In aceste conditii, este greu de crezut ca, la doar citeva zeci de kilometri, exista locuri unde sarbatoarea aduce ieftiniri si campanii promotionale. Complexele comerciale din Szeged, in ajunul sarbatorilor, au ajuns adevarate oaze frecventate de romanii din judetele din Vest, dar si de iugoslavi. Reduceri de pret din ora in ora Szegedul este primul mare oras maghiar, dupa trecerea granitei dinspre Romania. Orasul se afla la doar 100 km de Arad si gazduieste, printre altele, consulatul general al Romaniei in Ungaria, dar si marile complexe comerciale Metro, Tesco si Cora. Acesta din urma a ajuns sa fie preferatul aradenilor si timisorenilor. Un drum la Szeged, pentru aprovizionarea de Pasti, devine extrem de rentabil pentru ca in schimbul a doar 100 DM, la care se adauga pretul benzinei si cei 265.000 lei pentru cartea verde, se pot face cumparaturi la aproape jumatate de pret si la o calitate fara concurenta. Imensa parcare a magazinului Cora geme de masini, numerele de Romania si Iugoslavia predominind. Spre deosebire de magazinele romanesti, ungurii stiu sa atraga clientii cu ieftiniri de produse. Practic, in toate raioanele se pot vedea atractivele etichete "Akcio", care marcheaza actiuni de reduceri de preturi. O tinara cu un microfon fara fir in mina anunta, din timp in timp, alte "Akcio", care provoaca navala clientilor spre raioanele respective. De exemplu, din cind in cind, pretul rosiilor scade la jumatate, insa numai pentru o ora. In plus, din jumatate in jumatate de ora, in urma unor trageri la sorti, sint alese casierii la care fericitii cumparatori au surpriza sa afle ca beneficiaza de gratuitate pentru toata marfa cumparata, chiar daca valoarea acesteia este de citeva zeci de mii de forinti, echivalentul a sute de marci germane. Faina la jumatate de pret Magazinul Cora nu este, pentru toata lumea, doar un loc unde se poate cumpara orice la preturi reduse. Produsele de uz casnic, articolele sportive sau de imbracaminte sint, in general, scumpe. Surprinde insa faptul ca pretul mincarii si al produselor alimentare este sensibil mai mic decit la noi, in conditii de calitate sporite. Ouale, de exemplu, pentru ca de la ele am pornit, costa 199 forinti 10 bucati, adica sub 20 forinti bucata, care la un curs de 93 lei forintul bat de departe oferta de pe pietele aradene. Kilogramul de faina costa 68 forinti, adica aproape jumatate din pretul de pe piata romaneasca. Oul din ciocolata, care in pietele aradene se vinde cu 60.000 lei/bucata, costa la Cora echivalentul a 25.000 lei. Salamul, sunca, margarina, smintina, sucurile naturale, chiar berea bat de departe pretul din Romania, ceea ce face ca majoritatea romanilor sa-si umple cosurile cu produse alimentare. Politica preturilor alimentelor practicata de unguri este extrem de eficienta. Chiar daca nu dau milionul pe hectar, ca guvernantii nostri, ei reusesc sa permita populatiei sa beneficieze de mincare ieftina. Nevoia ii impinge pe romani spre piata maghiara si mai ales spre complexele comerciale mari din Szeged. S-a creat o adevarata industrie a aprovizionarii cu produse unguresti. Garda Financiara si Vama incearca in van sa impiedice acest asa-numit comert la sacosa din Ungaria, fara a sesiza ca fenomenul are, in principal, motivatii economice certe. SORIN TROCAN Prefectura Bistrita-Nasaud vrea sa nationalizeze padurile retrocedate 17 comune din judetul Bistrita-Nasaud, singurul in care s-a facut retrocedarea aproape in totalitate, refuza sa inapoieze statului cele 20.000 de hectare de paduri primite. Ordinul a fost dat de prefectura bistriteana si se bazeaza pe faptul ca, anul trecut, ministrul Tomescu a inclus respectivele paduri in Parcul National Muntii Rodnei. Facind un bilant al aplicarii Legii Lupu (pina la blocarea aplicarii acesteia de catre actuala guvernare), rezulta ca dintr-un total de 150.000 de hectare retrocedate in toata tara, 124.000 ha au fost retrocedate in judetul Bistrita-Nasaud. Practic, in acest judet ar mai fi de retrocedat doar 18.000 de hectare. Proprietarii de paduri bistriteni au incercat chiar sa infiinteze trei ocoale silvice private, initiativa blocata prin amanunte birocratice pentru a nu se crea un precedent. Nationalizare mascata in Saptamina Mare La inceputul acestei saptamini, 17 primarii din judetul Bistrita-Nasaud au primit din partea prefecturii o adresa prin care li se cerea sa renunte pina ieri la suprafete mari de padure, situate in Muntii Rodnei, intr-o zona declarata Parc National printr-un ordin al fostului ministru al mediului, Romica Tomescu. Primarii din cele 17 localitati au declarat ca nu vor misca nici un deget pentru a pune padurea la dispozitia statului si ca vor astepta publicarea modificarilor la Legea Lupu, anuntate de actuala guvernare. Ei au precizat ca au cerut prefecturii bistritene organizarea unei intilniri tripartite, imediat dupa Sfintele Pasti, intre reprezentantii comunelor, prefectura si reprezentanti ai ministerului de resort. Mai mult, citiva primari au contestat actualele contracte de paza si administrare incheiate intre primarii si RNP, pe motiv ca sint in dezavantajul proprietarului si ca oamenii RNP fura din padurile comunale. Ei spera ca, intr-o buna zi, sa poata infiinta acele ocoale silvice particulare, care sa administreze corect proprietatea privata, asa cum s-a facut pe aceste meleaguri pina la nationalizarea din 1948. Metoda suprafetelor protejate Initial, inginerul-sef la Directiei Silvice Bistrita-Nasaud, Leonte Toderean, a declarat unui ziar local: "Regia Nationala a Padurilor nu are nevoie de avizul consiliilor locale pentru a lua padurea inapoi". Solicitind precizari, inginerul Toderean a nuantat: "In cazul in care comunitatile locale nu vor fi de acord sa-si dea padurea, Regia se va adresa instantei de judecata". Gherghe Tat, actualul director al Directiei Silvice, declara si el, in urma cu citeva zile, ca "RNP este singura care poate administra proprietatea privata". Initiatorul Legii retrocedarii, prim-vicepresedintele PNTCD, Vasile Lupu, a declarat: "Tomescu a boicotat prin diverse metode aplicarea Legii retrocedarii, intre care si exceptarea de la retrocedarea pe vechile amplasamente a terenurilor forestiere situate in arii protejate si pentru care nu s-au pus la dispozitia proprietarilor nici alte terenuri in loc si nici despagubiri banesti. De fapt, Tomescu a trasat cu de la sine putere limita acestor zone protejate", a conchis el. Este si cazul celor 20.000 de hectare de padure din Muntii Rodnei, considerate, in anul 2000, ca facind parte din Parcul National. Intrebat in legatura cu aceasta situatie, prefectul Grigore Rusu a dat vina, ieri la prinz, pe secretarul general al prefecturii, Viorel Pupaza, care ar fi transmis adrese primarilor in cauza fara stirea sa. Prefectul a precizat ca va analiza atit cotele normative in virtutea carora s-a facut punerea in posesie, cele referitoare la ariile protejate, cit si "cine hotareste acest lucru" si va actiona in consecinta. FLORICA DURA Prime in gaini pe post de miei In topul institutiilor care si-au premiat angajatii de Pasti se afla Romgaz, unde "prima de miel" este de 2,8 milioane. Lucratorii de la Electrica au primit cite doua milioane de lei, suma considerata destul de mica in comparatie cu cele din anii trecuti. La Electrocentrale prima de miel a fost de 1,5 milioane, la fel ca in cazul angajatilor de la Zona Libera, unde aceasta suma este stipulata in contractul colectiv de munca. La rindul lor, lucratorii de la Regionala CFR au primit cite un milion de lei. La Trefo, angajatii au primit cite 250.000 de lei, in timp ce pe platforma Sidex Galati, prima a fost de 350.000 de lei, net. Cei mai suparati sint angajatii Casei de Asigurari de Sanatate care, anul acesta, nu au primit nici un leu pentru mielul de Pasti. Angajatii companiei nationale "Loto" au fost gratulati cu cite 700.000 de lei. Unii galateni au primit primele de Pasti in natura. Astfel, firma "Mariano" a oferit fiecarui angajat cite un miel, pentru ca lucratorii sa nu mai piarda vremea alergind prin piete. Societatea "Galmopan"si-a premiat angajatii cu faina, iar Elnav - cu cite doua gaini de caciula. De altfel, angajatii de la Elnav pun cresterea numarului de gaini pe seama inflatiei. "Daca se devalorizeaza leul, se devalorizeaza si gaina", glumesc ei. (A.C.D.) Doi politisti din trei, premiati In cadrul Inspectoratului Politiei Judetene Brasov se vor acorda prime de 700.000 de lei, in medie, insa nu tuturor politistilor, ci numai la 70a din angajati, in functie de meritele obtinute in activitate. Conducerea Companiei Apa ofera angajatilor sai o prima de Pasti de un milion de lei. Regia Autonoma de Transport, Distrigaz Sud SA si Electrica Brasov vor acorda prime angajatilor, dar nu fac publice numele respective. La Termo nu exista bani pentru prime, desi in contractul colectiv de munca incheiat de salariati este stipulata acordarea acestora. Angajatii de la Uzinele Tractorul si Mecanica Tohan nu primesc prime, cei de la Nitramonia Fagaras vor primi un milion de lei, la IAR Ghimbav se vor acorda indemnizatii de vacanta, iar muncitorii de la Rulmentul Brasov vor primi cite 450.000 de lei. (C.C) Angajatii regiilor de stat, abonati la prime Toti salariatii Sucursalei Petrom Ploiesti vor primi 1,8 milioane de lei prima de Pasti, indiferent de pozitia pe care o ocupa in ierarhia functiilor. La Conpet si la Petrotrans, banii de miel inseamna doua milioane de lei de fiecare angajat. Politistii prahoveni trebuie sa se multumeasca cu putin, pentru ca ei vor primi doar 200.000 de lei in plus la salariu, pentru miel.(V.S.) Padurarii isi pot cumpara miei grasi Angajatii Distrigaz Suceava vor primi cite 800.000 de lei de persoana, iar cei ai Directiei Silvice - cite un milion de lei. Prime substantiale vor fi acordate si de catre Sucursala Electrocentrale, dar directorul unitatii a refuzat sa spuna cuantumul lor. Salariatii de la AMBRO vor beneficia, conform contractului colectiv de munca, de o prima in valoare de 40a din salariul tarifar de incadrare, adica aproximativ 1,2 milioane de lei in medie. Ceva mai saraci vor fi cei de la SC RULMENTUL SA, prima ridicindu-se aici la 590.000 de lei.(T.A.) Benzinarii primesc patru milioane de lei Cele mai mari prime de Pasti din judetul Alba le au salariati SNP Petrom. Acestia vor primi o suma egala cu salariul mediu brut pe ramura, respectiv peste patru milioane lei, in doua transe - una in aceasta saptamina si una luna viitoare. Cei de la RomTelecom au primit 1,4 milioane de lei, net, angajatii Distrigaz Nord Alba - 1,9 milioane de lei, iar salariatii SC Electrica SA Alba-Iulia - minim 1,7 milioane de lei. La SC Apulum SA si SC Incov SA din Alba-Iulia, salariati au primit 300.000 - 500.000 de lei, respectiv partile de profit ale angajatilor de dividende. Angajatii majoritatii bancilor din Alba-Iulia au primit deja prime cuprinse intre un milion lei si trei milioane lei. (L.D.) Bugetarii bacauani, multumiti Majoritatea liderilor sindicali din societatile cu capital de stat din judetul Bacau au obtinut premii grase pentru salariati, ajungind pina la doua milioane de lei. Primii in top, desigur, tot cei din anii trecuti: angajatii de la Sucursala Electrocentralei Borzesti si ai Exploatarii Miniere Comanesti - cite doua milioane de lei fiecare. Nu sint de plins nici salariatii de la Electrica Bacau si Transelectrica Bacau, cu cite 1,5 milioane. "Mielul" celor de la RomTelecom este 1,4 milioane de lei, iar al celor de la Chimcomplex Borzesti - 1,2 milioane de lei. Cel mai putin vor primi angajatii de la Carom Onesti - 700 de mii de lei si zahar si ulei in valoare de 300 de mii. (C.T.) Distrigaz Cluj: doua zile libere Angajatii Regiilor de Apa Canal si de Termoficare din Cluj-Napoca nu vor primi in acest an prime de Pasti. Nici angajatii Distrigaz nu vor beneficia de astfel de prime, dar vor primi doua zile libere, luni si marti, 17 aprilie. Valentin Ilcas, liderul sindical de la Combinatul de Utilaj Greu, a declarat ca angajatii societatii sint bucurosi ca isi primesc salariile, nepunindu-se problema primelor de sarbatori. Cite un milion de lei vor primi salariatii de la caile ferate si de la Compania "Apele Romane". Cele mai mari prime, de 1,5 milioane de lei, le-au primit cei peste 1.400 de angajati din distributia si transportul energiei electrice. (M.S) In Joia Mare, Carnagiu ovin in curtea teatrului Zeci de angajati ai institutiilor de cultura din Timisoara au stat ieri la coada ca sa cumpere un miel pentru Pasti chiar in curtea Teatrului National din Timisoara. Tirguiala a inceput pe la ora 10.30, cind Ion Munteanu, pompierul-sef de la TNT, a venit cu pretioasa incarcatura. Mieii erau gata sacrificati si cu organele pentru ciorba la "purtator". Angajatii au stat cuminti la coada, fara sa le fie frica ca nu vor mai ajunge sa cumpere macar o bucata de miel, pentru ca se inscrisesera de multe zile pe tabelul facut de pompierul-sef. Vinzatorul, Ion Munteanu, nu a avut nici o problema cu conducerea nationalului timisorean pentru ca este bun prieten cu directorul-adjunct Liviu Socaciu. Cei 32 de miei care s-au vindut in curtea TNT proveneau de la o ferma din comuna timisana Liebling, unde patron la SC MIAM - TRANS SRL este un alt prieten al directorului Socaciu, cel care a cumparat pe bani putini autocarul teatrului. In absenta directorilor, o angajata a Operei Romane s-a aratat nemultumita de faptul ca pompierul a cam furat-o la gramaj. "Munteanu avea un cintar cam ciudat care nu indica prea corect greutatea carnii de miel. Inca nu i-am platit carnea, dar am sa-i dau mai putini bani ca mielul are cu 400 de grame mai putin pe cintarul meu", ne-a declarat o interpreta din Lacul lebedelor. SERGIU MIAT Vinerea Mare - ziua rastignirii Mintuitorului Vinerea Mare este ziua in care Hristos, arestat fiind, a fost dus la guvernatorul roman Pilat din Pont. Acesta L-a trimis la Caiafa. Sub pretextul ca iudeii nu au voie sa ucida, Caiafa L-a retrimis la Pilat. Evreii, intaritati de mai-marii lor, au cerut rastignirea. Imbracat in batjocura cu o hlamida rosie, avind o trestie in mina si o coroana de spini pe cap, Iisus a pornit escortat de soldatii romani si de multimea insetata de singe spre Golgota, Dealul Capatinii, locul executiei. Hristos a fost crucificat cu inca doi tilhari alaturi "pe la ceasul al 6-lea (12.00)... si s-a facut intuneric pina la ceasul al 9-lea...", apoi Iisus a strigat cu glas mare zicind: "Eli, Eli, lama sabactani!", si si-a dat duhul. Catapeteasma templului s-a despicat, pamintul s-a cutremurat si stincile s-au sfarimat. ( F.B. ) Credinciosii trec pe sub Sfinta Masa In seara Vinerii Mare, crestinii ortodocsi si greco-catolici merg la biserica sa asculte prohodul si sa ia parte la Inmormintarea Domnului. In aceasta seara se scoate si se asaza pe masa din fata altarului Sfintul Epitaf - o tesatura pe care este pictata sau brodata Asezarea Mintuitorului in Sfintul Mormint. Credinciosii trebuie sa ingenuncheze in fata lui de trei ori, sa sarute Sfinta Evanghelie si icoana Mintuitorului. Tot in noaptea Prohodului, credinciosii obisnuiesc sa treaca pe sub masa cu Sfintul Aer. Pe sub Sfinta Masa se trece de trei ori cu o luminare aprinsa in mina. La sfirsitul slujbei, preotul si dascalii iau sfinta pinza, ies afara si inconjura de trei ori biserica, impreuna cu toti credinciosii, in timp ce bat clopotele. Este ultima oara cind mai suna clopotele pina in clipa Invierii Domnului. Luminarile se lasa aprinse "pentru ca sa afle si mortii despre venirea zilelor mari". FLORIAN BICHIR Nu se spala, nu se coase si se tine post aspru In aminitrea zilei in care Lumina lumii a coborit in mormint, se tine post aspru sau post negru, nu se spala si nu se coase. Este o zi de doliu, ca si simbata de altfel. Tot astazi, la toate bisericile se merge cu un buchet de flori la masa cu Sfinta Evanghelie si cu Sfintul Epitaf, infatisindu-l pe Mintuitorul lumii mort pe cruce. Dupa Denia Prohodului, care inchipuie inmormintarea Fiului lui Dumnezeu, se impart florile aduse de credinciosi. Cei care primesc flori trebuie sa le pastreze la icoana. La vreme de necaz, pot aprinde tamiie in care sa puna o petala din aceste flori si ispita va pieri. MIHAELA ION [43][pl.dll?rid=expresro] 