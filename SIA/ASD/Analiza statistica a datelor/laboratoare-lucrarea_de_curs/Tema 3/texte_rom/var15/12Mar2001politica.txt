 Joita Tanase recunoaste Se lucreaza la recursul in anulare pentru Miron Cozma In urma unei intrebari adresate de "Evenimentul zilei", procurorul general al Romaniei, Joita Tanase, recunoaste oficial, pentru prima data de cind a fost numit in functie, ca lucreaza la recursul in anulare in cazul condamnarii la 18 ani detentie pentru subminarea puterii de stat a fostului lider al minerilor, Miron Cozma. "Urmare a faxului dumneavoastra nr.278/09.03.2001, prin care solicitati precizari privind stadiul recursului in anulare in legatura cu condamnatii Victor Athanasie-Stanculescu, Mihai Chitac, Miron Cozma si Constantin Constantin, va comunicam ca dosarele in care s-au pronuntat hotaririle de condamnare a acestor persoane se afla in curs de examinare la Sectia Judiciara a Parchetului de pe linga Curtea Suprema de Justitie", se arata in nota nr.452/09.03.2001 a Parchetului General. Practic, nota lui Joita Tanase confirma inca o data faptul ca procurorul Silvia Cerbu nu a acceptat sa instrumenteze niste recursuri in anulare pe criterii politice. CHRISTIAN LEVANT Regele refuza Majestatea Sa Regele Mihai I a refuzat invitatia adresata de Ion Iliescu de a vizita Romania cu ocazia inaugurarii Galeriei de Arta Romaneasca Moderna din cadrul Muzeului National de Arta a Romaniei si de a discuta chestiunea retrocedarii uneia dintre proprietatile sale confiscate de dictatura comunista. Dupa ce i s-a interzis in repetate rinduri, in precedentul mandat al PDSR si al lui Iliescu, sa vina in tara, actualul sef al statului a intentionat, prin acest demers, dupa cum a explicat consilierul prezidential Octavian Stireanu, "sa dea un semn de reconciliere". Numai ca primul semn de reconciliere a venit din partea regimului din perioada 1996-2000, atunci cind, printr-o hotarire a guvernului Ciorbea, Regele si-a redobindit cetatenia romana - la care nu renuntase de buna voie, ci i-a fost retrasa abuziv de comunisti - si a primit chiar un pasaport romanesc. Majestatea Sa a refuzat elegant invitatia lui Iliescu deoarece, spun surse apropiate de Versoix, aceasta nu a fost precedata de scuzele cuvenite din partea actualului sef al statului pentru comportamentul autoritatilor pina in 1996. Dupa ce a multumit "pentru amabila invitatie", Mihai I a explicat emisarilor lui Iliescu, mai precis consilierilor prezidentiali Ioan Talpes, seful Departamentului de Securitate Nationala, si Victor Opaschi, seful Departamentului Culte, in cadrul audientei pe care le-a acordat-o la Versoix (unde este stabilita resedinta din exil a Casei Regale), ca nu poate fi prezent la Bucuresti, la 24 martie a.c., "datorita unor obligatii care nu sufera aminare". Regele Mihai I, constient de importanta acestui eveniment pentru viata culturala a Romaniei si pentru cei care au sustinut de mai bine de zece ani eforturile de pastrare a patrimoniului, va adresa un mesaj participantilor la manifestare. Dupa ce a discutat cu cei doi despre evenimentele politice din tara si despre eforturile tuturor romanilor pentru promovarea intereselor nationale, Regele Mihai i-a trimis "un mesaj" personal lui Ion Iliescu. Majestatile Lor, Regele Mihai I si Regina Ana, spun surse din Casa Regala, ar putea reveni de Pasti in Romania. Interesant este faptul ca Octavian Stireanu isi exprima din start indoiala asupra reusitei demersului pe linga Regele Mihai, spunind simbata, la BBC: "Daca va fi un raspuns negativ, ceea ce nu cred si nu doresc, ne ramine mihnirea acestui refuz". Apropiatii lui Iliescu vorbeau vineri si de eventuala retrocedare a unuia dintre imobilele care i-au apartinut Regelui. Printre acestea se afla si Palatul Cotroceni, in care Mihai I a copilarit. CRISTIAN OPREA "Iubire, bibelou de portelan" Basescu are un mesaj cifrat pentru Roman Un bibelou reprezentind un ardei iute, din sticla rosie, pe un postament din cristal alb pe care e scris "Arde-i repede!", este semnul de iubire pe care l-a primit Traian Basescu de la fan-clubul din Dorohoi. Cine sint destinatarii ramine la libera alegere a cititorului de mesaj. In campania electorala pentru Primaria Capitalei, Traian Basescu avea desenat un ardei iute pe unele afise electorale, simbol elocvent pentru contracandidati. Ardeiul oferit de tinerii din fan-clubul de la Dorohoi ar putea fi acum un mesaj pentru contracandidatii sai la presedintia PD, dar mai ales pentru Petre Roman si sustinatorii sai. Aceasta, avind in vedere ca membrii fan-clubului si-au declarat sprijinul pentru motiunea Basescu. Vicepresedintele PD a facut, la sfirsitul saptaminii, un turneu prin sase judete din Moldova pentru a-si prezenta si completa varianta programului politic cu care vrea sa ajunga lider si pentru a stringe semnaturile necesare validarii acestei motiuni. Conform statutului PD, o motiune (program politic) poate fi prezentata in competitia pentru presedintia partidului daca este sustinuta de 35 de personalitati ale formatiunii (care alcatuiesc grupul de promovare). Acestora li se adauga semnaturile de sustinere ale unei treimi din membrii Consiliului de Coordonare National (adica 160) sau, la alegere, jumatate din presedintii organizatiilor teritoriale, cu acordul prealabil al Birourilor Permanente judetene. Surse din PD ne-au declarat ca Traian Basescu a strins deja semnaturile personalitatilor, precum si 27 de acorduri din partea organizatiilor judetene (din totalul de 42), dar doreste sa colecteze si semnaturile unei treimi din numarul membrilor Consiliului de Coordonare National pentru a demonstra forta de sustinere a propriului program. Aceleasi surse ne-au declarat ca, astazi, motiunea lui Traian Basescu ar putea capata forma definitiva cu care se va prezenta la alegerile pentru sefia PD din 18-19 mai. NARCISA IORGA Voiculescu cere functii PUR nu a primit toate functiile de care trebuia sa beneficieze conform acordului politic incheiat cu PDSR, a declarat simbata presedintele acestui partid, Dan Voiculescu, citat de Mediafax. Dan Voiculescu a laudat masurile economice luate de guvern, apreciind ca fac dovada "unui mare curaj". Liderul PUR a lasat insa loc deschis si pentru eventualele critici, precizind ca efectele politicii economice nu pot fi analizate in momentul de fata. "O politica economica trebuie sa parcurga un traseu, de la momentul in care s-a luat o hotarire pina la momentul in care aceasta are efect, iar acum este mult prea devreme sa vorbim despre efectele politicii economice ale guvernarii Adrian Nastase", a spus Voiculescu. ( M.S. ) George Maior, secretarul de stat pentru Politica de Aparare, din cadrul MApN: "Strategia de integrare in NATO nu va mai putea fi schimbata de fortele politice" O delegatie de experti militari NATO, condusa de Edgar Buckley, asistentul secretarului general pe probleme de planificare si operatii, s-a aflat, timp de patru zile, in Romania, pentru a evalua stadiul de indeplinire a obiectivelor asumate de tara noastra in Planul National de Aderare. "Evenimentul zilei" va prezinta, in exclusivitate, in ce anume a constat inspectia oficialilor NATO in domeniul apararii, ce progrese s-au inregistrat, unde s-au ivit probleme si ce se poate remedia. Record de angajamente Secretarul de stat George Maior, seful Departamentului pentru Integrare Euroatlantica si Politica de Aparare, ne-a declarat, ieri, ca expertii NATO au evaluat in amanunt, in domeniul militar, capitolul al doilea din Planul National de Aderare, transmis la Bruxelles in septembrie anul trecut si revizuit ulterior. MApN a stabilit o serie de domenii prioritare, iar expertii sositi in Romania au dorit sa verifice cum sint aplicate aceste programe si daca exista fondurile necesare. S-a constatat ca in sistemul militar anumite obiective nu corespundeau exigentelor, drept pentru care oficialii NATO au cazut de acord cu partea romana sa se puna accentul pe alte elemente, considerate mai importante. Din cele 88 de obiective stabilite de NATO pentru toate statele, 84 au fost asumate initial de Romania. Insa acestea vor fi reduse considerabil, avind in vedere ca, prin comparatie, Ungaria nu si-a asumat decit 20 dintre acestea si a realizat 17. 13 programe prioritare Reprezentantii MApN au prezentat expertilor lista cu cele 13 prioritati, pe care le considera esentiale de indeplinit pina in luna septembrie. Acestea sint: un nou management al carierei militare, programe de reconversie sociala viabile, un nivel minim de planificare intrunita a apararii, un sistem de bugetare bine pus la punct, implementarea ASOC (centru de monitorizare si control aerian), STAR (sistem integrat de transmisiuni si comunicatii specifice statelor NATO), o pregatire intensa in limba engleza - cunoasterea unor termeni specifici utilizati de NATO, adoptarea unei strategii de achizitii moderne de inzestrare pe termen lung si dezvoltarea pregatirii subofiterilor. Secretarul de stat in MApN George Maior este convins ca "aceasta strategie abordata de MApN este pe termen mediu sau lung si va fi agreata de NATO". Mai ales ca militarii romani sint consiliati de experti ai Pentagonului. "Programul va fi atit de ferm incit nu va mai putea fi schimbat de fortele politice", a precizat Maior. Oficialii NATO au confirmat ca, in ultimii patru ani, MApN a pierdut intre 12 si 14 luni in realizarea reformei. Expertii NATO au fost nemultumiti de echipamentele invechite si de faptul ca nu exista o "capacitate de planificare". Ei au inspectat Centrul Regional de Pregatire NATO si Centrul de Limbi Straine care functioneaza in cadrul Academiei de Inalte Studii Militare, Batalionul 2 Infanterie Calugareni, Baza Aeriana Fetesti (unde au fost impresionati de comenzile in activitatile sol-aer in limba engleza), Centrul Operational Aerian Balotesti (ASOC) - centru de supraveghere si control al spatiului aerian care are in dotare unul dintre radarele tridimensionale FPS 117, ce are o distanta de supraveghere de pina la 400 de kilometri, in functie de inaltimea de zbor a avionului. In concluzie, expertii NATO s-au aratat multumiti, dupa cum au declarat, de eforturile depuse de armata si vor prezenta un raport cu concluziile lor la Bruxelles. ALINA GRIGORE Conform proiectului legii liberului acces la informare, Statul poate fi dat in judecata daca ingradeste dreptul la informare Premierul Adrian Nastase a promis, dupa valul de obiectii ridicate ulterior votarii legii secretului de stat, ca proiectul legii liberului acces la informare va fi adoptat in cel mai scurt timp. In cazul in care promisiunea va fi onorata si respectivul articol din proiect nu va fi modificat, raspunderea pentru aplicarea masurilor de protejare a informatiilor va reveni exclusiv autoritatilor publice care detin astfel de informatii, precum si institutiilor abilitate prin lege sa asigure securitatea informatiilor. "Evenimentul zilei" va prezinta cele mai importante prevederi ale acestui proiect de lege, initiat de liberalii Mona Musca si Eugen Vasiliu, depus saptamina trecuta la parlament. In proiectul de lege initiat de cei doi membri PNL se arata: l prin "informatie de interes public" se intelege orice informatie care priveste activitatile sau care rezulta din activitatile unei autoritati publice, indiferent de suportul, de forma sau modul de exprimare a informatiei l informatiile care privesc treburile publice sint considerate de interes public cu caracter general, iar accesul la aceasta categorie de informatii detinute de autoritatile publice este liber si neingradit pentru orice cetatean l pentru asigurarea accesului cetatenilor la informatii de interes public detinute de autoritatile publice, in plan central sau local, acestea sint obligate sa-si organizeze compartimente specializate de relatii publice l activitatea de culegere si difuzare a informatiilor de interes public desfasurata de mijloacele de informare in masa reprezinta o forma indirecta a cetatenilor de exercitare a unor drepturi fundamentale, iar autoritatile publice sint obligate sa asigure realizarea acesteia l mass-media beneficiaza de toate prevederile prezentei legi aplicabile cetatenilor cu privire la accesul liber si neingradit la informatiile de interes public, solicitate in scris sau oral l refuzul explicit, motivat sau tacit de a aplica oricare din prevederile prezentei legi, manifestat de catre orice autoritate publica fata de cererea unui cetatean, da dreptul cetateanului in cauza de a considera aceasta o ingradire a liberului acces la informatiile de interes public si de a adresa o plingere in justitie impotriva autoritatii respective, cerind pe aceasta cale solutionarea solicitarii initiale si repararea pagubelor, atit sub aspect moral, cit si material l prevederile se aplica si pentru organismele de presa, in situatia in care acestora li s-ar ingradi accesul liber la informatii de interes public prin incalcarea vreunei dispozitii a prezentei legi l in solutionarea plingerilor, judecatorii au dreptul de a examina orice informatii, indiferent de natura si continutul acestora, pentru a putea decide, in cunostinta de cauza, daca informatiile se refera la secrete de stat sau de serviciu, judecatorii sint obligati sa respecte regula confidentialitatii l se excepteaza de la accesul liber si neingradit al cetatenilor informatiile din domeniul sigurantei nationale, apararii nationale si ordinii publice, numai daca fac parte din categoriile clasificate ca secrete prin lege speciala; informatiile privind deliberarile autoritatilor publice, precum si cele privind relatiile economice si politice ale Romaniei, numai daca fac parte din categoriile clasificate ca secrete prin lege speciala; informatiile privind activitatile comerciale sau financiare, numai daca publicitatea acestora ar contraveni principiului concurentei loiale; informatiile privind procedurile judiciare, numai daca publicitatea acestora ar diminua sansele derularii unei proceduri corecte, ar dezvalui surse confidentiale sau ar pune in pericol viata unei persoane; informatiile care privesc viata particulara a angajatilor autoritatilor publice, numai daca sint legate de starea civila sau fisa medicala a acestora; informatiile care privesc viata particulara a oricaror persoane fizice, numai daca publicitatea acestora ar aduce atingere demnitatii ori intimitatii familiale sau private si daca aceasta publicitate nu a devenit obligatorie potrivit prevederilor unei legi speciale; informatiile care privesc deciziile unor autoritati publice, numai daca publicitatea acestora ar prejudicia masurile de protectie a tinerilor sau masurile de protejare a mediului inconjurator. CRISTINA SOFRONIE Bref Fratii Boila refuza PNTCD Peste o suta de militanti ANCD s-au reunit simbata dimineata la Cluj pentru a pune bazele "Forumului Civic Crestin-Democrat Iuliu Maniu". Grupul de initiativa, sub conducerea fratilor Ioan si Matei Boila, Vasile Mihoc, Liviu Petrina, Ioan Panican, Ion Papuc si Corneliu Stefanescu, s-a recomandat ca unic purtator al stindardului crestin-democratiei romanesti. Suparat pe Victor Ciorbea pentru revenirea ANCD in matca PNTCD, Ioan Boila a izbucnit intr-o puternica critica a fostilor si actualilor lideri ai partidului, numindu-i tradatori ai partidelor istorice, incapabili sa reformeze partidul apucat pe o cale gresita, excluzind orice colaborare cu acesta. Desi a calificat demersul doar ca o actiune civica, Boila nu a exclus transformarea forumului, in viitor, in partid politic. ( M.B ) Afacerile pedeseristilor hunedoreni, in pericol Aflat intr-o vizita de citeva zile in judetul Hunedoara, ministrul privatizarii, Ovidiu Musetescu, a declarat ca este hotarit sa cerceteze in detaliu afacerile in care sint implicati actualii diriguitori ai destinelor judetului, numiti de PDSR. Este vorba si despre firmele prefectului de Hunedoara, Aurelian Serafinceanu, despre care se spune ca ar avea datorii de sute de milioane la buget si la fostul FPS. Ovidiu Musetescu a spus despre arestarile de la Turnatoria Calan ca sint caricaturi de ancheta ale politiei, fiind hotarit sa trimita un om in judet pentru a face ordine in incilcita afacere a composesoratelor de padure. ( L.S. ) Ciuca, fan Ceausescu Liviu Bogdan Ciuca, vicepresedinte ApR Galati si fost candidat pentru functia de deputat, si-a descoperit, in 1999, pasiunea pentru viata si obiectele care i-au apartinut lui Nicolae Ceausescu. Politicianul, in virsta de 30 de ani, a achizitionat costumul de haine cu care Nicolae Ceausescu a fost imbracat la ultima vizita in Irak. A licitat, de asemenea, una dintre celebrele sepci ale dictatorului, precum si un material de haine unicat din care urma sa i se confectioneze acestuia un costum, o vaza pentru flori pe care Ceausescu o primise cadou de la presedintele Greciei. Bogdan Ciuca este foarte mindru de colectia sa de "obiecte ceausiste", pe linga "efectele personale" ale dictatorului el avind si o colectie de fotografii si "omagii". Bogdan Ciuca intentioneaza sa cumpere si diplomele obtinute de Nicolae Ceausescu la concursurile internationale de vinatoare, atunci cind acestea vor fi scoase la licitatie. ( Alina Comsa-Durbaca ) Vadim a pierdut Bistrita Ultimul consilier local al PRM Bistrita, Ioan Martian, a parasit partidul, demisionind ieri din toate functiile, inclusiv din cea de presedinte al organizatiei municipale. El nu s-a inscris inca in nici un alt partid, dar nu a exclus posibilitatea trecerii la PDSR. PRM a detinut initial trei mandate in Consiliul Local Bistrita, dar toti cei trei consilieri au plecat din partid. ( L.P. ) [19][pl.dll?rid=expresro] 