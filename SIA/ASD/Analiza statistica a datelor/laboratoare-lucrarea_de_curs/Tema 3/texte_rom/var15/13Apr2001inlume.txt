 Gravida de 40 de ori Politia din orasul italian Genova a pus capat unei escrocherii curat romanesti. Potrivit cotidianului "La Reppublica", patruzeci de romance care stateau clandestin in Italia au obtinut permis de sedere in baza unor false certificate medicale de graviditate. Legea italiana in materie de imigratie prevede acordarea dreptului de sedere femeilor gravide. Ingeniosul sistem de ocolire a legii s-a bazat pe cazul unei singure romance, insarcinata cu adevarat. Ea a facut turul spitalelor din Genova, obtinind peste 40 de certificate, fieare pe alt nume. Politia din Genova a descoperit "jocul" si a retras imediat permisele de sedere, declansind si procedurile de expulzare a falselor gravide. Mai mult, douazeci de romance, care si-au falsificat si identitatea, au fost trimise in judecata. Ele au fost acuzate de fals in inscrisuri si de declaratii false cu privire la identitate si calitate (starea de graviditate). Luni, dupa ce au fost judecate in regim de urgenta, cele douazeci de romance au fost condamnate, fiecare, la cite 6 luni de inchisoare cu suspendare. Ele au fost judecate in lipsa, dupa ce s-a constatat ca disparusera din oras. Politia italiana banuieste ca "gravidele" s-au mutat la Milano sau Torino. SORIN CEHAN Echipajul avionului-spion a fost eliberat de chinezi America si-a recuperat "eroii" Cei 24 de membri ai echipajului avionului-spion american retinut, in China de pe 1 aprilie, au revenit ieri pe pamint american, aterizind, cu un zbor charter, la baza militara Andersen de pe insula Guam, din oceanul Pacific, inainte de a-si continua calatoria spre Hawaii. Echipajul avionului a fost eliberat in urma unui acord negociat intre Washington si Beijing, transmit agentiile internationale de presa. In momentul in care au decolat din China, americanii au inceput sa chiuie de bucurie si, la bordul avionului, un Boeing 737 al Continental Air Micronezia, s-au asezat relaxati sa vada celebrul film american "Oameni de onoare". La baza Andersen, prima etapa a calatoriei lor, cei 24 au fost primiti ca niste eroi, cu urale si stringeri calduroase de mina. La coborirea din avion, li s-a urat "Bun venit in America" si au fost ovationati de multimea strinsa sa ii salute, fiind intimpinati de un ofiter al marinei americane si de alti inalti oficiali, printre care guvernatorul Guamului, Carl Gutierrez. Acesta a povestit ca unii dintre cei 24 de membri ai echipajului au avut lacrimi in ochi la vederea drapelului american si in momentul in care au realizat ca, in sfirsit, sint acasa. In Guam, americanii au fost rasfatati cu o petrecere de bun venit, la care au mincat pe saturate tot felul de bunatati: fripturi, salate, piure de cartofi, traditionala placinta cu mere si alte dulciuri. Presedintele Bush, intimpinat cu urale Presedintele american, George Bush, a fost si el intimpinat ca un erou in timpul unui turneu efectuat in Carolina de Nord. Multimea strinsa sa il intimpine, agitind steaguri americane, a scandat "SUA, SUA" si a izbucnit in urale cind liderul de la Washington a anuntat ca cei 24 se intorc acasa. "Au fost zile dificile pentru toate familiile lor si aceste zile ne vor aduce aminte de sacrificiul tuturor barbatilor si femeilor noastre in uniforma", a spus Bush, adaugind ca "sintem foarte mindri si recunoscatori" si ca "abia ii asteptam sa vina acasa". Chinezii se consoleaza cu avionul Pe cit de mare a fost bucuria americanilor la auzul vestii ca echipajul retinut de 12 zile in China se intoarce in SUA, pe atit de furiosi au fost chinezii. Ei au acuzat regimul de la Beijing ca a cedat prea usor la presiunile Washingtonului. Un locuitor din provincia Hainan a declarat fara sa se teama de consecintele spuselor lui: "China este lasa, presedintele Jiang Zemin trebuie sa demisioneze, poporul chinez nu va accepta asa ceva". Beijingul refuza sa dea orice asigurare ca avionul-spion va fi restituit rapid americanilor, subliniind ca au tot dreptul sa il cerceteze amanuntit. ISABELLA ALEXANDRESCU Inima lui Milosevici a cedat Aflat in inchisoare, fostul dictator a suferit un infarct Fostul presedinte iugoslav, Slobodan Milosevici, aflat in inchisoare de pe 1 aprilie, a fost spitalizat, miercuri seara, din cauza unor probleme cardiace, dupa ce medicii inchisorii au confirmat ca prizonierul se simte rau. Acestia au precizat ca fostul lider iugoslav a suferit un infarct. "Putem spune ca Milosevici a suferit un usor infarct", au precizat surse ale penitenciarului, subliniind ca este supus unor analize si ca pina in prezent medicii nu au tras o concluzie. Declaratiile autoritatilor medicale iugoslave au generat confuzie in legatura cu locul in care se afla detinutul, unele surse declarind ca Milosevici s-ar afla internat la infirmeria inchisorii centrale din Belgrad, in vreme ce alte surse anuntau ca prizonierul ar fi fost internat inca de miercuri seara, la ora 23.00 (ora locala), la Spitalul Militar din capitala iugoslava. Parchetul din Belgrad a confirmat aceasta ultima varianta, subliniind ca acesta a fost scos din inchisoare si spitalizat cu acordul judecatorului de instructie. Se pare ca infarctul suferit de Milosevici a fost cauzat de hipertensiunea arteriala de care sufera de mai multa vreme, in prezent el fiind atent supravgheat de o echipa de medici. Miercuri seara, putin inainte de miezul noptii, Milosevici a fost vizitat la spital de inalti responsabili din Partidul Socialist (SPS) al carui presedintie o detine inca fostul lider iugoslav. SPS si-a exprimat ingrijorarea in legatura cu starea sanatatii lui Milosevici, cerind "eliberarea lui imediata", motivind ca "regimul de detentie ii pune in pericol viata". CAMELIA MUNTEAN Razboiul viitorului se va purta cu pietre! Asteroizii "deturnati", arma care poate distruge o tara intreaga fara sa lase urme Asteroizii pot fi folositi la distrugerea oraselor inamice, in cadrul a ceea ce astronomii britanici numesc a fi un mortal joc de "golf cosmic", releva "The Times". Imense bucati de roca grele de milioane de tone pot fi abatute relativ simplu asupra anumitor orase, printr-o serie de explozii nucleare dirijate de pe Pamint. Procesul este asemanat cu golful, deoarece este nevoie de mai multe "lovituri" pentru "minarea" asteroidului catre "gaura" tintita. Rezultatul final este o explozie de 50.000 de ori mai puternica decit bomba de la Hiroshima, care poate distruge totul intr-o regiune de dimensiunea Belgiei. Atacantul poate eschiva responsabilitatea, invocind un aparent dezastru natural. Un proiect perfect realizabil Acest scenariu, parca desprins din literatura science-fiction, este perfect posibil cu tehnologia existenta, se arata intr-un studiu realizat de David Asher, de la Observatorul Armagh, si Nigel Holloway, membru al Spaceguard UK, o organizatie care monitorizeaza asteroizii. Folosind un model computerizat, cei doi astronomi au calculat ca un stat sau chiar un grup terorist ar putea deturna un asteroid cunoscut si astronomilor amatori, numit 1998 HH49, catre orasul Telford, folosind aproximativ 15 explozii nucleare. Operatia, care ar distruge si orase mai indepartate, ca Manchester si Birmingham, ar costa mult mai putin decit cele 100 de miliarde cheltuite pe Statia Spatiala Internationala, iar autoritatile britanice nu ar sti ca au fost tinta unui atac. Complot spatial sub acoperire stiintifica Pentru ca totul sa decurga bine, ar trebui ca armele nucleare sa fie lansate in spatiu sub acoperirea unei misiuni civile. Guvernul responsabil ar putea sustine ca "satelitul" sau "sonda spatiala" s-a pierdut, pur si simplu sau din cauza unui accident oarecare. In continuare, focoasele nucleare trebuie plasate pe orbita unui asteroid de cel putin 200 metri in diametru. Fiecare dintre bombe trebuie asezata pe suprafata asteroidului, detonarile putindu-se intinde pe parcursul a 18 luni, astfel incit traiectoria corpului ceresc sa fie adusa pe un curs de coliziune cu Pamintul. Ultima detonare poate fi aminata cu pina la o luna inaintea impactului, pentru a permite o eventuala abandonare a criminalului atac. O planificare grijulie trebuie sa prevada ca exploziile sa aiba loc numai in clipa in care asteroidul se afla in opozitie cu Pamintul, de partea cealalta a Soarelui, si evident, asteroidul ar trebui ales din multimea celor necartografiati inca. Cea mai buna metoda prin care un astfel de atac poate fi contracarat, spune dr. Holloway, fost cercetator militar, este investirea in metode mai bune de urmarire a asteroizilor, asa incit sa orice modificare de traiectorie sa fie remarcata rapid. Indepartarea unui corp ceresc de mari dimensiuni este realizabila tot folosind arme nucleare. Rata succesului simularilor (lovirea unui punct cu o limita de toleranta de circa 160 de kilometri) a fost de peste 70 la suta, iar intr-unul din cazurile studiate procesul a fost posibil cu doar 10 "lovituri" nucleare. CONSTANTIN VLAD Grupul de Contact a enuntat lista pericolelor Separatismul albanez, inamicul nr. 1 al fortelor de pace din Balcani Grupul de Contact pentru Balcani, reunit miercuri la Paris, a condamnat ferm "recrudescenta violentelor in Serbia indreptate impotriva soldatilor din forta multinationala de pace din Kosovo, KFOR". Reuniunea celor sase ministri de externe ai tarilor care fac parte din Grupul de Contact - SUA, Rusia, Franta, Marea Britanie, Germania si Italia - a avut loc dupa mai mult de sase luni de la cea precedenta, intilnirea fiind necesara dupa ce un soldat rus din KFOR a fost ucis, miercuri, la frontiera administrativa dintre provincia Kosovo si Serbia, de explozia unui proiectil lansat din teritoriile controlate de gherilele separatiste albaneze. In declaratia finala a ministrilor de externe se arata ca acestia sint dispusi sa lupte impotriva crimei organizate care a facut din Balcani o ruta a drogurilor si a retelelor de prostitutie. In documentul final al reuniunii se mai arata ca "cei care promoveaza violenta, extremismul, recurg la terorism, creeaza focare de tensiune, sfideaza legalitatea internationala si vor sa se opuna proceselor de democratizare si reconciliere nu au nici un viitor". Textul cere tuturor partilor din Macedonia si albanezilor din Kosovo, banuiti ca sustin revolta din aceasta tara, sa "condamne ferm violenta si sa izoleze formatiunile extremiste armate aflate in interiorul si exteriorul Macedoniei". In ceea ce priveste provincia Kosovo, Grupul de contact s-a pronuntat pentru organizarea in acest an de alegeri generale si a insistat pentru asigurarea conditiilor de securitate necesare astfel incit toate grupurile etnice din zona sa poata participa la scrutin. De asemenea, declaratia finala cere Muntenegrului si Serbiei sa inceapa dialogul pentru a redefini linia viitoarelor relatii, pentru ca, in acest mod, sa fie exclusa orice fel de actiune unilaterala ce ar conduce la independenta Muntenegrului. CAMELIA MUNTEAN Macel in bloc de pensionari Un american de 68 de ani a impuscat trei vecini si s-a sinucis dupa un schimb de focuri cu politistii Un batrin inarmat a deschis focul ieri, intr-un bloc de apartamente locuit de pensionari cu venituri reduse din Chula Vista, suburbie a orasului San Diego, din statul California, impuscind mortal trei persoane inainte sa se sinucida, relateaza Associated Press. Impuscaturile au rasunat in cladirea Congregational Tower in jurul orei locale 14.30. Unitati speciale ale fortelor de ordine, intarite de elicoptere ale politiei, au luat cu asalt imobilul si au inconjurat zona pentru a-l neutraliza pe ucigas. Individul a tras sase focuri in directia politistilor inainte de a-si pune capat zilelor. In holul blocului, politistii au descoperit cadavrele a doi pensionari, un barbat si o femeie. A treia victima a fost gasita citeva ore mai tirziu, in timpul perchezitiei efectuate in apartamentele cladirii cu 16 etaje. Politia a identificat atacatorul in persoana lui Eugene Molter, 68 de ani, care traia intr-un apartament de la etajul 15 de mai bine de sase ani. Unul dintre politistii care a participat la operatiune a fost usor ranit. ( L.C. ) Premiera in domeniul geneticii: Purcelusi pentru piese Societatea stiintifica britanica PPL Therapeutics, care a facut primul experiment de clonare din lume, reusind sa o creeze pe celebra oita Dolly, a efectuat un nou experiment in acest domeniu, prin care tehnica transplanturilor la oameni va fi revolutionata, transmit agentiile internationale de presa. PPL Therapeutics a anuntat clonarea primilor cinci purcelusi transgenici clonati, din lume, un nou pas spre infiintarea, pe viitor, a unor veritabile "banci" de organe animale pentru transplanturi la oameni. Cei cinci purcelusi - Millie, Christa, Alexis, Carrel si Dotcom (foto) - au fost creati din celule genetic modificate si dispun de o "amprenta genetica" straina introdusa in structura ADN. Interesul in clonarea transgenica este imens pentru ca astfel pot fi create animale lipsite de gene specifice, ale caror tesuturi sau organe nu vor fi respinse de organismul uman in cazul unui transplant. Xenogrefa, transferul de organe de la o specie la alta, constituie "unica solutie pe termen scurt pentru a rezolva penuria mondiala de organe", se explica intr-un comunicat al PPL Therapeutics. Porcii sint o specie preferata pentru xenogrefe pentru ca organele lor sint similare ca marime cu cele umane, sint usor de cultivat, iar folosirea lor in scopuri medicale si stiintifice nu produce proteste virulente ca in cazul experimentelor pe maimute, cele mai apropiate "rude" ale omului. Valvele de inima de porc sint folosite deja de zeci de ani pentru inlocuirea celor defecte la oameni, desi respingerea lor de catre organismul uman constituie inca o problema. ISABELLA ALEXANDRESCU Flash Voronin cere gratierea, de Pasti, a grupului Ilascu Presedintele Republicii Moldova, Vladimir Voronin, a solicitat ieri autoritatilor separatiste de la Tiraspol eliberarea grupului Ilascu, detinut de aproape zece ani in inchisorile din Transnistria. Intr-o scrisoare adresata sefului administratiei separatiste transnistrene, Igor Smirnov, presedintele Voronin isi exprima speranta ca Sfintele Sarbatori de Pasti ar putea fi un bun prilej pentru gratierea si eliberarea lui Ilie Ilascu si a tovarasilor sai de detentie - Andrei Ivantoc, Alexandru Lesco si Tudor Petrov-Popa. "Sint convins ca rezolvarea acestei probleme va contribui si la atingerea principalului obiectiv al Chisinaului si Tiraspolului - solutionarea pasnica si definitiva a conflictului transnistrean", se subliniaza in scrisoarea lui Voronin. ( Rompres ) Un milion de dolari de la Fecioara Maria Membrii unei familii columbiene prinse pe aeroportul international din Bogota cu un milion de dolari ascunsi in bagaje si in scutecele copiilor au declarat vamesilor ca banii au aparut din cer, in timpul unei aparitii a Fecioarei Maria, relateaza Reuters. O femeie din grup a incercat sa explice existenta banilor spunind ca Fecioara Maria a aparut in fata lor, iar "verzisorii" pur si simplu au cazut in miinile lor. Dupa relatarea incredibilei povesti, persoanele adulte din grup au fost arestate. Vamesii au descoperit banii ascunsi in bagaje, in hainutele copiilor si chiar in scutece, dupa ce au oprit familia compusa din trei adulti si doi copii. ( L.C. ) Asasinat politic la Varsovia Fostul ministru polonez al sporturilor, Jacek Debski, cunoscut pentru inlaturarea fostilor sefi de cluburi de fotbal din perioada comunista, a fost asasinat miercuri, la Varsovia, cu un glont in cap, relateaza Reuters. Fostul ministru, care zacea fara cunostinta pe o strada din Varsovia, in apropiere de malul Vistulei, a fost descoperit de un trecator miercuri seara, la o ora foarte tirzie. Jacek Debski a murit la spital, in jurul orei locale 4.00 (2.00 GMT), fara sa-si fi recapatat cunostinta. Ministru al guvernului de dreapta condus de Jerzy Buzek, Debski a demisionat din functie dupa ce a afirmat, in 1999, ca este victima unui santaj din partea unei inalte personalitati politice de dreapta, care-i ceruse sa-i furnizeze materiale compromitatoare despre presedintele socialist Aleksandr Kwasniewski, la rindul sau fost ministru al sporturilor in perioada comunista. ( L.C. ) Diplomatii americani recruteaza hackeri rusi Diplomatii americani aflati la post la Moscova au recrutat un hacker local pentru a sparge codurile de acces ale computerelor folosite de FSB, serviciul federal rus de securitate, transmite "Daily Telegraph". Piratul cibernetic, un student de 20 de ani, identificat doar dupa pseudonimul "Vers", a primit ordin sa intre in baza de date a FSB. Dupa cum releva "Moskovski Komsomolet", tinarul a preferat insa sa se predea autoritatilor, identificindu-i, dupa fotografii, pe diplomatii care il recrutasera. Studentul a intrat initial in contact prin intermediul Internetului cu un pilot al fortelor aeriene americane, fiind recrutat cind a facut cerere de viza pentru Statele Unite. Agentul "Vers" trebuia sa dezvolte anumite programe de calculator, sa recruteze alti hackeri, sa caute informatii de interes pentru cei care l-au recrutat sau sa stearga fisiere din calculatoarele accesate la cererea acestora. ( I.A. ) Gulas de elicoptere Doua elicoptere militare de tip MI-24 ale armatei ungare s-au ciocnit ieri in zbor, in apropierea localitatii Veszprem (100 kilometri vest de Budapesta), accidentul aerian soldindu-se cu moartea a doua persoane si ranirea altor doua. "Coliziunea s-a produs in timpul unui zbor de antrenament. Pilotii erau pe cale sa execute o aterizare fortata, cind unul dintre aparate a luat foc", se mentioneaza intr-un comunicat emis de Ministerul ungar al Apararii. "Fiecare elicopter avea la bord cite doua persoane - pilotul si insotitorul de zbor. Cei doi morti provin din aparatul al carui echipaj s-a catapultat", adauga sursa citata. ( C.V. ) [21][pl.dll?rid=expresro] 