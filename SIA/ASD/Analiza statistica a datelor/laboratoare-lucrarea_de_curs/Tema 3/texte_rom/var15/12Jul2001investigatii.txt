 Primul magistrat judecat in stare de arest, Judecatorul Burzo, condamnat la patru ani de inchisoare Viorel Burzo, fostul sef al Sectiei Penale de la Curtea de Apel Cluj, a fost condamnat ieri, de magistratii Curtii Supreme de Justitie, la patru ani de inchisoare. Initial, el fusese trimis in judecata sub acuzatia de luare de mita, dar judecatorii instantei supreme au decis schimbarea incadrarii juridice a faptei in "trafic de influenta". Prin aceeasi sentinta s-a dispus confiscarea sumei de 1.000 de marci, gasita la perchezitie in casa lui Burzo. In acelasi timp, si Maria Gabor, cea care a afirmat ca l-ar fi mituit pe fostul magistrat, trebuie sa plateasca statului 4.000 de marci, diferenta de bani care i-a fost restituita acesteia de catre condamnat. Aparut la sfirsitul anului trecut, "cazul Burzo" a fost primul episod dintr-o laudata cruciada impotriva magistratilor corupti. Burzo a fost primul judecator roman arestat preventiv si mentinut dupa gratii pina la pronuntarea sentintei. Ciudatenia acestei campanii a fost ca ancheta s-a bazat doar pe autodenuntul facut de Gabor Lajos, bulibasa analfabet, celebru camatar, dar si infractor recidivist. Ulterior, tot autodenunturile sale au provocat in Cluj un adevarat cutremur, ale carei unde de soc i-au mai lovit si pe col. Floricel Vitan - ofiter SIPA, Ioan Morar, ofiter instructor la Penitenciarul Gherla, si pe gen. (r) Vasile Muresan, fostul comandant al aceleiasi inchisori. Bazat doar pe spusele sotiei sale Maria, Gabor Lajos a afirmat ca toate aceste oficialitati trimise in judecata au primit diferite sume de bani pentru a-i usura viata in penitenciar. In timpul procesului, Viorel Burzo a sustinut ca trimiterea sa in judecata nu a fost decit rezultatul unui joc ocult de interese, care au urmarit indepartarea lui si a sotiei sale din justitie. VASILE SURCEL Potrivit unor martori, mobilul crimei din Berceni a fost jaful Claudia Glontea, strangulata in baie O tinara in virsta de 21 de ani a fost gasita moarta, marti dupa amiaza, intr-un apartament din cartierul bucurestean Berceni, unde locuia cu chirie. Cadavrul Gabrielei Claudia Glontea a fost descoperit in baie de prietenul fetei - tinarul tocmai se mutase in aceeasi garsoniera. Din declaratiile martorilor, fata fusese strangulata: avea urme vizibile pe git, pe umeri si pe membre. Insa cauza mortii nu a fost stabilita inca - specialistii Institutului National de Medicina Legala "Mina Minovici" se vor pronunta in urmatoarele zile. Se pare ca ucigasul a intrat in casa folosind chei potrivite, usa de la intrare nefiind fortata. Din primele cercetari se pare ca mobilul crimei il constituie jaful: din garsoniera au disparut fetei si citeva sute de dolari. Gabriela Claudia Glontea era din Zimnicea si a locuit citeva luni in garsoniera impreuna cu o prietena. Cu trei zile inaintea crimei, prietena Claudiei, Mihaela, se mutase din apartament. Cazul este cercetat de procurorul Elena Dinu si politistii Serviciului Omoruri. Claudia se mutase in Bucuresti anul trecut Povestea Claudiei este cea a unei fete obisnuite, care a venit in Capitala, sperind sa faca ceva in viata. Sa aiba un serviciu bine platit, familie, o casa. "Claudia si Mihaela au venit aici anul trecut, prin septembrie - octombrie. Dna Stavrica, proprietareasa, inchiria garsoniera de aproape un an, de cind s-a mutat la fiica ei. Fetele au venit in locul unui cuplu de tineri, foarte cuminti si plateau 60 de dolari chirie. Aveau contract de inchiriere la circa financiara, totul era in regula. Plateau intretinerea la timp, nimic de zis", ne-a povestit Antoaneta Nicolae, administratorul blocului. "Cam umblau", soptesc vecinii Doar proprietareasa apartamentului 120 are ceva de obiectat. "Cam umblau, se perinda multa lume pe aici. Din cauza lor, m-am si mutat o luna la tara, ca nu mai suportam. Veneau noaptea tirziu, trinteau usa de la lift, se hlizeau. Am iesit o data, de doua ori, le-am zis: mai, mama, eu inteleg ca sinteti tinere, dar nici chiar asa. Rideau, nu aveau nici o treaba", ne-a spus batrina. Vecinii mai spun ca ambele fete lucrau - Claudia, vinzatoare la un magazin de mobila, iar Mihaela - secretara la o firma. Insa birfa locala nu se rezuma doar la constatari: "Am inteles ca Mihaela, de exemplu, a fost amanta patronului la care a lucrat ca secretara. I-a dat bani sa-si cumpere lentile de contact, sa se faca bruneta cu ochii verzi. De Craciun i-a dat bani sa-si ia o rochie de nu stiu cit, pantofi de un milion. Despre Claudia, am auzit doar ca s-a tinut cu patronul unui magazin de-aici din preajma. Si l-am vazut pe baiatul ala, prietenul ei, care a gasit-o moarta", ne-a mai spus administratorea. Schimb nefast de locuri Vecinii au mai afirmat ca Mihaela s-a decis sa se mute pentru ca proprietareasa le marise chiria, de la 60 la 80 de dolari pe luna. Marti, Claudia a ramas singura in garsoniera, de la primele ore ale diminetii: "Baiatul a plecat la serviciu, dimineata, pe la 5.30. Pe la noua - noua si ceva, fata s-a dus sa-si faca baie. Chiar ii spusese vecinei de deasupra, in timp ce stringea rufele din balcon, ca vrea sa se spele pe cap, ca se duce la serviciu si sa arate bine. A intrat in baie si n-a mai iesit. Cine a venit si cum a intrat, este un mister total. Oricum, e cineva care a avut cheie sau careia i-a deschis ea usa. Ca nu a fost fortata usa. Pe Claudia a gasit-o prietenul ei, cind s-a intors de la slujba. Mama lui a povestit ca fata era in baie, intre cada si chiuveta, cu urme in jurul gitului, pe umeri si la incheieturile de la miini si picioare. S-o fi zbatut, cine stie. Cert este ca i-au luat bijuteriile, avea lantisoare din aur, o bratara. Doar cerceii din urechi i-au lasat. Si i-au mai luat bani, am inteles ca 600 de dolari. Alte lucruri de valoare nu, desi avea televizor color in casa", au mai declarat vecinii. MIHAELA BALEA DANIEL NEAMU In Capitala se fura patru autoturisme pe zi Dacia, numarul unu in topul marcilor preferate de hotii de masini Autoturismul Dacia 1310 continua sa fie marca preferata a hotilor de masini din Bucuresti. Nu mai putin de 515 autoturisme de fabricatie autohtona (in aceasta categorie sint incluse si masinile fabricate de Daewoo si Aro) au fost furate in primele sase luni ale anului. Dintre acestea, majoritatea sint autoturisme Dacia 1310 - in general noi, de culoare alba. Pe locurile urmatoare ale "topului" intocmit de politistii Serviciului Furturi Auto se situeaza masinile de fabricatie germana: BMW, Mercedes, Volskwagen, Audi si Opel. Apoi urmeaza masinile de teren. In intervalul 1 ianuarie - 1 iunie 2001 au fost sustrase 227 de autoturisme straine. Din totalul de 732 de masini furate in aceasta perioada (4 masini pe zi), politistii au reusit sa recupereze peste jumatate: 290 de Dacii si 94 autoturisme straine. Dintre autovehiculele straine, au fost recuperate 15 la suta - o parte din masini au fost gasite in tara, altele - in strainatate. " Hotii specializati in furtul masinilor de lux actioneaza, in general, la comanda - gasesc un client care isi alege un anumit model, fura masina, ii intocmesc documente false si i-o vind cu mult sub pretul pietei. O buna parte dintre masinile de lux se vind in strainatate, prin filiere transfrontaliere care actioneaza, in general, in spatiul ex-sovietic: Ucraina, Republica Moldova si Rusia", ne-a declarat capitanul Florin Serban, de la Serviciul Furturi Auto. Cel mai sigur antifurt La aceasta ora nu exista pe piata un sistem antifurt care sa garanteze suta la suta siguranta autoturismului. Chiar si cele mai sofisticate sisteme de alarma pot fi anihilate de hotii de masini. Care, la rindul lor, au tinut pasul cu avansul tehnologic si s-au dotat cu echipamente specializate - scanere de frecvente, de exemplu. DANIEL NEAMU Hotii ataca vip-urile Tupeul spargatorilor de case nu mai cunoaste limite: politistii bucuresteni au inregistrat 2.431 de furturi din locuinte numai in primele sase luni ale anului. Dintre aceste cazuri, politia a rezolvat aproximativ 1.800. Nici macar vedetele sau personalitatile din viata publica nu scapa de "vizitele" inopinante ale hotilor din locuinte. Mai mult, pornind de la premisa ca un personaj cunoscut trebuie sa detina bunuri de valoare, casele celebritatilor sint "calcate" de spargatorii cei mai profesionisti. Care, in cele mai multe cazuri, reusesc sa scape de politie. Asa ca multe dintre dosare ramin cu autori necunoscuti. Astazi va prezentam citeva cazuri. Melescanu a ramas fara coarne Vila de vacanta a lui Teodor Melescanu, presedintele Aliantei pentru Romania, a fost sparta in noaptea de marti spre miercuri, hotul fiind deja prins de politistii din Predeal. Eleodor Bajenaru, 39 de ani, din Predeal, ochise de mai multa vreme locuinta din lemn a liderului ApR, pe care a "dezbracat-o", furind coarnele de cerb aflate pe frontispiciu. Infractorul prins la Predeal a scotocit si prin casa, furind mai multe obiecte, printre care si citeva sticle cu vin vechi. Ieri, la prinz, fiica lui Melescanu urma sa vina la Azuga pentru a vedea ce bunuri au disparut dupa vizita hotului. VIOLETA STOICA Lucian Mihai, pradat de Ziua Constitutiei Unul dintre VIP-urile ghinioniste este Lucian Mihai, fostul presedinte al Curtii Constitutionale. Apartamentul sau a fost spart in urma cu mai bine de un an, chiar de Ziua Constitutiei, cind proprietarul participa la festivitatile de la Palatul Parlamentului. Hotii au furat bijuteriile sotiei lui Lucian Mihai si alte obiecte de valoare de prin casa. Lui Alex Stefanescu i s-a furat manuscrisul Tot in aceeasi perioada a fost pradat si cunoscutul scriitor si critic lite rar Alex Stefanescu. Apartamentul sotilor Stefanescu a fost spart noaptea, in jurul orei 3.00. Hotii au patruns in apartament gaurind cu o bormasina yala de la intrare. Lui Alex Stefanescu i s-a furat atunci un calculator portabil in valoare de 2.000 de dolari. Insa paguba cea mai mare a fost pierderea manuscrisului "Istoriei Contemporane a Literaturii Romane" - criticul literar scria cartea direct pe calculator. In casa Elenei Stefoi, hotii au cautat documente Micul apartament din centrul Capitalei al poetei Elena Stefoi a fost spart in perioada cind aceasta era plecata din tara (ocupa postul de consul al Romaniei la Montreal). Spargatorii au rascolit apartamentul in cautarea unor documente: in casa se aflau tablouri de valoare si aparatura electronica de mii de dolari, insa intrusii nu au luat decit vreo citeva sute de mii de lei, de pe o masa. Marius Dragomir, jefuit si de robinetele de la baie Unul dintre cei care au patimit mult de pe urma hotilor din locuinte este Marius Dragomir. Casa cintaretului si compozitorului brasovean a fost sparta de patru ori (de doua ori numai anul acesta). Ultima vizita a hotilor in locuinta lui Dragomir s-a produs zilele trecute. Spargatorii i-au luat bani, bijuterii, aparatura electronica si alte obiecte de valoare. Musafirii nepoftiti i-au demontat cintaretului chiar si robinetele de la baie, pentru ca erau aurite. Lui Sabin Ilie i s-a furat un kilogram de aur Locuinta din Capitala a lui Sabin Ilie a fost pradata la inceputul acestui an. Casa ramasese nesupravegheata (Sabin si sotia sa, Nicoleta, erau plecati din Bucuresti), iar hotii au "descins" fara probleme. Fotbalistului i s-au furat bijuteriile (aproximativ un kilogram de aur) si citeva mii de dolari. Spargerea de la casa lui Sabin Ilie a fost una dintre cele mai mari lovituri ale hotilor din locuinte. Ultimele victime, Irina Petrescu si Ion Caramitru Ion Caramitru si Irina Petrescu sint vedetele jefuite cel mai recent - saptamina trecuta. Caramitru nu a reclamat furtul unor obiecte de valoare, dar a spus ca hotii au incercat sa-i deschida seiful. Insa Irina Petrescu a ramas fara televizor, un radiocasetofon si o statueta veche din bronz reprezentindu-l pe Goethe. Dan Bittman si Nicu Alifantis au ramas fara colectiile de discuri Liderul grupului Holograf a trait o neplacuta experienta in urma cu patru ani, cind a constatat ca i s-a spart locuinta. Pe vremea aceea, Bittman locuia cu chirie. Intrusii i-au luat cintaretului colectia de discuri, multe de valoare, adunate in 20 de ani. Hotii nu s-au multumit doar cu atit - i-au taiat cablurile electrice ale amplificatoarelor si casetofoanelor din casa. Acest fapt l-a determinat pe Dan Bittmann sa creada ca este victima unei razbunari si, un timp, a banuit ca autorul spargerii este o fosta iubita. Fara colectia de discuri a ramas si Nicu Alifantis, in vara anului 1999. Cintaretul era plecat la mare impreuna cu sotia cind i s-a spart casa. Ca si Bitmann, Alifantis banuia ca l-a "facut" cineva care il cunostea si stia ca este plecat din Bucuresti. Florin Calinescu si Banica junior, lasati fara bani si bijuterii Nici realizatorul "Chestiunii Zilei" nu a scapat de prigoana hotilor. Casa lui Florin Calinescu a fost sparta anul trecut, iar cunoscutul actor a ramas fara o importanta suma in valuta si bijuterii de valoare. Cintaretul Stefan Banica Junior a fost pradat de o banda de spargatori tot in cursul anului trecut. Apartamentul sau din soseaua Stefan cel Mare a fost spart in timpul noptii, cind Banica Junior era plecat din Capitala. Si in acest caz hotii au preferat banii lichizi si bunurile de valoare, majoritatea bijuterii. DANIEL NEAMU "Escrocul ventriloc din Carpati" face afaceri cu cherestea Sahistul Alexandru Crisan, denumit de ziarul "El Pais", din Spania "escrocul din Carpati" este unul dintre cei mai bogati oameni din Brasov. Tatal acestuia a fost secretar de partid pe vremea lui Ceausescu, acumulind inca de pe atunci o parte din avere. "Nu stii niciodata unde e si ce mai pune la cale" Sahistul, care participa in prezent la turneul de la Portoroz din Slovenia, a activat si in cadrul Clubului Dinamo, insa nici un antrenor sau sahist nu doreste sa dea relatii privitoare la Alexandru Crisan. Ei nu sint insa singurele persoane care se tem de Crisan si de relatiile sus-puse de care beneficiaza acesta. Crisan este patronul Companiei Alexander Group, si face afaceri cu cherestea. Tranzactiile se desfasoara prin Portul Constanta. Alexandru Crisan a fost partener de afaceri cu miliardarul brasovean Dan Tartaga, care, din cel mai bun prieten, i-a devenit dusman de moarte. Multi dintre cei care i-au supravegheat pe Alexandru Crisan si Dan Tartaga povestesc ca intre cei doi a izbucnit in urma cu doi-trei ani un adevarat "razboi". Prin Brasov se spune ca, inselat de Alexandru Crisan, Dan Tartaga s-a infuriat si a furat din curtea miliardarului o masina foarte scumpa, in speranta ca asa isi va recupera o parte din datoriile pe care acesta le-ar fi avut catre el. Cu un picior in PSD Surse din cadrul IPJ Brasov ne-au dezvaluit ca afacerile lui Alexandru Crisan s-au aflat in vizorul acestei institutii si chiar al Garzii Financiare, dar sahistul nu a fost cercetat deoarece nu s-a putut dovedi vinovatia sa in vreuna dintre afaceri. Crisan a fost, pina nu de mult, simpatizant al Partidului Democrat Brasov, insa de curind si-a schimbat optiunile politice, cochetind cu PSD. IOANA CERNEA Fost director in Ministerul Agriculturii Presedintele PNTCD Alba, arestat Fostul director al Societatii Nationale de Imbunatatiri Funciare din Ministerul Agriculturii si Alimentatiei, Mihai Zgiia, a fost arestat ieri de procurorii din cadrul Parchetului de pe linga Tribunalul Alba. Zgiia este acuzat de abuz in serviciu, in forma calificata, fals intelectual si uz de fals. Sub aceleasi acuzatii a fost arestat si Dorel Popa, director al societatii Blasius Blaj. Pe numele celor doi s-a emis mandat de arestare pentru 30 de zile. Mihai Corneliu Zgiia, fost director in cadrul MAA si presedinte al PNTCD Alba, este acuzat ca a restituit ilegal Mitropoliei Romane Unite cu Roma din Blaj 115 imobile din patrimoniul ministerului. Alaturi de Zgaia, in acest dosar a fost arestat si Dorel Popa, director general al societatii Blasius Blaj. Mihai Zgiia fusese imputernicit sa reprezinte interesele ministerului in administrarea SC Blasius ale carei actiuni fusesera trecute din patrimoniul FPS in cel al MAA. Mitropolia Romana Unita cu Roma (Greco-Catolica) Blaj a solicitat pe 8 august 2000, restituirea imobilelor aflate in patrimoniul agricol al SC Blasius si a celor supracladite, preluate de stat in mod abuziv in anul 1948. Zgiia, in calitate de reprezentant al statului, a emis doua hotariri AGA prin care a instrainat cu titlu gratuit intregul patrimoniu SC Blasius Mitropoliei Blaj. Apoi, la propunerea directorului Dorel Popa, Mihai Zgiia a hotarit reducerea capitalului social al firmei SC Blasius cu peste 12 miliarde de lei, suma care reprezenta valoarea terenurilor si imobilelor predate Mitropoliei. Potrivit procurorilor, Zgiia a ignorat faptul ca, la acea data, SC Blasius se afla in inchidere operationala si avea o datorie de aproape 18 miliarde catre bugetul de stat si bugetul asigurarilor sociale. De asemenea, Tribunalul Alba hotarise, pe 15 iunie 2000, deschiderea procedurii de reorganizare judiciara si a falimentului in cazul Blasius. In ciuda acestui fapt, reprezentantul statului in AGA, Mihai Corneliu Zgiia, si directorul Blasius, Dorel Popa, au incheiat un protocol de predare-primire cu Biserica, in care bunurile au fost predate in bloc, fara ca acestea sa fie identificate, inventariate si evaluate. Din cele 120 de imobile predate, doar cinci au fost confiscate abuziv de catre stat in 1948, restul fiind construite de catre stat in perioada 1962-1995. Dana Ghitoaica, procuror in cadrul Parchetului de pe linga Tribunalul Alba, spune ca paguba produsa a fost evaluata la aproape 130 de miliarde de lei. Dana Ghitoaica a mai precizat ca daca nu vor interveni solicitari intemeiate din partea acuzatilor, in cel mult o saptamina, Mihai Zgiia si Dorel Popa vor fi trimisi in judecata. LUCIAN DOBRATER Seful cadrelor de la serviciul secret al MI are la Izvorani Casa de vacanta "Doi s'un sfert" Colonelul Constantin Gaina, seful cadrelor din serviciul secret al MI (UM 0962, fosta "Doi s'un sfert") are, pe linga un apartament ultracentral, si o casa de vacanta, cu doua niveluri, la marginea Bucurestiului. Colonelul Gaina, celebru datorita fiului sau, "Supa" Unul dintre cei mai temuti, dar si controversati oameni din MI, colonelul Gaina a iesit din anonimatul si discretia in care se misca de obicei un om de informatii datorita fiului sau, Alexandru Gaina, zis "Supa" - celebru hot de masini din banda lui Radu Bolgiu. Fiul colonelului Gaina a fost arestat de curind la Constanta, dupa ce, cu o masina furata, a accidentat-o foarte grav pe fosta sotie a patronului discotecii "Planet" din Mamaia, George Despina. Victima lui Gaina, Geanina Despina, se afla si acum in coma. Cu ocazia scandalului "Fiul colonelului Gaina, hot de masini de lux", presa a scos la iveala faptul ca ditamai Corpul de control al ministrului de interne a incercat sa-l scoata "basma curata" pe "Supa". In al doilea rind, se pare ca hotul de masini si-ar fi ascuns temporar masinile furate chiar in "ograda" casei de la Izvorani a familiei Gaina, construita in zona rezidentiala de la marginea Bucurestiului. Potrivit unor surse judiciare, din acea curte, in urma cu doi ani, politistii de la Furturi Auto ar fi ridicat mai multe masini de lux. "Pina la inceputul verii lui 2000, aici se facea trafic de masini. In curtea colonelului au fost depozitate, timp de peste un an si jumatate, zeci de autoturisme, despre care am auzit ca au fost furate", ne-au spus satenii. Potrivit locuitorilor din Izvorani, fiul colonelului Gaina schimba placutele de inmatriculare ale autoturismelor, apoi le punea in vinzare. Drumul ofiterului de informatii Gaina, de la Caracal la Bucuresti Cele mai multe informatii interesante despre colonelul Constantin Gaina le-am aflat chiar din zona serviciilor secrete. Surse care doresc sa-si pastreze anonimatul ne-au prezentat "filmul" devenirii lui Constantin Gaina. De loc din Caracal, el a terminat Scoala de Securitate prin anii '73-'74. Pina in 1989, a lucrat la Directia Securitatii Minicipiului Bucuresti, care, dupa Revolutie, avea sa devina, la initiativa lui Gelu Voican Voiculescu, pepiniera primului serviciu secret reinviat din cenusa fostei Securitati. Ca mai toti colegii sai, buni profesionisti in munca de informatii, ofiterul Gaina a fost si el preluat de unitatea informativa a MI "Doi si un sfert", infiintata de celebrii colonei Calapod si Tache. Partea interesanta a "devenirii" celui care a ajuns colonelul Gaina, seful Serviciului de protectie informativa si ulterior al serviciului cadre, este cea cu privire la locuinta lui. Pe cind avea copilul mic (pe Alex, viitorul hot de masini de lux), colonelul Gaina locuia intr-un apartament modest din cartierul Berceni, de la periferia Capitalei. Colonelul Gaina, din Berceni, a aterizat repede in buricul metropolei, intr-un imobil de pe strada Jean Louis Calderon, din vecinatatea Ambasadei SUA la Bucuresti. Despre casa din lemn (cu doua niveluri) a colonelului Gaina, de la Izvorani, am aflat de la vecini ca a fost construita chiar dupa Revolutie. Ea este construita din lemn si are doua etaje. Colonelul Gaina: "Casa am construit-o in 1991, cu mina mea" Ofiterul de la "Doi s'un sfert" considera ca toate scandalurile in care a aparut numele sau sint, de fapt, "dezinformari". Si, in ceea ce priveste situatia sa locativa, colonelul Gaina afirma ca nu a abuzat in nici un fel de functia sa (sa se mute de la periferie in centru) si ca locuinta de vacanta a construit-o cu mina lui, in 1991. "Despre mine s-au spus multe, in general lucruri eronate. Cum m-am mutat in centru din Berceni? Am facut schimb de locuinta, in 1987. Nici acum nu am terminat de platit ratele la acest apartament. Iar casa de la Izvorani am construit-o cu mina mea, in 1991. Este facuta integral din lemn si am acte pe toate materialele de constructie, se poate verifica imediat cit a costat. Nu e vila, dom'le! Este o casa amarita. Nici macar nu este terminata - gardul l-am pus zilele trecute. Si este din lemn, va rog sa precizati asta, nu din beton. S-a mai spus ca fiul meu a garat masini furate in curtea casei - nu este adevarat, in curtea casei de la Izvorani n-a fost parcat nici un autoturism furat", ne-a declarat telefonic colonelul Constantin Gaina. ( A.N., A.C. ) Preotul care conduce campania impotriva "Evenimentului zilei" are suficiente motive sa-i fie rusine de trecut Vicentiu, limba de aur Exista o vorba veche, potrivit careia "de ce ti-e frica nu scapi". Prin faptul ca s-a dovedit a fi unul dintre cei mai inversunati adversari ai publicarii dosarelor de la Securitate ale reprezentantilor Bisericii, episcopul vicar patriarhal Vicentiu Ploiesteanul pare ca are ceva de ascuns. El poate justifica faptul ca s-a asezat in fruntea campaniei antidosare prin pozitia sa, de secretar al sinodului, care il obliga sa ia pozitie in aceasta delicata problema. Dincolo de acest argument, ar putea exista insa si alte motive. Parte a unui lung sir de ierarhi bisericesti care au colaborat cu regimul lui Ceausescu, P.S. Vicentiu Ploiesteanu a lasat istoriei, cu ocazia celei de-a treia Adunari a Cultelor pentru Dezarmare si Pace, din septembrie 1985, citeva rinduri pe care le-ar dori, desigur, uitate: "De aici, de pe mirificele plaiuri mioritice ale Olteniei, cu o pudoare izvorita dintr-un altruism specific marilor conducatori de popoare, domnul Nicolae Ceausescu s-a manifestat si se manifesta ca una dintre personalitatile cele mai creative si dinamice, in actiunea deosebit de complexa si dificila de aparare a pacii. In urma stralucitelor sale initiative, patria si poporul nostru si-au dobindit o temeinica reputatie nationala de tara si popor care militeaza activ pentru mentinerea pacii in lume, pentru inlaturarea definitiva a pericolului unei confruntari nimicitoare". "Singura judecata sa se faca in fata unei coli albe" Dumitru Cote, preot consilier la Episcopia Greco-Catolica din Cluj-Napoca, spune ca a venit vremea in care trebuie jucat cu cartile pe masa in fata oamenilor si in fata lui Dumnezeu. "Singura judecata trebuie sa apartina preotilor colaboratori si trebuie sa aiba loc in fata unei coli albe de hirtie. Daca ar avea curajul sa treaca peste acest obstacol, ar fi reabilitati", spune preotul Cote. Acesta mai sustine ca nu are cunostinta de preoti care au colaborat cu Securitatea, dar din moment ce BOR se opune cu vehementa deconspirarii, inseamna ca se urmareste ascunderea unor adevaruri scandaloase. Preotii se tem sa faca declaratii I.B., un preot paroh ortodox la una dintre cele mai mari Parohii din Cluj-Napoca, a declarat pentru "Evenimentul zilei" ca in vremea regimului Ceausescu au existat cazuri de preoti clujeni care au colaborat cu fostele organe de securitate. "Pe unii, Securitatea ii santaja cu tot felul de lucruri, fie cu o slabiciune fata de o femeie sau diferite vicii, sau ii amenintau ca ii muta in diferite parohii de la capatul lumii. Pe altii, mai usor de cumparat, ii ajutau cu obtinerea de pasapoarte pentru a putea merge in Occident". In opinia preotului paroh, clericii care au "turnat" la Securitate, savirsind un sacrilegiu, incalcind taina sfintei spovedanii, trebuie sa aiba curajul sa recunoasca singuri acest legamint facut cu Satana. "Daca ar avea curajul sa recunoasca aceste lucruri, ar fi vazuti mai bine de credinciosi, iar gestul lor ar semana cu o lepadare de Satana". Preotul paroh sustine ca impotrivirea BOR pentru a face public numele preotilor colaboratori se reduce la un singur lucru: pierderea increderii credinciosilor in Biserica. "Adevarul va va face liberi!" Cunoscut in parohia Mitropoliei Olteniei ca unul dintre preotii cu viziuni mai largi asupra moralei crestine, parintele Viorel Dica se declara pentru publicarea listelor cu clericii "ciripitori", desi, dupa parerea sa, efectele unor asemenea dezvaluiri pot fi nefaste pentru imaginea intregii Biserici romane. "Adevarul trebuie sa iasa la iveala cu orice pret. Problema devine insa mai delicata, daca ne gindim la urmari. Romanii inca nu au capatat acea putere de selectie necesara in astfel de cazuri. Daca miine vor fi deconspirati 50, 60 de preoti, sint convins ca vom asista la o distantare masiva a credinciosilor de Biserica Ortodoxa Romana, fiindca toti slujitorii ei vor fi asimilati cu cei turnatori, care, din nefericire, cred ca au fost cam multi. S-ar zvircoli in morminte preotii care au infundat puscariile in anii comunismului, daca s-ar intimpla ca Biserica sa fie ocarita din cauza a 50, 60 de turnatori. Ei ar trebui sa tina seama de sfintele cuvinte ale Mintuitorului Evanghelie: "Adevarul va va face liber!"". Preotul Viorel Dica are 34 de ani si a studiat morala crestina in Grecia. "Daca vreun enorias m-ar arata cu degetul ca l-am turnat, m-as apuca sa vind cartofi in piata!" Parintele Ilie Popa, care slujeste intr-unul dintre cele mai frecventate locase de cult din Craiova, Biserica "Ziua Crucii", ne-a marturisit ca are o opinie despre scandalul deconspirarii fostilor informatori din rindurile BOR, dar ca, incepindu-si activitatea religioasa abia dupa 1989, nu crede ca este unul dintre cei avizati sa se exprime in aceasta privinta: "In orice caz, daca cineva m-ar acuza sau m-ar arata cu degetul cum ca l-as fi turnat, m-as dezbraca imediat de haina preoteasca si m-as apuca sa vind cartofi in piata". Pina la revolutie, parintele Ilie a fost inginer agronom, desi de mic isi dorise sa slujeasca Domnului. BOGDAN BERNEANU MIHAI SOICA "Falsificatorii de deportati" au ajuns pe mina judecatorilor Magistratii Tribunalului Militar Teritorial Bucuresti au demarat ieri procesul celor sapte functionari care au falsificat, pe banda rulanta, peste sapte mii de adeverinte de deportat. Obtinute ilegal, aceste documente le-au asigurat "beneficiarilor" dreptul la pensie si abonament pe mijloacele de transport. Prejudiciul total suferit de bugetul de stat a fost evaluat la peste 200 de miliarde de lei. In acest proces sint judecati sub acuzatia de luare de mita, fals, uz de fals si inselaciune, plut-maj. (r) Florica Iordache, fost angajat al Arhivelor Militar, si Gheorghe Loghin, fost angajat al Directiei Generale de Munca a Capitalei, ambii aflati in stare de arest preventiv. Alaturi de acestia au mai fost trimisi in judecata si Marian Calin, Mariana Bragadireanu, Aneta Mihai, Emilia si Dumitru Petru, care sint acuzati de trafic de influenta, luare de mita, inselaciune si uz de fals. Acest scandal s-a iscat anul trecut, cind directorul Directiei Generale de Munca si Protectie Sociala a constatat aparitia unui mare numar de decizii prin care se acordau drepturi banesti fostilor deportati. Ciudatenia a aparut dupa 15 martie 2000, cind Legea18/2000 a restrins sfera de aplicabilitate a Decretului-Lege 118/1990. Fiecare dintre beneficiarii adeverintelor false de deporat au primit o pensie cuprinsa intre 800.000 si 1,2 milioane de lei. Procesul va continua, la data de 1 august, prin audierea inculpatilor. VASILE SURCEL Data in urmarire generala pentru linsarea militianului Agache, Daniela Orban declara din Ungaria: "Mai bine ma sinucid decit sa ma intorc in Romania" Patru dintre cei cinci condamnati la pedepse cu inchisoarea cuprinse intre 4 si 7 ani pentru decesul prin lovituri cauzatoare de moarte a maiorului de militie Aurel Ioan Agache, cu ocazia evenimentelor din 22 decembrie 1989 la Tirgu-Secuiesc, au fost dati in urmarire generala dupa ce au fost cautati de mai multe ori si nu au fost gasiti la domiciliu, a anuntat seful Inspectoratului de Politie al Judetului (IPJ) Covasna, colonelul Constantin Scurtu. Daniela Kamilla Filip Orban, 35 de ani, Otto Paizs, 65 de ani, Anton Reiner, 55 de ani, si Janos Konrad, 34 de ani, se afla in Ungaria, unde se presupune ca au primit deja cetatenia ungara, motiv pentru care nu pot fi extradati autoritatilor romane. Cei patru au parasit Tirgu-Secuiesc dupa ce fusesera eliberati din lipsa de probe. Aflata la Budapesta, Daniela Kamilla Filip Orban a declarat in primavara anului 1999 postului de radio ungar "Kossuth" ca prefera sa se sinucida decit sa se intoarca in Romania. Singurul care a fost arestat si este tinut in arestul IPJ Covasna, urmind sa fie transferat la Penitenciarul Miercurea Ciuc (judetul Harghita), este Dezso Hejja, 54 de ani. PETER DOMOKOS Exces de zel la un sectorist din Galati Fetita de gradinita, chemata la politie sa dea cu subsemnatul O fetita de numai sase ani a fost chemata la Sectia 1 de Politie Galati pentru a da cu subsemnatul, in urma unei plingeri a unor vecini. Mama fetitei afirma ca a refuzat categoric ca fiica ei sa fie interogata, ea spunind ca fetita nu este un delincvent si ca nimeni nu are dreptul sa ii sperie copilul. Fetita se face "vinovata" de faptul ca s-a jucat sub geamul vecinilor, ca a mutat din loc niste bolovani si ca a scris cu creta rosie sau cu pixul pe casa acestora. "N-am stiut ca daca ma joc vine politia" Cameluta Tucaciuc are 30 de ani si locuieste impreuna cu sotul si fiica pe strada D. Cantemir din Galati. Marlena este fiica sotilor Tucaciuc, are sase ani si trece in grupa pregatitoare la gradinita. Luni, Cameluta Tucaciuc s-a trezit cu sectoristul la poarta, acesta spunindui ca a doua zi dimineata sa se prezinte cu fetita la sectie. "Am crezut ca nu aud bine. Nu stiam ce legatura are fetita mea cu politia, ce s-a intimplat. Cum adica sa duc copilul la sectie?! Sectoristul a spus ca trebuie neaparat sa vin la politie, pentru ca altfel nu va fi bine", povesteste femeia. "Am inteles ca familia Munteanu, care e vecina cu noi, a formulat o plingere impotriva copilului meu, ca ar fi mutat niste bolovani din loc, ca a scris cu creta sau cu pixul pe zidul casei, ca s-a jucat sub geamul lor. Dimineata, am trezit-o pe Marlena. Ea a inceput sa plinga, e un copil mai emotiv. Fata nu intelegea ce rau a facut si de ce o duc la politie. Pe drum a plins tot timpul, imi spunea ca ii este frica. Am ajuns la sectie si sectoristul a vrut sa o ia la intrebari. I-am zis ca eu sint mama ei si cu mine sa vorbeasca daca este vreo problema, nu sa-mi hartuiasca fetita. Am dus-o ca pe un infractor la sectie, de parca fata mea era un delincvent. Marlena e la gradinita, cum sa chemi un copil de gradinita la politie? Sectoristul mi-a zis sa vin a doua zi dimineata, tot cu copilul si sa fiu cooperanta ca altfel as putea avea probleme". Marlena e o fetita draguta, cu parul lung si ochii albastri. Fetita ne-a spus: "Eu m-am jucat, n-am facut nimic rau, n-am stiut ca daca ma joc vine politia. Mama m-a trezit dimineata, a zis ca mergem la politie, eu m-am speriat ca nu stiam ce am facut rau, stiu ca numai oamenii rai sint dusi la politie. La politie, m-a intrebat unde m-am jucat, eu am zis ca doar m-am jucat, n-am facut nimic rau", povesteste fetita, gata sa plinga. "Ne-a mizgalit gardul, cu visine si cu cirese" Reclamantii spun insa ca fata nu este la prima "abatere", si i-a avertizat in repetate rinduri pe parintii Marlenei. Anton Munteanu ne-a declarat: "Este foarte obraznica. Face numai prostii si numai necazuri, face cit sase copii. Asa face de mai multi ani, numai probleme, de trei ani face prostii. Nu ca a mutat doua pietre. E vorba ca a vopsit gardul, l-a mizgalit cu tot felul de prostii. Ba cu visine, ba cu cirese, stie sa mizgaleasca, ba mai face si galagie si ne deranjeaza. Asa nu se mai poate". Intre cele doua familii exista un conflict mai vechi Colonelul Luca Iamandi, comandantul Inspectoratului de Politie al Judetului Galati, ne-a declarat referitor la acest caz: "Politistii de la Sectia 1 mi-au raportat ca cel chemat la politie a fost Ion Tucaciuc, sotul Cameliei Tucaciuc. Acesta a spus ca nu vine la sectie si atunci sectoristul a invitat-o pe sotia acestuia. Nu cred sa fi fost chemata si fetita. Cele doua familii, Tucaciuc si Munteanu, au un conflict mai vechi. Pentru ca familia Munteanu nu s-a prezentat marti dimineata la sectie, sectoristul a invitat-o pe Camelia Tucaciuc a doua zi dimineata. Politistul nu a uzat de violenta verbala si nu a incalcat normele in vigoare. De altfel, pe numele copilului nu exista nici un fel de citatie, citatia a fost facuta pe numele tatalui", a declarat comandantul IPJ Galati. ALINA COMSA-DURBACA [27][pl.dll?rid=expresro] 