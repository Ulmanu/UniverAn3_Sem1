 "Academia Catavencu" dezvaluie: Ilie Sarbu si-a pirit elevii la Securitate In ultimul sau numar, saptaminalul "Academia Catavencu" dezvaluie, in pagina de investigatii, faptul ca actualul ministru al agriculturii, Ilie Sarbu, a colaborat cu Securitatea. In anii 80, in calitate de director al Seminarului Teologic Caransebes, Sarbu a trimis o reclamatie Securitatii, in care dezvaluia faptul ca printre elevi circula materiale anticomuniste. In baza acelei reclamatii s-a efectuat o minutioasa perchezitie in toata scoala. In premiera, "Evenimentul zilei" a dezvaluit ca actualul ministru al agriculturii, Ilie Sarbu, a fost preot. Ramine un mister cum, in 1991, ca preot, Ilie Sarbu a putut sa-si ia transferul la o firma comerciala, cunoscut fiind faptul ca harul preotiei nu poate fi transferat o data cu cartea de munca. De mentionat ca, la Mitropolia Banatului, Ilie Sarbu nu apare drept caterisit sau depus din treapta preotiei. Ilie Sarbu a terminat Institutul Teologic Sibiu in 1975, dupa care a lucrat ca profesor si director al Seminarului Teologic Caransebes, pina in 1981. Din acel an, Ilie Sarbu a devenit prea cucernic, imbracind rasa preoteasca si devenind consilier economic la Mitropolia Banatului, pastorita de Inalt Prea Sfintitul Nicolae Corneanu. Parintele Sarbu si-a continuat studiile teologice la Institutul Ecumenic din Geneva, Elvetia, si pe cele de limba engleza la Universitatea Birmingham, Anglia. In 1991, Prea Cucernicul a mai consiliat Mitropolia Banatului. Apoi, cinstita fata a dezbracat rasa si a purces vinjos in afaceri. Raspopitul Sarbu a infiintat grupul de firme "Fangmeier" (agricultura si morarit), iar in 1993 a intrat si in politica inscriindu-se in partidul de guvernamint, PDSR. FLORIAN BICHIR Paginile de Internet ale presedintelui Romaniei, sparte de un hacker Iliescu, luat in coarne de J. Taurasu' Pagina de Internet a presedintiei a fost sparta de un hacker care se recomanda "Taurasu'". Oricine acceseaza adresa www.presidency.ro sau www.iliescu.ro nu gaseste nici o informatie despre institutia prezidentiala, nici despre vizita sefului statului la sediul central al NATO, ci un ecran negru plin cu justificari de un verde fosforescent despre motivele gestului electronic. Hackerul plin de umor a imaginat raspunsuri la intrebarea "de ce a fost spart site-ul prezidential", date de nume celebre din toate domeniile, din toate timpurile si din toate colturile lumii. Iata citeva dintre "judecatile de valoare": PLATON: Pentru ca a mers in cautarea binelui si armoniei. ARISTOTEL: Este in natura hackerilor sa sparga pagini. KARL MARX: Avea instabilitate istorica si dialectica. MARTIN LUTHER KING: I have a dream! Vad o lume in care toti hackerii vor fi liberi sa sparga paginile fara sa fie chestionate motivele lor. MOISE: Si Dumnezeu a coborit din ceruri si a poruncit hackerului: sparge pagina! Hackerul a spart-o si toti s-au inveselit. BILL CLINTON: Hackerul n-a spart pagina. Repet, hackerul NU a spart pagina. MACHIAVELLI: Chestiunea este ca hackerul a spart pagina. Cui ii pasa de ce? Faptul de a sparge pagina justifica orice alt motiv. FREUD: Faptul ca te preocupa de ce hackerul a spart pagina scoate in evidenta nesiguranta ta sexuala. DARWIN: De-a lungul marilor perioade de timp, hackerii au fost selectionati natural si acum au o dispozitie genetica de a sparge paginile. EINSTEIN: Daca hackerul a spart pagina sau pagina s-a lasat sparta de el depinde de punctul de reper relativ. TITLU DE ZIAR NATIONAL: Criza economica constringe hackerul sa sparga pagina! ACASA MAGAZIN: Toata intimitatea hackerilor : "IMI LIPSESTE NUMAI DRAGOSTEA CA SA AM UN SUCCES TOTAL". EMIL CONSTANTINESCU: Concetateni, v-am prevenit, daca nu oprim hackerul corupt acum o sa ajunga pina la pagina de vizavi si va reduce credibilitatea tarii la parteneriatele cu Occidentul! ION ILIESCU: Pentru ca e un ...... de taranist iresponsabil! MARKO BELA: E un drept al minoritatii hackerilor. DUPA MINE: Hackerul a spart pagina pentru ca s-a putut... Si daca se poate... de ce nu? "Taurasu'" sustine ca nu are nimic personal cu Iliescu Hackerul isi ofera serviciile institutiei prezidentiale, prin spargerea adresei de Internet, el dorind sa demonstreze incapacitatea administratorului de sistem de la Cotroceni. "Un administrator de retea e un tip prea plictisit de viata, de obicei trecut de 40 de ani si care e prea ocupat cu vorbitul la telefon & stuff ca sa se mai uite la serverul lui", in timp ce hackerul se prezinta ca un tip la 20-25 de ani, "cu cinci secunde mai destept" decit administratorul de retea. "Taurasu'" explica, printr-o dedicatie speciala, ca nu poarta pica institutiei prezidentiale: "Pentru domnul Presedinte & administratia prezidentiala... nu e nimic personal, am vrut numai sa demonstrez ca oamenii care sint platiti sa faca o treaba nu o fac .... si cei care nu sint platiti o fac. Ca tot veni vorba .... am auzit ca noi, hackerii, am fi amenintati de o lege.... mi se pare cea mai mare prostie ... Romania e plina de creiere si, in loc sa le bagam in puscarii, ar fi bine sa le dam ceva de munca ..... de exemplu: firmele din America roaga hackerii sa le testeze securitatea. Unde mai pui ca, daca reusesti sa-i spargi, te alegi si cu un premiu si chiar cu dreptul de a administra serverul respectiv". Citeva dedicatii si pentru personalitati politice si mass-media romanesti "Pentru Florin Calinescu: nene, ai zis tu odata ceva de niste hoti, dar de hackeri nimik .. nu-ti cer mail-ul, ca nu cred ca folosesti calculatorul. Pentru Traian Basescu: confirm ..... iarna nu-i ca vara. Pentru Ilie Ilascu: nu te lasa, frate! Pentru C.V. Tudor: sigur nu lucrez pt. tine..... Nu uita sa-ti iei pastila!" NARCISA IORGA "Rebelii" au organizat o conferinta de presa la sediul OTV Vasile Lupu a blocat 8 miliarde de lei in conturile PNTCD Neasteptata demisie a presedintelui ales acum nici un an de catre Congresul PNTCD, Andrei Marga, a dinamitat din nou partidul. "Bomboana pe coliva" a constituit-o numirea lui Victor Ciorbea ca presedinte interimar si, poate in primul rind, decizia de convocare a Congresului Extraordinar care sa aleaga un nou presedinte in luna decembrie. Primii care au vociferat impotriva acestor masuri, Vasile Lupu, prim-vicepresedinte, si Calin Catalin Chirita, secretar general, au cazut victime ale miniei lui Ciorbea. In jurul lui Ciorbea s-a grupat o echipa alcatuita din fosti adversari infocati ai acestuia din momentul in care a parasit PNTCD. Printre acestia se numara Ion Diaconescu, Dudu Ionescu, Remus Opris, Ioan Muresan, Radu Sarbu. Ei sustin ca Lupu si Chirita au incalcat statutul PNTCD, instigind "la revolta". "Biroul de presa" al partidului este fidel noii conduceri si s-a grabit sa transmita opinia PNTCD in legatura cu ultimele luari de pozitie ale celor doi: "Sa apeleze la masura favorita a modelului lor moral si politic, Ion Iliescu: sa cheme minerii". Conferinta indezirabililor Cei doi n-au chemat minerii, ci presa. Cum sediul PNTCD a devenit "zona interzisa" pentru ei, Lupu si Chirita au sustinut ieri o conferinta de presa la sediul controversatei televiziuni OTV. Lupu a venit cu dovada ca nu si-a dat demisia din PNTCD. El fusese acuzat ca, dupa ce a parasit sediul PNTCD in ziua numirii lui Ciorbea, a luat cu el si inregistrarea sedintei in care si-a anuntat demisia. Ca dovada ca nu si-a dat demisia, Lupu a adus procesul-verbal al acelei sedinte, care cuprinde si momentul votarii pentru noua presedintie PNTCD. "Pai cum au demisionat eu cind, dupa plecarea mea de la sedinta, ei au facut niste buletine de vot pe care au scris doua nume: Vasile Lupu si Victor Ciorbea. Daca demisonasem, mai scriau si numele meu? Ca ce chestie?", pledeaza Lupu. In plus, el ne-a mai declarat ca si-a pus amenintarea in practica si a blocat conturile PNTCD. "Am facut cerere la BRD si am blocat conturile partidului, de vreo 8 miliarde de lei". Ramine de vazut cite filiale sint alaturi de cei doi, simbata urmind ca Delegatia Permanenta sa decida atit asupra datei la care va fi convocat Congresul Extraordinar, cit si asupra unor eventuale excluderi din PNTCD. Surse taraniste ne-au declarat ca, "probabil, Lupu va fi iertat, pentru unele merite incontestabile pe care le are, cu care PNTCD s-a mindrit in campania electorala. Nu cred ca de aceeasi clementa va avea parte Chirita, macar si pentru a da un exemplu". Cum a ajuns Ciorbea presedinte interimar PNTCD, in interiorul partidului circula o noua varianta: cu sprijinul omologilor englezi si nemti din partidul Popular European, "care l-au preferat pe Ciorbea pentru ca a fost debarcat din fruntea guvernului nu din incompetenta, ci din cauza orgoliului lui Radu Vasile, personaj care din multe motive nu era pe placul lor. In plus, asupra lui Ciorbea nu a planat niciodata vreo suspiciune de coruptie, fiind cunoscut drept "curat"", mai spun surse PNTCD. Ca de obicei, lupta in PNTCD continua. CRISTINA SOFRONIE PNTCD Bihor risca sa se faca tandari Ioan Muresan, vicepresedintele PNTCD, este asteptat in aceste zile sa calce la Oradea. Conform unor surse din cadrul formatiunii, fostul lider taranist urmareste sa-l reinstaleze la cirma organizatiei Bihor pe nimeni altul decit pe fostul presedinte de filiala, Nistor Badiceanu. Acesta a demisionat, in urma cu aproximativ jumatate de an, la presiunea colegilor de partid. Practic, el a fost scos in huiduieli din sediul PNTCD Bihor. Conform unui fax venit de la Bucuresti, comitetele interimare de conducere, validate de fosta putere, sint suspendate. Mai mult, oamenii lui Ciorbea au amenintat ca acele organisme de conducere care se declara pentru organizarea unui Congres inainte de 14 decembrie sint dizolvate. PNTCD Bihor, in urma intrunirii Biroului Judetean, a decis, alaturi de inca 22 de filiale, ca forul suprem al partidului trebuie sa se intruneasca luna viitoare. Singurul membru al Biroului judetean care s-a opus acestui punct de vedere si care il recunoaste pe Victor Ciorbea presedinte este Constantin Jurca, viceprimarul Oradei. Constantin Jurca nu exclude posibilitatea revenirii lui Badiceanu la conducere. "Mai important pentru Bihor nu este cine conduce partidul la Bucuresti, ci sa existe unitate. Chiar unitate in diversitate, important fiind ca minoritatea sa se supuna majoritatii, ca in orice democratie", spune Constantin Jurca. In acest timp, liderul PNTCD Bihor, Lucian Silaghi iti vede de treaba. Fostul prefect Silaghi spune ca in cazul in care conducerea formatiunii va fi inlocuita in aceasta maniera nu va preda nici stampila si nici cheile de la sediul partidului. MIRUNA IONESCU Madalin Voicu, aniversare cu pulpa de miel flambata Madalin Voicu a implinit marti 49 de ani, ocazie cu care a organizat pentru prieteni o mica petrecere la barul-restaurant Don Taco, din Bucuresti. Printre invitati s-au numarat consilierul presedintelui Iliescu, Gheorghe Raducan, Danut Udila, Gino Iorgulescu, presedintele Partidei Rromilor, Nicolae Hodin, secretarul de stat Marian Opran, Marin Petrache Pechea, care este si proprietarul restaurantului, si Florin Calinescu. In total au fost peste 60 de invitati, dintre care nu au lipsit membrii familiei lui Madalin Voicu, mama, sotia si copiii. Surpriza din meniu a constituit-o pulpa de miel flambata, pe care a prezentat-o chiar Marin Petrache Pechea. Dintre toti, s-a remarcat in mod deosebit Florin Calinescu, mult mai destins de cind nu mai are emisiuni zilnice si audienta, venit in sandale si bermude, ca la strand. Un Florin Calinescu care s-a ascuns in momentul in care a vazut o camera de luat vederi de la TVR, camera in spatele careia se afla Gianina Corondan, special invitata sa prezinte evenimentul in emisiunea sa mondena de simbata. LUCIAN PURCAREANU [13][pl.dll?rid=expresro] 