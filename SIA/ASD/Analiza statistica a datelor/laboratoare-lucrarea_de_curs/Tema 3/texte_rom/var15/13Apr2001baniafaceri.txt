 BNR nu vrea sa "eutanasieze" BTR Surse oficiale din cadrul Bancii Turco-Romane (BTR) au recunoscut miercuri, pentru prima oara de la declansarea crizei financiare, in noiembrie 2000, ca banca are un bilant dezastruos, inregistrind datorii totale de 40,6 milioane dolari (n.r. - din care 11,5 milioane dolari reprezinta depozite constituite de persoane fizice), capitaluri proprii negative de 6,7 milioane dolari si pasive totale de 33,9 milioane dolari. Tot miercuri, actionarii BTR au decis sa nu aprobe descarcarea de gestiune a administratorilor care sint cercetati de politia romana si au anuntat ca se vor constitui parte civila in procesele care vor fi intentate acestora. Desi intrarea BTR in incapacitate de plata a survenit dupa ce actionarul majoritar Bayindir Holding nu i-a mai rambursat depozite colaterale de 55 milioane dolari constituite in favoarea sa la diverse institutii financiare straine, actionarii bancii au respins propunerea ca grupul turc sa fie actionat in judecata. Ieri, Banca Nationala a Romaniei (BNR) ar fi trebuit sa primeasca de la Bayindir Holding un raport privind continuarea activitatii BTR, urmind ca saptamina viitoare banca centrala sa decida daca BTR isi va continua activitatea sau va fi declarata in faliment. Surse guvernamentale ne-au declarat ca "BNR nu va declara falimentul BTR pentru a nu crea o noua criza in sistemul bancar autohton". Acestea au adaugat ca "este mai bine pentru toata lumea ca BTR sa fie lasata sa moara treptat, precum o luminare care se stinge singura, fara tam-tam". In privinta angajamentului grupului Bayindir de a depune la BNR raportul privind continuarea activitatii BTR, ieri domnea secretomania. Contactati telefonic, atit oficiali ai BTR, cit si ai BNR s-au ferit sa confirme sau sa infirme daca raportul Bayindir a fost depus. Adrian Vasilescu, consilier al guvernatorului BNR, ne-a declarat ca "pot afla in 10 minute daca raportul Bayindir a fost depus, dar chiar daca aflu ceva nu va pot spune nimic". OVIDIU ZARA "Fotocofetarii" au gasit reteta succesului: Poza dulce mult aduce O modalitate cu mari sanse de reusita in afaceri ar fi gasirea unui segment de piata neacoperit. Cristina Neagu si asociatul sau Cristian Vlad - ea psihopedagog, el inginer electronist - s-au gindit sa faca fotografii... bune de mincat! Asa au aparut torturile cu imagini comestibile si a luat nastere laboratorul de cofetarie Photo Cake din Bucuresti. Natalia Oreiro si-a mincat chipul ornat cu frisca Cei doi intreprinzatori au pus pe picioare afacerea vara trecuta. Cu 50.000 de dolari pusi deoparte din alte afaceri, Cristian si Cristina au cumparat un aparat special (scanner) pentru copierea imaginilor cu care urmau sa fie garnisite torturile, au amenajat un laborator de cofetarie si un magazin de desfacere. Problema era cum sa transpuna imaginea adusa de client intr-o forma comestibila, care sa poata fi aplicata pe un tort. Trebuia preparat un gel alimentar iar cel care s-a ocupat de reteta a fost Octavian Serbanescu - cercetator la Institutul de Chimie Alimentara. "Cercetarile au durat 6 luni. Primele imagini pe care le-am facut au fost destul de nereusite. Culorile se amestecau si imaginea nu raminea clara decit o scurta perioada de timp. Am lucrat mai departe pina am gasit un tip de gel, perfect comestibil, care nu mai permitea difuzarea imaginii pe suprafata tortului. Oricum, reteta poate fi imbunatatita. Chiar acum lucrez ca sa pot conserva fotografia pina la o luna". Ideea a prins pe piata si au aparut primii clienti. Cristina Neagu a facut torturi cu imaginea Andreei Raducan, si chiar Natalia Oreiro a avut ocazia sa se infrupte din propriul chip construit in jeleu frumos colorat. Incet, incet, comenzile s-au inmultit si, in perioadele cu nunti multe, "laboratorul vinde zilnic pina la o suta de torturi cu poze bune de mincat". Imaginea comestibila costa intre 150.000 si 250.000 lei Poza de pe tort e gata in maximum 24 de ore si se realizeaza pe baza unei fotografii sau a unei imagini in format electronic, stocata pe discheta. Clientul plateste tortul la kilogram, iar pentru aplicarea imaginii comestibile se adauga o taxa de 150.000 lei, in cazul torturilor de 3-4 kilograme, si de 250.000 de lei pentru cele mai mari. "E mai rau ca la o centrala nucleara", ne-a declarat Cristina Neagu, explicind cit de greu a gasit furnizori care sa asigure calitatea optima a produselor de cofetarie. Clientii pot solicita nu doar fotografii, ci chiar scene de film care sa fie ilustrate pe frisca sau ciocolata. Mai mult, pe baza unui contract de colaborare cu o firma specializata, angajatii laboratorului de cofetarie merg la nunti, fotografiaza mirele si mireasa in biserica, iar in seara nuntii insurateii primesc tortul cu imaginea lor. Poza poate fi pastrata si e buna de mincat cel mult o saptamina. Cei 11 angajati ai Photo Cake, inclusiv patronii, asigura chiar si livrari la domiciliu. Cei care au computer isi pot face comenzile pe e-maill. Ca planuri de viitor firma se gindeste ca ar putea colabora cu alte cofetarii sau laboratoare din tara cu conditia ca vinzarile sa fie facute sub licenta Photo Cake. GABRIELA TINTEANU SIF-urile se pun de-a curmezisul privatizarii Bancii Agricole Autoritatea pentru Privatizare si Administrarea Participatiilor Statului (APAPS) a anuntat ieri ca ministrul Ovidiu Musetescu a semnat cu Fondul Romano-American pentru Investitii (FRAI) si Raiffeisen Zentralbank Austria un "acord tehnic referitor la contractul de vinzare-cumparare a Bancii Agricole". APAPS a precizat ca semnarea contractului de vinzare-cumparare a Bancii Agricole va avea loc joia viitoare, iar o zi mai tirziu acesta va fi ratificat la Palatul Victoria, in prezenta premierului Adrian Nastase. Desi oficialii APAPS s-au ferit ieri sa dezvaluie "ecuatia" privatizarii Bancii Agricole, suma finala pentru care ar putea fi semnat contractul de vinzare-cumparare cu FRAI si Raiffeisen Zentralbank Austria este de 50 milioane dolari. Intelegerea prevede ca 15 milioane dolari vor fi achitati de catre cumparatori imediat dupa ratificarea de catre guvern a contractului de vinzare-cumparare, iar 35 milioane dolari reprezinta investitii asumate intr-o perioada de trei ani. De remarcat faptul ca Societatile de Investitii Financiare (Oltenia, Muntenia, Banat-Crisana, Transilvania si Moldova) - care detin impreuna peste 25,71% din capitalul social al Bancii Agricole - au anuntat ca vor contesta in instanta procesul de privatizare, pe motiv ca in calitate de actionari au suportat pierderile generate printr-o proasta administrare in momentul in care guvernul a aprobat reducerea capitalului social al bancii. OVIDIU ZARA, GABRIELA TINTEANU Anul trecut, Construirea vilelor a "umflat" productia de ciment Chiar in conditiile celei mai mari inflatii din Europa, Lafarge Romcim Romania a obtinut anul trecut un profit net de 328,9 miliarde de lei conform normelor de contabilitate romaneasca. Un alt fapt interesant relevat de Frederic Fleuret, presedintele companiei, este faptul ca piata cimentului in Romania este cea mai putin dezvoltata din intreaga Europa. Si totusi... anul 2000 a insemnat o crestere a pietei interne a cimentului cu 9a. Conform declaratiei presedintelui companiei Lafarge Romcim, la baza acestei cresteri se regaseste constructia vilelor particulare si a cladirilor pentru birouri de firme, activitate care a cunoscut, anul trecut, o dinamica deosebita. (G.T.) [13][pl.dll?rid=expresro] 