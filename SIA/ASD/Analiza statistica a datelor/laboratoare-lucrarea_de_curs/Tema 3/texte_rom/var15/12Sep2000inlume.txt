 Fetita lui David Bowie a primit botezul fotografilor Revista "Hello" a reusit - in exclusivitate - sa-si "vire" aparatul de fotografiat in cuibul Bowie-Iman din Manhattan, pentru prima oara de la nasterea copilului celor doua vedete. Bineinteles, cea vinata a fost fetita cuplului, Alexandria Zahra. Proaspatul tatic, 53 de ani, a declarat ca nasterea Alexandriei l-a lasat, literalmente, fara grai. Unde mai pui ca Bowie insusi a taiat cordonul ombilical al fetitei, experienta care, spune rocker-ul, i-a schimbat viata si l-a facut sa-si reordoneze prioritatile. Astfel, David a lasat balta toate turneele programate in favoarea pregatirilor pentru bebe. David, care mai are un baiat "n v"rsta de 28 de ani, a declarat ca Alexandria nu va avea in coada celebrul Bowie, el optind pentru adevaratul sau nume de familie: Jones. (R.M.) Papa a pierdut lupta cu Diavolul Satan a invins la Vatican! Papa Ioan Paul al II-lea a esuat lamentabil intr-o tentativa de exorcizare a unei fete care incepuse sa "strige insulte cu o voce cavernoasa" in timpul unei audiente in cetatea Vaticanului, relateaza in editia sa de ieri cotidianul britanic "The Daily Telegraph", citind un articol despre un incident petrecut in cursul saptaminii trecute, publicat duminica in ziarul "Il Messaggero". Potrivit aceleiasi surse, eforturile Suveranului Pontif si ale principalului "terminator de diavoli" al acestuia, parintele Gabriele Amorth, tinara a ramas "posedata". Vocea diavolului a continuat sa "rida batjocoritor dinlauntrul ei", scrie "Il Messaggero", intr-un articol intitulat "Diavolul s-a dus la Vatican". A treia incercare de exorcizare oficiata de Sfintul Parinte Desi conducerea Cetatii Sfinte a intentionat sa pastreze sub tacere acest sumbru incident, parintele Amorth a povestit presei de ratarea tentativei de exorcizare oficiata de Papa, a treia din cei 22 de ani de cind se afla in fruntea Bisericii Catolice. Ziarul italian mai mentioneaza ca desi au mai fost si alte cazuri de persoane posedate in incinta Vaticanului, incidentul de saptamina trecuta a fost "spectaculos" pentru ca "Satana si-a aratat muschii" in cadrul unei sfidari fara precedent. Scena s-a produs miercurea trecuta, in timpul audientei generale acordate de Papa in Piata Sfintul Petru, in mijlocul unei multimi de oameni. Pe fondul unui murmur general, slab in intensitate, brusc, o fata de 19 ani, a carei identitate nu a fost data publicitatii, a inceput sa urle "cu o voce cavernoasa, ca si cum ar fi avut un acces de furie". Sapte ani posedata de diavol Inconjurata rapid de garzile Vaticanului, tinara a dat dovada de o "forta supraomeneasca", reusind sa se debaraseze de gardieni cu o singura impinsatura. Episcopul Gianni Danzi, secretarul general al cetatii Vaticanului, a intervenit si a incercat s-o calmeze, aratindu-i crucifixul. Dar fata a inceput "sa il insulte, strigind fraze dezlinate si vorbind in limbi necunoscute". Episcopul Danzi l-a informat degraba pe secretarul personal al Papei, monseniorul Stanislao Dziwisz, care i-a relatat suveranului Pontif. Sfintul Parinte s-a urcat iute in "papamobil", cu care a traversat piata pina in fata tinerei, pe care a incercat s-o exorcizeze si in compania careia a stat o jumatate de ora. Papa s-a rugat pentru ea si a asigurat-o ca va tine a doua zi o slujba menita a "o mintui". Dar interventia lui Ioan Paul al II-lea nu a avut decit un efect temporar asupra fetei, despre care se spune ca ar fi "posedata de la virsta de 12 ani", ca urmare a unui blestem aruncat de cineva care ii uraste parintii. Tinara fusese adusa de mama si tatal ei in audienta la Vatican in speranta ca binecuvintarea Papei ii va fi intrucitva de folos. Parintele Amorth continua sa sustina ca Vaticanul incercase sa musamalizeze incidentul. "Am exorcizat aceeasi fata (cu o zi inaintea Papei) impreuna cu un alt exorcist, parintele Giancarlo Gramolazzo. Este o tinara splendida in ce priveste puritatea si bunatatea. Cazul de posedare a ei de catre diavol este teribil. E miscator pina la mila sa o vezi cit sufera, toata ghemuita si contractata", a declarat parintele Amorth. CONSTANTIN VLAD Sezonul electoral din Balcani a pasit cu stinga! In Macedonia, fostii comunisti revin in forta In deschiderea sezonului electoral din tarile balcanice, opozitia din Macedonia, condusa de Uniunea Social-Democratica (SDSM, fostii comunisti), a inregistrat un rezultat neasteptat in alegerile locale desfasurate duminica, obtinind mai multe voturi decit anticipau sondajele preelectorale, dar nu suficiente pentru a constringe coalitia de dreapta aflata la putere sa organizeze alegeri anticipate, relateaza AFP. Puterea a inregistrat la rindul ei un succes in ceea ce priveste organizarea scrutinului, fara fraude si violenta generalizata, asa cum s-a intimplat la alegerile prezidentiale de anul trecut. Cu toata buna desfasurare a scrutinului, partidul etnicilor albanezi din aceasta republica refuza sa recunoasca rezultatul alegerilor, afirmind ca sustinatorii actualei puteri au intimidat electoratul. Puterea si opozitia isi disputa victoria in lipsa rezultatelor oficiale La sediul coalitiei opozitiei, SDSM estima ieri, in lipsa oricarui rezultat oficial, ca a cistigat alegerile in 70 la suta din circumscriptii. SDSM a revendicat 16 primarii deja cistigate dintr-un total de 124, liderul acestei formatiuni politice, Branko Crvenkovski, declarind ca "poporul a votat pentru schimbarea actualei puteri". Organizatia Revolutionara Interna din Macedonia-Partidul Democratic pentru Unitate Nationala Macedoneana (VMRO-DPMNE), la putere, afirma la rindul sau ca a cistigat deja 21 de primarii, iar Partidul Democratic al Albanezilor (parlamentar) sustine ca ar fi cistigat 11 locuri. Slobodan Casule, purtator de cuvint al VMRO-DPMNE, a declarat ca dupa numararea a aproximativ jumatate din buletine, coalitia guvernamentala a obtinut 43 la suta din voturi, iar opozitia 38. CAMELIA MUNTEAN Romanii, majoritari in "coalitia imigrantilor" Politia slovena in colaborare cu cea italiana a arestat in acest weekend 48 de imigranti clandestini, dintre care 27 de cetateni romani, la granita dintre Slovenia si Italia, relateaza AFP. Politia italiana de frontiera i-a interpelat pe cei 27 de romani in apropierea orasului italian Gorizia. Frontiera dintre Slovenia si Italia a devenit locul preferat de trecere pentru imigrantii clandestini care vor sa ajunga in Europa occidentala. De asemenea, Slovenia si Croatia au fost confruntate cu un aflux crescind de imigranti, in cursul primelor opt luni ale acestui an fiind depistati de catre autoritatile croate aproximativ 11.500 de clandestini, din care 3.640 de romani. ( C.M.) Flash Telebiserica, la moda in Brazilia Televiziunea braziliana s-a transformat intr-un fel de biserica electronica, in prezent catolicii si evanghelistii din aceasta tara dispunind de 18 emisiuni de saptamina consacrate acestor religii, a anuntat presa locala citata de AFP. In cele 82 de ore de emisiuni religioase saptaminale, credinciosii pot viziona slujbe, rugaciuni, predici si sedinte de exorcism. Punctele comune ale acestor emisiuni produse de cele doua culte sint improvizatia si tehnica slaba. Acestea se difuzeaza intre 5 si 8 dimineata. Toate aceste motive determina ca aceste emisiuni sa aiba o cota de audienta de cel mult doi la suta, in timp ce meciurile de fotbal se bucura de atentia a 30 la suta din telespectatori. (C.M.) ONU vrea contact cu extraterestrii Organizatia Natiunilor Unite intentioneaza sa construiasca un radiotelescop gigantic, menit sa cerceteze peste un milion de stele in cautarea unor forme de viata inteligenta. Complexul, botezat Square Kilometre Array (SKA - antena de un kilometru patrat), va fi cel mai sensibil instrument de acest gen si va costa aproximativ un miliard de dolari. Acordul de construire a telescopului a fost semnat luna trecuta in cadrul unei sedinte a Uniunii Astronomice Internationale, desfasurata in Manchester, Marea Britanie. Oamenii de stiinta trebuie ca in urmatorii citiva ani sa dezvolte tehnologia necesara realizarii proiectului, ce urmeaza a fi finalizat aproximativ in anul 2015. ( C.V.) Acarul Paun, in varianta poloneza Doua persoane au murit si sapte au fost ranite in urma unui accident de tren care a avut loc in noaptea de duminica spre luni la Zurawica (sud-estul Poloniei), pentru ca acarii erau beti, a anuntat luni politia locala, citata de AFP. Potrivit lui Andrzej Zurkowski, purtatorul de cuvint al cailor ferate poloneze, un tren regional care circula pe ruta Przemysl-Rzeszow a lovit in plin un tren de marfa care circula pe aceeasi linie. Doi soldati care se aflau in tren au murit pe loc. Politia a arestat doi acari care ar fi trebuit sa aiba grija de schimbarea macazului. Potrivit analizelor efectuate, alcoolemia acestora era de 2,06, respectiv 1,49 grame la mie. Un alt acar a fugit la aparitia politiei. (C.M.) Babuta si pisicuta: "Ajutati-ne!" O batrinica ucraineanca cerseste ceva bani sau de-ale gurii pentru ea si pentru pisica ei in centrul capitalei Kiev. Pe cutia in care babuta tine pisicuta este scris un anunt care inmoaie inima prea putinilor trecatori: "Ajutati-ne!". In Ucraina, ca si in alte tari est-europene, stagnarea economica a afectat in cea mai mare masura pensionarii. Valoarea pensiei medii in Ucraina este de aproximativ 10 dolari (230.000 lei), cu mult sub necesarul minim. Astfel, pensionarii care nu reusesc sa "se descurce", prestind o munca aducatoare de venituri suplimentare, se vad nevoiti sa recurga la cersit. (M.S.) Rascoala anti-Robot in Filipine Mai mult de zece membri ai gruparii extremiste Abu Sayyaf din Filipine au fost ucisi in timpul confruntarilor dintre factiunile rivale, iscate din cauza neintelegerilor legate de rascumpararile platite pentru eliberarea a patru ostatici europeni in sudul tarii, au declarat duminica surse apropiate negociatorilor guvernamentali, citate de AFP. Liderii gruparii Abu Sayyaf, Galib Andang, numit "Comandantul Robot", si Mujib Susukan si-au ingropat duminica la prinz mortii si au tinut o reuniune legata de discutarea unei eventuale revanse. Oamenii lui Robot si Susukan au fost atacati de bande rivale simbata, in timp ce se pregateau sa elibereze patru ostatici, un german, un francez si doi finlandezi, detinuti de 140 de zile. - Filipinezii nu violeaza neveste Fostul ostatic german Marc Wallert a afirmat ca a salvat de la viol o tinara de origine franco-libaneza, Marie Moarbes, prezentindu-se drept sotul acesteia, pe vremea detentiei tinerei la grupul Abu Sayyaf in insula Jolo. "Dupa ce rebelii ne-au rapit de la Sipadan, ne-au transportat cu un vas rapid, timp in care o hartuiau pe tinara mingiindu-i fesele si punindu-i mina pe coapse", a povestit Wallert. Unul dintre rapitori a intrebat cine cu cine este casatorit, si cum frantuzoaica si germanul erau singurii celibatari, barbatul a luat fata de mina si le-a spus ca este logodnica lui. "Dupa aceasta au lasat-o pe Maria in pace, pentru ca sint musulmani si respecta casatoria", a mai adaugat Wallert. - Noua luare de ostatici in Malaysia Banda armata, care a atacat dintr-o vedeta rapida o statiune turistica din estul Malaysiei, a luat ostatici trei localnici, dupa care s-a indreptat spre insulele Tawi-Tawi, din sudul Filipinelor, relateaza AFP. Vicepremierul malaysian Abdullah Ahmad Badawi a confirmat la rindul sau ca trei membri ai personalului malaysian de la un centru de sporturi nautice au fost luati ostatici.(C.M.) Romanca Ruseva, prinsa la Ruse cu aur la murat Vamesii bulgari de la Ruse au descoperit 1,2 kilograme de bijuterii din aur ascunse de o romanca in borcane cu zarzavat, a anuntat cotidianul bulgar "Standart", citat de Mediafax. Maria Ruseva, 40 de ani, se intorcea din Turcia la bordul unui autocar. La iesirea din Bulgaria, Ruseva a incercat sa scoata ilegal din aceasta tara bijuteriile cumparate din Turcia. Potrivit vamesilor bulgari, valoarea bijuteriilor se ridica la 20.000 de marci. Marfa romancei a fost confiscata, femeia fiind amendata pentru incalcarea regimului vamal al Bulgariei.(C.M.) Permis pentru pistol cu apa Copiii din Noua Zeelanda sint nevoiti sa obtina permise pentru a putea sa se joace cu o pusca sau un pistol special concepute pentru ei, scrie "The Daily Telegraph". Initiativa a fost intiia oara implementata la o gradinita din orasul Nelson, dar s-a raspindit rapid si acum este aplicata in aproape intreaga tara. Copiii trebuie sa invete citeva reguli si sa completeze un chestionar pentru a putea intra in posesia unei arme de jucarie. In plus, ei trebuie sa poarte permisul asupra lor, riscind sa piarda "arma" in caz ca incalca vreuna dintre reguli - prima fiind aceea ca nu trebuie sa indrepte arma catre vreo alta persoana. Solicitantii mai trebuie sa motiveze bine cererea de permis pentru ca, daca spun ca vor sa se joace "de-a hotii si vardistii", li se spune sa ia aminte in jur, intrucit politistii neozeelandezi umbla pe strada neinarmati. Desi nu este institutionalizata, aceasta practica este aprobata tacit de catre autoritati. (C.V.) Palestina se amina Organizatia pentru Eliberarea Palestinei (OEP) a dat inapoi duminica, revenind asupra deciziei de a proclama statul palestinian pe 13 septembrie, dar aceasta amenintare ramine suspendata precum sabia lui Damocles deasupra unui proces de pace muribund, noteaza agentiile de presa internationale. Decizia luata de Consiliul Central al OEP (CCOEP) este departe de a fi o surpriza daca se are in vedere presiunile la care au fost supusi liderii palestinieni in general si presedintele Autoritatii Palestiniene, Yasser Arafat, in principal, de catre Israel si SUA. De altfel, intentia palestinienilor de a proclama un stat independent nu a primit nici un fel de sustinere pe plan international. OEP "recunoaste ca problema unui statut permanent pentru Cisiordania si Gaza trebuie sa fie rezolvata prin negocieri si lasa cale deschisa pentru ca acest lucru sa se intimple", a comentat un responsabil american care a dorit sa-si pastreze anonimatul. Arafat a anuntat simbata ca a acceptat sa continue negocierile cu Israelul in jurul datei de 13 septembrie, sfirsitul perioadei interimare si data limita pe care a fixat-o premierul israelian Ehud Barak cu mai mult de un an in urma pentru a incheia acordul de pace si a pune capat conflictului. Palestinienii au renuntat la fixarea unei date limita pentru proclamarea statului independent Lipsa unei noi date ferme pentru declararea statului palestinian independent demonstreaza ca palestinienii, inspaimintati de aventurile neplacute pe care le-ar fi putut avea, au vrut sa evite sa cada in aceeasi capcana si sa se lege de miini a doua oara. OEP s-a marginit doar la a anunta data unei noi reuniuni a Consiliului Central, pina in 15 noiembrie, fara a preciza daca aceasta va fi data declararii unilaterale a suveranitatii in caz de esec al negocierilor. "Data independentei este acum deschisa si acesta este pericolul", a declarat un membru al Frontului Democratic pentru Eliberarea Palestinei, Tayssir Khaled, adaugind ca aceasta "ii da ocazia lui Barak si guvernului american sa piarda timp suplimentar cu negocieri inutile". Decizia luata de CCOEP, adoptata cu 58 de voturi, fata de 15 impotriva, la capatul a doua zile de dezbateri, a fost imediat salutata de SUA si Israel. In paralel, forurile conducatoare ale OEP au lucrat si la redactarea unei Constitutii si a unei legi de organizare a alegerilor locale, legislative si prezidentiale, cit si la o cerere oficiala pentru a deveni membru al ONU, venita din partea noului stat. Israelul le ofera palestinienilor "autonomie functionala" pe Esplanada Moscheelor din Ierusalim Ministrul israelian de externe, Shlomo Ben Ami, a propus luni o "autonomie functionala" palestinienilor asupra locurilor sfinte ale Islamului din Esplanada Moscheelor, relateaza AFP. "Sintem gata sa garantam palestinienilor autonomia functionala totala asupra locurilor sfinte ale Islamului din Ierusalim, cu toate simbolurile pe care acest lucru le presupune", a declarat Ben Ami la postul de radio national. El a mai precizat ca Israelul nu va renunta vreodata la locurile sale sfinte. "Sintem foarte aproape de ora adevarului, dar nu vrem un acord cu orice pret", a adaugat el, salutind decizia CCOEP de a amina proclamarea unilaterala a statului suveran. El a respins insa o propunere venita din partea Palestinei, care doreste suveranitate islamica asupra Esplanadei Moscheelor. CAMELIA MUNTEAN Razboiul afiselor sufoca Belgradul Cu doar doua saptamini inainte de alegerile prezidentiale si legislative din Iugoslavia, programate pentru 24 septembrie, razboiul afiselor si inscriptiilor electorale intre partidele aflate la putere si cele din opozitie a atins apogeul, la o luna dupa declansare, o data cu pornirea campaniei electorale, transmit agentiile internationale de presa. Razboiul afiselor electorale se duce cu predilectie noaptea, cind sute de militanti ai partidelor aflate in competitie iau cu asalt zidurile nu numai pentru a lipi postere cu candidatii lor, dar si pentru a acoperi astfel afisele rivalilor. Principalele afise electorale au aparut in urma cu patru saptamini, apartinind Stingii Iugoslave, partidul Mirei Markovici, sotia liderului de la Belgrad, care cuprinde un slogan ingenios bazat pe un joc de cuvinte - "Slobo - da", pentru ca "sloboda" inseamna libertate. Partidul Socialist, al lui Slobodan Milosevici, pe de alta parte, si-a inceput campania cu portretul acestuia si cu inscriptia simpla "Pentru Iugoslavia". Miscarea Sirba pentru Reinnoire, a primarului Belgradului, Vojislav Mihailovici, din opozitie, foloseste sloganul "Omul nostru", in timp ce pe posterele Opozitiei Democratice din Serbia apar ochii candidatului Vojislav Kostunica, impreuna cu mesajul "Cine este unicul care poate sa va priveasca in ochi? Kostunica!" Aceste afise rezista insa doar citeva ore pe zidurile orasului dupa lipire, deoarece sint imediat acoperite cu desene sau mizgaleli ostile. Astfel, mesajul Opozitiei Democratice din Serbia, "Pentru a munci si a cistiga bani", s-a transformat in "Pentru a munci, a trada si a cistiga bani", iar cuvintele "Slugile NATO", "asortate" cu zvastici, sint folosite cel mai des pentru a acoperi posterele opozitiei. Milosevici pierde in sondaje Principalul reprezentant al opozitiei din Iugoslavia, Vojislav Kostunica, se afla pe primul loc in sondajele referitoare la alegerile generale din aceasta tara, indica un sondaj apartinind agentiei independente Beta. Ales sa candideze pentru postul de presedinte de catre 18 partide reunite in cadrul coalitiei "Opozitia Democratica din Serbia" (DOS), Kostunica este creditat cu 45,1 la suta din intentiile de vot, fata de 38,3 procente cit ar obtine Slobodan Milosevici. In cazul in care va avea loc un al doilea tur pentru alegerile prezidentiale, candidatul opozitiei ar urma sa cistige cu 56,6 procente. Cinci din cele sapte milioane de alegatori din Iugoslavia sint decisi sa se prezinte la urne. In ceea ce priveste scrutinul legislativ, se estimeaza ca DOS ar putea fi votata in proportie de 41 la suta, fata de 38 pentru coalitia la putere. CAMELIA MUNTEAN ISABELLA ALEXANDRESCU Potrivit prestigioasei publicatii "The Moscow Times", Vladimir Putin a ajuns presedinte printr-o uriasa frauda electorala Buletine de vot arse, alegatori hartuiti si liste de alegatori inventate sint doar citeva dintre elementele fraudei masive pe baza careia presedintele Vladimir Putin a iesit cistigator in alegerile prezidentiale din martie, sustine cotidianul rus de limba engleza "The Moscow Times". Potrivit publicatiei britanice "The Independent", ziaristii rusi au cules suficiente dovezi care pun la indoiala legitimitatea votului care l-a adus pe Putin, un obscur ofiter KGB, in virful piramidei puterii din Federatia Rusa. Alegatorii de pe terasa blocului Una dintre "dovezi" ar fi ca observatorii Organizatiei pentru Securitate si Cooperare in Europa (OSCE), desi gasesc procesul electoral in ansamblu "democratic si un pas inainte pentru Rusia", vorbesc de abuzuri. Desfasurata pe o perioada de sase luni, ancheta ziarului moscovit este cea mai bine documentata, mai importanta si mai dura critica a alegerilor din 26 martie. Descoperirea cea mai socanta a reprezentat-o diferenta de 1,3 milioane de noi votanti aparuta de la alegerile parlamentare din 19 decembrie 1999 pina la cele prezidentiale, putin peste trei luni mai tirziu. Acestia nu erau "suflete moarte", precum cele descrise in romanul omonim al lui Nikolai Gogol, ci "suflete noi", carora li s-a dat drept de vot. Adica nu numai copii prezentati drept adulti, dar coruptia unor oficiali a mers pina la a adauga etaje suplimentare, fictive, mai multor blocuri, toti acesti "locatari" votind pentru Putin. Voturile pro-Ziuganov au fost puse pe foc Ziarul nu ia in considerare manipularea presei care a prezentat opozitia (comunista) in cele mai defavorabile ipostaze si l-a prezentat pe Putin drept singurul candidat viabil. Publicatia s-a concentrat doar pe cazurile de sefi care-si obligau angajatii sa voteze pentru actualul presedinte, sub amenintarea cu concedierea, si pe cele care au implicat autoritati electorale in "corijarea" rezultatelor inacceptabile. Un militian intervievat de "The Moscow Times" a declarat ca a vazut oficiali guvernamentali arzind saci cu voturi acordate candidatului comunist Ghenadi Ziuganov. In provincie si in republicile federale ruse s-au inregistrat multe situatii "curioase". Spre exemplu, in Daghestan, Baskortostan si Tatarstan, populatia a votat in masa pentru Putin, desi conducerea acestor regiuni, aleasa la rindul ei prin vot liber exprimat, este de sorginte comunista. In Cecenia, se afirma oficial, 50,63 la suta dintr-o populatie, ale carei vieti si case au fost distruse de trupele ruse, ar fi votat pentru Putin. Putin ar fi cistigat si fara frauda, dar abia in turul doi "Frauda a fost departe de a fi nesemnificativa. Dat fiind cit de strins a fost votul - Putin a cistigat cu doar 52,94 la suta - frauda si abuzul comise de puterea de stat par sa fi fost decisive. Concluzia inevitabila este ca Putin nu ar fi cistigat din prima, in 26 martie, fara sa triseze", comenteaza "The Moscow Times". Ziarul admite ca, in eventualitatea organizarii unui al doilea tur de scrutin, tot Vladimir Putin ar fi iesit pina la urma, dar adauga ca "intr-o tara in care populatia inca se teme de autoritati, putin ar fi tins sa supuna neregulile electorale in atentia justitiei". VLADIMIR BALABAN 