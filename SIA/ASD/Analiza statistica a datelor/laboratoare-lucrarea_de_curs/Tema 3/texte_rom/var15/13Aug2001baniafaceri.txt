 Un vacar mai tare decit bancherii * Desi Banca Religiilor l-a adus aproape in sapa de lemn, Dumitru Rosu a avut puterea s-o ia de la capat cu ferma de vacute "Nu se inghesuie multi sa se faca vacari. Cine vrea sa realizeze ceva prefera sa se apuce de altele. Inca mai exista prejudecati ca este o meserie rusinoasa", afirma Dumitru. Dumitru Rosu locuieste in Alexandria, judetul Teleorman. A fost tinichigiu si acum doi ani si-a infiintat o ferma de vaci, din pasiune pentru aceasta munca. De altfel, ca-i place ceea ce face nu exista nici un dubiu. Nevoit sa-si lichideze prima ferma, Dumitru, cu toata dezamagirea, a luat-o de la zero doar pentru a-si realiza visul. A lichidat ferma din cauza bancii La sfirsitul anului 1999, Dumitru Rosu a contractat de la Banca Internationala a Religiilor un credit de 100 de milioane de lei, pe o perioada de un an. Scopul a fost cumpararea de animale pentru reproductie si ingrasare. Dumitru a construit in propria curte un grajd, o maternitate si mai multe finare. O afacere "frumusica" incepea sa incolteasca. Cu 43 de vaci gestante, Dumitru s-a gindit la lucruri mari. Amenajeaza intr-o parte a casei un atelier de prelucrare a laptelui. Faianteaza, ii asigura caldura, curent electric si apa calda. Mai trebuiau instalate doar utilajele. Dar banca il someaza sa plateasca in doua saptamini suma contractata, plus dobinda, adica 150 de milioane de lei. Acest lucru, povesteste Dumitru, se intimpla cu sase luni inaintea incheierii termenului legal de returnare a banilor. "M-au "omorit" inainte de a ma naste. Nu mi-a fost usor pentru ca am pus mult suflet in ceea ce am facut. Aveam 43 de vaci gestante, numarul animalelor mi s-ar fi dublat. Imi trebuiau, asadar, angajati pentru ingrijirea lor, cit si pentru prelucrarea laptelui. De pe urma mea ar mai fi trait si alte familii", spune Rosu. Dintr-un mic fermier, Dumitru s-a trezit ingropat in datorii. A facut o adresa catre banca in care arata ca nu poate achita creditul, animalele fiind intr-o faza avansata de gestatie, lucru atestat si de Directia Sanitar-Veterinara din judet. Raspunsul bancii este "incurajator": nu-i intereseaza. Dumitru invita o comisie din partea bancii pentru a vedea ca fondul nu a fost deturnat. Dovedeste cu hirtii care e situatia lui, dar banca ramine pe pozitii. De asemenea, se fac constatari ca animalele corespund din punct de vedere al rasei si al intretinerii. Petitii peste petitii ramin toate fara raspuns. Pentru a nu pierde casa, a trebuit sa vinda toate animalele, cu mult sub valoarea lor. "Mi-au spus cind le-am dat banii: "Dom'le, daca ne dadeai in judecata, cistigai". Ce sa cistig? Dreptatea mea?", se intreaba retoric Dumitru Rosu. Un alt inceput Traind o drama absurda, Dumitru se declara dezamagit, dar vrea sa mearga inainte. "Crescatorii de animale nu sint ajutati deloc. Am vrut sa fac o asociatie a crescatorilor de vaci din judet, dar, incet-incet, au lichidat multi. Sint scirbit de ce se intimpla acum cu crescatoriile de bovine. Sint scirbit de vorbe si de "ajutoarele" si "initiativele" care le falimenteaza", marturiseste Dumitru Rosu. In primavara lui 2001, Dumitru a luat un alt credit pentru achizitionarea de animale si furaje. De la cooperativa de imprumut a luat 100 de milioane cu 77 milioane dobinda. Rosu si-a pus din nou casa la bataie. Si-a cumparat alte animale, in conditiile in care pretul unei vaci din rasa Baltata romaneasca aproape ca s-a dublat. Un astfel de exemplar costa, in medie, 15-17 milioane de lei, dar poate ajunge si la 20 de milioane de lei. Acum, Dumitru Rosu are 20 de vaci de care se ingrijeste impreuna cu fiul sau. Singurul ragaz ca sa-si puna firma pe picioare l-a primit din partea naturii. Fiind vara, Dumitru tine vacile intr-o tabara de vara, amenajata la cimp. Se mai fac astfel de economii la curentul electric din grajduri si la furaje: pe acestea din urma le compenseaza cu pascutul. Rosu afirma ca o astfel de ferma ar trebui sustinuta foarte mult pentru ca medicamentele, asistenta sanitara, in general cheltuielile cu caldura si curentul electric din grajduri sint foarte mari. La toate acestea se mai adauga si milioanele lunare pentru impozitul la stat. Hrana le-o asigura din furaje cultivate pe teren propriu, cit si cumparate. Dumitru Rosu cumpara indeosebi tarite si finuri. Laptele este valorificat la ICIL cu 4.000 de lei litrul. Dumitru are o productie medie de 200 de litri de lapte pe zi. "Eu si familia mea nu consumam atita lapte. Acesta se duce la orfelinate, la aziluri si la spitale. Ceea ce fac este pentru semenii mei", afirma Dumitru Rosu. LAURA DUNCA Cazul Gheorghe Hagi vs Luchi Georgescu Batalia pentru crama Cotesti, cistigata de concubina lui Gigi Netoiu Familia lui Gheorghe Hagi, batrinul care revendica o crama la Cotesti, a primit o grea lovitura in lupta cu Luchi Georgescu, patroana de la SC Vincon SA Vrancea. Dupa ce fratii Elena Ralu Ciuperca si Adrian Mihail au fost scosi in suturi de bodyguarzi din crama pe care au cistiga-t-o dupa 11 ani de procese, la sfirsitul saptaminii trecute, instanta de judecata a admis contestatia la executare introdusa de patroana de la Vincon. Pe linga anularea executarii, cei a caror crama a fost confiscata de comunisti in mod ilegal trebuie sa plateasca acum si 8,7 milioane de lei, cheltuieli de judecata. Familia lui Mihail Gheorghe Hagi poate ataca pronuntarea data de Judecatoria Focsani, insa, cel putin in acest moment, sperantele de a intra in gospodarie s-au dus pe apa simbetei. Surprinzator, desi punerea in posesie a fost facuta asa cum scrie la carte, Judecatoria Focsani a anulat toate formele de executare silita si procesul-verbal de executare. Mostenitorii lui Gheorghe Hagi au anuntat ca vor contesta hotarirea data de instanta de judecata in termen de 15 zile. La rindul lor, reprezentantii Vincon, care sustin ca au titlu de proprietate pentru crama de la Cotesti, au anuntat ca vor face tot posibilul pentru a li se recunoaste dreptul de proprietate. SILVIA VRINCEANU [9][pl.dll?rid=expresro] 