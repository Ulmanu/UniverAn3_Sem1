 FCM Bacau - Steaua 0-2 (0-0) Au marcat : FL. DUMITRU (min. 54), TRICA (min. 68) Stadion : "Nicolae Paduraru"; Spectatori: 25.000 FCM BACAU : Anton 4 - R. Ciobanu 4,5, Gireada 5, Bolfa 4,5, Rat 5 - Fl. Croitoru 5,5 (min. 60 M. Croitoru 4,5), Trofin 5,5 (min. 71 Cr. Tanase 4,5), Bundea 4, Fl. Ganea 5 (min. 65 Vetrea 4,5) - Cursaru 5, Badoi 5. Antrenor: Gheorghe Poenaru STEAUA : M. Tudor 6 - Fl. Dumitru 7,5, Radoi 7, Belodedici 7,5, Mitrita 6 - Paraschiv 5,5, Falemi 4,5, Trica 6,5 (min. 77 Lincar), Lita 6,5 - Cl. Raducanu 6,5 (min. 71 P. Stoica 6,5), R. Niculescu 6,5 (min. 89 Ciocoiu). Antrenor: Victor Piturca Arbitri : S. Corpodean 7 - N. Asandei 7, I. Olah 7 Vladoiu s-a certat cu Piturca Cu un joc bine legat si eficient, Steaua isi continua galopul spre titlul de campioana. Cheia meciului de la Bacau a reprezentat-o exactitatea liniei defensive, unde Belodedici a evoluat imperial. Bacauanii au ajuns la un ingrijorator "minus 11" in clasamentul adevarului Jean Vladoiu, accidentat de mai multa vreme, si-a dorit foarte mult sa evolueze din primul minut in partida de ieri. In ciuda rugamintilor sale, antrenorul Victor Piturca nu a dorit sa riste o noua accidentare a atacantului stelist, motiv pentru Jean sa declanseze o cearta in toata regula. Un alt rebel, Pompiliu Stoica, a refuzat, se pare, postul de mijlocas la inchidere, motiv pentru care a fost lasat pe banca de rezerve Bacauanii au umplut pina la refuz tribunele Stadionului "Nicolae Paduraru", alte citeva mii raminind pe la porti In aglomeratia din fata uneia din peluze, un suporter bacauan a lesinat, fiind transportat de urgenta la spital. DANIEL CONTESCU Lucescu va infiinta o gradinita de fotbal! Tehnicianul Galatei il are ca asociat pe Constantin Anghelache Mircea Lucescu a fost anuntat de Ioan Ovidiu Sabau drept un important investitor in fotbalul clujean, urmind sa participe cu cel putin 500.000 de dolari la crearea unei asociatii sportive. Alaturi de Motu' si Lucescu, Mircea Rednic ar urma, de asemenea, sa contribuie la redresarea "sepcilor rosii". Antrenorul de la Galatasaray a dezmintit insa informatia vehiculata de Sabau, sustinind ca, "deocamdata nu se pune problema unei investitii la Universitatea Cluj, cel putin pina cind oamenii de acolo nu vor incerca sa limpezeasca lucrurile. Pe Ovidiu il voi ajuta mereu, dar cu sfaturi, nu cu bani", a spus "Il Luce". Fostul tehnician al Rapidului are un plan de investitie in localitatea prahoveana Breaza, unde a demarat crearea unei puternice scoli de fotbal, avindu-l ca asociat pe profesorul universitar Constantin Anghelache, actualul vicepresedinte al clubului din Giulesti. Cei doi au cumparat un teren de 7000 de metri patrati, unde nadajduiesc sa faca unul dintre cele mai cochete stadioane ale tarii. In plan sint prevazute construirea unei gradinite si a unei scoli, in care prioritate va avea predarea fotbalului. "Deja avem o grupa de copii, cu virste cuprinse intre 5 si 15 ani. Dintre acesti baieti, cel putin doi vor atinge un nivel foarte ridicat. Vor fi, o sa vedeti, printre cei mai buni jucatori ai tarii. Baza, aflata acum in constructie, va fi, la toamna, una dintre cele mai rivnite din Romania. Steaua, Dinamo, Rapid si FC National se vor bate sa faca acolo cantonamentele", sustine Anghelache. LAURENTIU CIORNEI FR Box taie-n carne vie Fratii Simion, exclusi din lot Intrunit simbata la Baia Mare, Biroul Federal al Federatiei Romane de Box a decis excluderea din lotul reprezentativ a fratilor Dorel si Marian Simion, cei mai buni pugilisti romani ai momentului. Decizia, votata in unanimitate, prevede ca Simionii sa nu mai faca parte din lotul deplasat la Campionatele Mondiale de la Dublin, care se vor desfasura in perioada 2-11 iunie. Cei 13 membri ai Biroului Federal au motivat hotarirea prin refuzul fratilor de a participa la Cupa Romaniei, competitie recent incheiata la Baia Mare, si care a reprezentat principalul criteriu de selectie pentru Mondiale. De asemenea, familia Simion, incluzindu-l si pe Gheorghe - tatal boxerilor -, a fost acuzata si ca "a patat" imaginea boxului romanesc, prin declaratii defaimatoare la adresa unor personalitati ale acestui sport. Marcel Popescu: "Hotarire incredibila" Generalul Marcel Popescu, presedintele clubului Dinamo, grupare unde sint legitimati fratii Simion, a protestat vehement fata de decizia de excludere a celor doi pugilisti. "Hotarirea este incredibila si reprezinta cel mai mare rau facut vreodata boxului romanesc. Marian si Dorel au fost pedepsiti pentru o vina care nu le apartine. Tatal lor e vinovat", a spus Popescu, considerind ca era de preferat o solutie de compromis. "Am inteles ca fratii Simion ii cerusera iertare lui Feri Vastag (n.r. - antrenorul lotului national). Constat ca exista cineva care nu doreste binele boxului. Oare cind au luat aceasta decizie, membrii Biroului Federal au luat in calcul faptul ca delegatia Romaniei va fi vaduvita de doua medalii la Mondiale?". Mihai Leu, de neclintit Mihai Leu, presedintele FR Box, a declarat ca nu crede ca se va reveni asupra pedepsei dictate impotriva Simionilor. "Din pacate pentru boxul romanesc, cei doi au nesocotit o decizie a Biroului Federal, decizie care a fost luata pe 3 februarie, si nu au vrut sa participe la criteriul de selectie. Sint si alti boxeri carora trebuie sa le tinem pumnii la Mondiale. Probabil ca, dupa aceasta competitie, vom reanaliza cazul celor doi frati", a spus Leu. LAURENTIU CIORNEI Inger si demon Hagi a lovit un arbitru Gheorghe Hagi l-a scuipat si l-a bruscat pe arbitrul intilnirii Galatasaray-Genclerbirligi, partida disputata simbata, in etapa a 24-a din campionatul Turciei, si cistigata cu 2-1 de echipa lui Mircea Lucescu. Cel mai bun jucator roman al tuturor timpurilor si-a varsat nervii pe "centralul" Erol Ersoy, imediat dupa ce acesta ii aratase cartonasul rosu. Cu citeva momente inainte, Hagi protestase vehement la o decizie a lui Ersoy, care anulase corect un gol marcat de Hasan Sas. "Tu esti de vina!", i-a strigat Hagi arbitrului, dupa care l-a lovit cu piciorul si l-a scuipat. Coechipierii starului roman au intervenit prompt si au reusit sa-l scoata cu mare greutate pe acesta de pe teren. Gabi Balint, antrenorul secund al Galatei, a incercat si el sa-l calmeze pe Hagi, dar a primit un pumn in plina figura de la nervosul machedon, se scrie in cotidianul "Fotomac". Dupa meci, Gica a declarat ca "arbitrul asta este un hot. A venit hotarit sa ne fure trei puncte. De vina sint si conducatorii federatiei turce, care vor cu orice pret ca Fenerbahce sa cistige campionatul. Mai bine le facem cadou titlul, si cu asta, gata", a spus fostul "decar" al "tricolorilor". Potrivit revistei electronice "onefootball.com", Hagi a proferat obscenitati in directia lui Haluk Ulusoy, presedintele Federatiei Turce de Fotbal, si risca o suspendare pe termen lung. Antrenorul sare in apararea starului Antrenorul Mircea Lucescu a incercat ieri sa-si apere jucatorul. "Acest Ersoy ne-a mai arbitrat si acum citeva etape, cu Fenerbahce. El i-a iritat pe jucatori, iar pe Gica l-a vinat pur si simplu. L-a provocat. Nu inteleg cum ne arbitreaza in continuare, pentru ca noi l-am recuzat in dese rinduri", a spus "Il Luce". Dupa meci, "centralul" Erol Ersoy, care a fost notat cu 4 pentru prestatia sa, a anuntat ca-l va da in judecata pe roman, pe motiv ca l-a jignit profund. Cu o zi inaintea partidei de simbata, Hagi a acordat un amplu interviu cotidianului "Fotomac" in care anunta ca, "pe 20 mai, ma voi lasa definitiv de fotbal. Ma voi intoarce in Romania si o sa-mi iau o vacanta de un an. Vreau sa fiu liber ca pasarea cerului. Sint foarte obosit. M-am saturat. Am muncit timp de 20 de ani, cred ca merit si eu o pauza. A venit timpul sa ma descopar pe mine insumi. Nu voi participa, cu Galatasaray, la Campionatul Mondial al cluburilor". Hagi a mai spus, referitor la sansele echipei turce de a cistiga Liga Campionilor, ca "orice este posibil. Cred ca Real Madrid are cea mai buna formatie, dar clubul ideal este Manchester United. Si noi sintem puternici, iar lumea se teme de Galata. Cind ma voi retrage, Galatasaray va trebui sa achizitioneze un jucator care sa-mi ia locul. Insa va trebui sa plateasca pe el cel putin 30 de milioane de dolari", a mai spus machedonul. LAURENTIU CIORNEI Calai, nu fotbaliste Willenhall Town - Burton Brewers 57-0! Willenhall Town, o echipa de fotbal feminin din Anglia, a reusit un adevarat record, invingind formatia Burton Brewers cu incredibilul scor de 57-0! Federatia de la Londra a comunicat ca a verificat intreaga sa arhiva si ca rezultatul inregistrat este un record in istoria fotbalului englez. "Nu-mi amintesc sa fi auzit de un scor asa de sever", a afirmat unul dintre oficialii forului britanic. Formatia invinsa ocupa ultimul loc in ierarhia campionatului feminin. DANIEL NAZARE Calificari la foc automat Zalau, barbar cu Krasnodar Echipa feminina de handbal Silcotub Zalau s-a calificat simbata in semifinalele Cupei Cupelor, dupa ce a invins in deplasare, scor 24-21, formatia rusa Kuban Krasnodar. In returul sferturilor de finala, cea mai buna jucatoare a gruparii din Zalau a fost Valeria Motogna, autoare a 7 goluri. In tur, jucatoarele antrenate de Gheorghe Tadici se impusesera cu scorul de 29-21. Este pentru a sasea oara in ultimii zece ani cind Silcotub se califica in semifinalele unei competitii europene. Tragerea la sorti a semifinalelor va avea loc miine, la Geneva. ( L.C. ) Strada democratiei Spargatorul de parbrize Debutul returului in Divizia A la fotbal a aprins din nou orgoliile la Ploiesti. Cei mai infocati suporteri ai echipei Petrolul au luat cu asalt strazile din apropierea stadionului "Ilie Oana". Printre cei care au iesit sa-i sustina pe gazari in confruntarea cu Rapid s-au aflat si persoane certate cu legea. Politistii ploiesteni il cerceteaza in stare de libertate pe Daniel Ionut Stanescu, elev la Grupul Scolar Industrial Teleajen, din Ploiesti. In timp ce se indrepta spre stadion, tinarul in virsta de 18 ani a spart parbrizele mai multor autoturisme stationate pe Strada Democratiei. Prejudiciul creat se ridica la peste 18 milioane de lei. VIOLETA STOICA Fata de aur a luat argint Gabriela Szabo, surclasata de o rusoaica Gabriela Szabo a intrat in posesia medaliei de argint, dupa cursa de 3.000 de metri din cadrul Campionatelor Mondiale de atletism in sala de la Lisabona, fiind cronometrata cu timpul de 8:39.65. Mare favorita a intrecerii, romanca a fost invinsa categoric de rusoaica Olga Iegorova, care s-a dovedit mai rapida cu peste doua secunde, terminind cursa in 8:37.48. Pe ultima treapta a podiumului a urcat o alta reprezentata a Rusiei, Elena Zadorojnaia, cu timpul de 8:40.15. Desi s-a aflat la conducere aproape tot timpul, Szabo n-a mai avut acel sprint final care i-a adus atitea victorii. "Nu-i nici o paguba ca n-am cistigat aceasta cursa. Am in palmares patru titluri mondiale in sala (n.r. - trei la 3000 de metri si unul la 1500 de metri). Nu este deloc usor sa alergi tot timpul din postura de favorita. Sper sa-mi iau revansa cu ocazia Campionatelor Mondiale in aer liber de la Edmonton", a declarat Gabi la finele cursei. Ea a mai adaugat ca urmatoarele doua saptamini le va petrece in tara. Iegorova s-a aratat un pic surprinsa de succesul repurtat: "Tot ce aveam de facut era sa ma tin aproape de romanca, pentru ca stiam ca este foarte periculoasa. Apoi, pe final, mi-am spus «trage, trage, trage» si aurul a fost al meu". SILVIU TANASE La Puiu vine un arab Iordanescu, antrenor la Al-Ain Anghel Iordanescu a semnat simbata, la Dubai, un contract cu gruparea Al-Ain din Emiratele Arabe Unite, formatie care a cucerit recent campionatul Golfului, a anuntat Ali Al-Dhahiri, presedintele celui mai bogat club din zona. Fostul antrenor al "tricolorilor" va primi, pentru sase luni, suma de 450.000 de dolari si va avea ca principal obiectiv cistigarea Cupei Emiratelor, competitie care va debuta pe 28 martie. Potrivit presedintelui Al-Dhahiri, generalul ii va avea ca secunzi pe Grigore Sichitiu, fostul presedinte al Rapidului, si pe Vasile Iordache, fost international stelist, ambii fiind buni cunoscatori ai limbii arabe. De mentionat ca Iodanescu revine in fotbalul arab dupa ce, tot impreuna cu Sichitiu, a pregatit in urma cu un an gruparea saudita Al-Hilal, formatie cu care a cistigat numeroase trofee. LAURENTIU CIORNEI Victorie istorica pentru Palestina Reprezentativa de fotbal a Palestinei a disputat ieri, la Hong Kong, o partida impotriva Malayeziei, meci contind pentru Grupa a 3-a asiatica a preliminariilor Cupei Mondiale din 2002, primul tur. Palestina a invins cu 1-0. Este pentru prima data in istorie cind aceasta formatie, reprezentind un teritoriu autonom, joaca in calificarile la Mondiale. Palestina a mai evoluat in calificarile pentru editiile Cupei Mondiale din 1934 si 1938, dar atunci reprezenta un teritoriu sub dominatie britanica. In celalalt meci, Qatar a dispus de Hong Kong, scor 2-0. In clasamentul grupei, echipa statului Qatar ocupa prima pozitie, cu 9 puncte, urmata de reprezentativa Palestinei, cu 4 puncte, care a ratat insa calificarea in turul al doilea eliminator al zonei asiatice. ( M.B. ) Mihai Nemteanu a suferit o dubla fractura de tibie si peroneu Mihai Nemteanu, atacantul echipei de fotbal Ceahlaul Piatra Neamt, a suferit o dubla fractura de tibie si peroneu spre finalul partidei cu Gaz Metan Medias, scor 1-1. Fotbalistul s-a accidentat dupa un duel cu fundasul advers Casian Miclaus si a fost transportat imediat la spitalul din localitate. Ieri dimineata, internationalul de tineret a fost adus la Spitalul de Urgenta Floreasca, din Bucuresti, pentru investigatii mai amanuntite si pentru operatie. La ora 10.20, el a fost consultat de Gheorghe Popescu, sef sectie Ortopedie 1, care l-a anuntat pe jucatorul nemtean ca va intra la "cutit" in maximum doua ore. "Are o dubla fractura. Va fi operat, iar daca totul va decurge bine, intr-o saptamina va fi externat si i se va permite sa plece la Piatra Neamt. Isi va relua antrenamentele abia peste 7-8 luni", ne-a declarat medicul Popescu. Fotbalistul a refuzat sa fie fotografiat si sa ofere declaratii. Pina la urma, ne-a spus ca "Miclaus n-a avut nici o intentie. Asta este viata". De aceeasi parere era si tatal sau: "Au alergat umar la umar si nu stiu exact cum s-a produs accidentarea. Nu pot sa cred ca i s-a intimplat chiar baiatului meu". Surse din anturajul gruparii de sub Pietricica sustin ca in aceste zile era programata venirea a doi impresari spanioli pentru a trata transferul jucatorului in strainatate. DANIEL NAZARE Gloria - Foresta 3-2 (1-1) Au marcat : V. POPA (min. 33), TURCU (min. 47), SCHUMACHER (min. 55)/ GAVRILESCU (min. 1), BERNARD (min. 69) Stadion : "Gloria"; Spectatori: 7000 GLORIA : Cimpeanu 5 - Mindrean 5, Costin 6, V. Popa 5,5, Sasarman 5, Miszti 5,5 - Schumacher 6, Velcea 6 (min. 72 Coroian 5,5), Ceausu 6,5 (min. 80 Gorga) - Birsan 5,5, Turcu 6 (min. 73 Sinmartean 6). Antrenor: Constantin Cirstea FORESTA : Ciubotaru 4 - Beldiman 4,5, Minescu 4,5, Ov. Ciobanu 5, Bernard 5 (min. 80 Daniel Munteanu), Ene 5,5 - Brujan 5, Schiopu 5, Botan 5 (min. 63 Dani 5,5) - Pacurar 4,5, Gavrilescu 5 (min. 83 Fannis). Antrenor: Marin Barbu Arbitri : C. Zotta 6,5 - N. Marodin 5,5, C. Ispas 5,5 PDSR il ajuta pe Padureanu Aproape zece la suta din populatia activa a Bistritei a dorit sa asiste, simbata, la duelul dintre echipa favorita si "padurarii" din Suceava. La mare concurenta cu partida de fotbal, cinematograful din micuta urbe nasaudeana oferea, la pret redus, doua filme de referinta. In sala A, s-a zbatut in gol insa "indestructibilul" Bruce Willis, iar in sala B, la sotiile lui Sebastian Papaiani, in rolul lui Pacala, nu a mai ris nimeni. Bistritenii au preferat sa vada un modest joc de fotbal, in care greselile combatantilor au fost mai numeroase decit ghioceii aparuti in Padurea Tihuta. In secunda 38, Gavrilescu a fructificat o centrare a lui Brujan si tabela a inregistrat cel mai rapid gol al mileniului in divizia A. Tot in secunda 38 marcase si Lacombe, in meciul Italia-Franta 2-1, la Mondialele din Argentina, in '78. Bistritenii nu s-au pierdut cu firea si au reusit sa se desprinda, cu largul concurs al fundasilor adversi, la doua goluri diferenta Marin Barbu, antrenorul sucevenilor, explica: "Pe astia nu poti sa-i faci sa joace decit daca ii injuri". Predilectia pentru bici a tehnicianului de la Suceava este, de altfel, cunoscuta. "Li s-au urcat fumurile la cap. I-a ametit locul sapte si au intrat pe teren prea infatuati. Daca nu isi baga mintile in cap, o sa aiba mari probleme", a strigat Barbu, fara sa se teama de faptul ca unii dintre elevii sai coc o rascoala a carei capetenie ar putea fi Semeghin, cel exilat la "tineret" pe motiv de "vedetism" Foresta, care a fost insotita de un numeros grup de suporteri, a avut spre final o rabufnire care putea sa-i dea migrene Gloriei Jean Padureanu a inceput sa-si faca bagajele pentru Bucuresti. Dezertarea lui Sichitiu a grabit revenirea "Lordului" in Giulesti, George Copos trimitind o masina pentru aducerea lui Padureanu de la Bistrita la Bucuresti Inainte de plecare, "Tata Jean" a dorit sa imbunatateasca zestrea Gloriei. In acest sens, marcantul membru al Comitetului Executiv al FRF s-a intilnit cu Valentin-Adrian Iliescu, deputat PDSR si seful acestui partid in judetul Bistrita-Nasaud. Cei doi au hotarit sa se sprijine reciproc. Padureanu va face, in judet, lobby pentru partidul de guvernamint, iar Iliescu s-a angajat sa aduca investitori - americani, vorbeste lumea - pentru ca echipa pregatita de Cirstea sa ajunga din nou in cupele europene. LAURENTIU CIORNEI Rocar - Astra 1-0 (0-0) A marcat : LUCA (min. 70 - din penalty) Stadion: "Rocar"; Spectatori: 1500 Cartonase rosii : V. Iacob (min. 17) / Negoita (min. 40) ROCAR : Fl. Radulescu 6 - Ionut Voicu 5,5, Irinel Voicu 6, Nemtanu 6, Ursu 5 (min. 77 Soltuz) - Buia 6, Alexa 4,5, Suleap 5,5, M. Nicolae 5,5 (min. 60 Manta 6) - V. Iacob 3, Vrajitoarea 5 (min. 53 Luca 6). Antrenor: Titi Dumitriu ASTRA : Multescu 5 - L. Dobre 5,5, Petroiesc 5, B. Nicolae 5,5, Lacusta 4 (min. 42 M. Dascalescu 5), L. Negoita 3 - Ilyes 4,5 (min. 73 Cl. Batrinu 5), Mihart 5, Craciun 5 - Duna 4,5, Mihalache 5 (min. 50 Ciorea 5). Antrenor: Ion Marin Arbitri : T. Lajos 5,5 - P. Gheba 6, M. Savaniu 5,5 Ion Marin, catre Lacusta: "Nesimtitule!" Formatia din Drumul Gazarului a reusit o victorie chinuita, in urma unui penalty transformat de Marius Luca. De altfel, Titi Dumitriu a recunoscut, la conferinta de presa, ca echipa sa a beneficiat de sansa. Confruntarea a fost echilibrata, oaspetii irosind citeva oportunitati bune de a inscrie. Nervozitatea excesiva a celor doua echipe a fost repede curmata de arbitrul intilnirii, care a eliminat cite un jucator de la fiecare formatie. Lajos l-a confundat pe Alexa, cel care-i daduse un pumn in fata lui Ilyes, cu Iacob, aratindu-i ultimului cartonasul rosu. In cazul ploiestenilor, cel trimis in tribuna a fost Negoita. "Nu inteleg ce a vrut sa faca. A fost un fault inutil la mijlocul terenului. Ce-i trebuia lui fault in acea zona?", se intreba "Sapaliga", vizibil iritat de pierderea partidei La meci au asistat mai multi studenti greci, fani ai formatiei AEK Atena. Acestia au incurajat formatia bucuresteana, intrucit Dumitriu a fost, o vreme, tehnicianul gruparii elene Cea mai mare ocazie a partidei s-a consumat in minutul 8, atunci cind Vrajitoarea a scapat singur, dar a sutat, de la zece metri, chiar in bratele portarului Multescu "Du-te dracu' de timpit! De ce ai pus mina pe minge? Nesimtitule!", asa l-a gratulat antrenorul Ion Marin pe Dan Lacusta, in momentul in care l-a inlocuit Cei patru brancardieri din Drumul Gazarului si-au improvizat, pe canadiene, semnul crucii rosii, din doua petice de leucoplast, spre hazul spectatorilor Marius Luca, atacantul echipei Rocar, a ajuns la cota 3 in ceea ce priveste golurile inscrise, de remarcat fiind faptul ca toate au fost rezultatul unor lovituri de pedeapsa l Titi Dumitriu a protestat la aproape fiecare decizie a arbitrului, insa la final n-a mai avut nimic de comentat. DANIEL NAZARE FC Arges - Otelul 2-0 (0-0) Au marcat: M. STAN (min. 86), DICA (min. 89) Stadion : "Trivale"; Spectatori: 10.000 FC ARGES : D. Coman 6 - Bogoi 5, M. Radu 5,5 (min. 57 A. Chirita 6,5), Somcherechi 5, Dancia 5 - Neaga 6, N. Dita 5, Gr. Tudor 5 (min. 80 Dica), Balasa 5,5 - Ghinda 5, Mara 5,5 (min. 72 M. Stan 6). Antrenor: Marian Bondrea OTELUL : Cr. Munteanu 6,5 - Gurita 5, Haraga 6, Pelin 6 (min. 39 Balint 4,5), Tofan 6, Chioreanu 5,5 - Bostina 5 (min. 46 S. Cernat 5,5), Cr. Vlad 5, B. Andone 5, Toma 5 - Bukvici 4 (min. 46 Pitu 5). Antrenor: Ilie Dumitrescu Arbitri: V. Ionita 7 - T. Contantinescu 7, Al. Nicolae 6,5 Bondrea e pe craca FC Arges, cea de-a doua echipa din Romania in acest moment, a oferit un spectacol jalnic simbata, pe propriul teren, cind a obtinut o victorie nemeritata, smulsa cu forcepsul, in fata unei echipe aflate si ea departe de cerintele fotbalului modern. Prima etapa din retur a atras in Trivale multi pitesteni, ademeniti de timpul frumos si de amintirea inca vie a superbelor confruntari din Liga Campionilor. Ceea ce au aratat combatantii n-a semanat, insa, deloc cu asteptarile, ceea ce vad oamenii, martea si miercurea, la televizor. Pitestenii au bijbiit pe teren 85 de minute, interval de timp in care stingaciile galatenilor au ramas nespeculate. Golurile izbavitoare au venit spre final, consfintind un succes mincinos. La debutul sau ca antrenor principal intr-un meci oficial, Ilie Dumitrescu n-a reusit sa-si mascheze lipsa experientei si nici sa-si stapineasca emotiile. "Echipat" intr-un costum impecabil, negru, cu pantofi de lac avind aceeasi culoare, Ilie era intr-o stare de agitatie vizibila. Fostul international a alcatuit gresit echipa, astfel ca in prima repriza Otelul aproape ca nu a trecut centrul terenului, in ciuda replicii foarte slabe a pitestenilor. Proaspatul antrenor si-a dat seama de gafa relativ repede si a riscat, operind pina la debutul reprizei secunde toate cele trei modificari (una dintre acestea, Balint in locul lui Pelin, facuta fortat, din cauza accidentarii suferite de titular). Soarta jocului n-a putut fi insa schimbata, deoarece Gurita si Pitu au ratat in minutele 87 si 88 doua ocazii uriase, stirnind rumoare in tribune In tribuna oficiala si-au gasit loc "MM" Stoica, presedintele suspendat al galatenilor, Letitia, sotia lui Ilie Dumitrescu, dar si Ion Craciunescu, fostul presedinte al Comisiei Centrale a Arbitrilor. Ultimul a fost interpelat de citiva spectatori, care probabil ca nu erau la curent cu ultimele evenimente de la FRF: "Asa, nea Ioane, noteaza-ti! Sa-i «razi» pe hotii astia de arbitri!". Culmea este ca Vali Ionita, "centralul" intilnirii, a facut un meci corect, cum de multa vreme nu mai izbutise Desi FC Arges s-a cocotat dupa acest joc pe locul secund in clasament, zilele antrenorului Marian Bondrea pe banca pitestenilor par a fi numarate. Publicul si-a manifestat din plin antipatia fata de tehnician, huiduindu-l indelung la schimbarea lui Mara. Echipa nu joaca nimic, iar Constantin Stroe se gindeste la "solutii pentru redresarea situatiei". Pina si jucatorii, care in toamna facusera front comun cu Bondrea, salvindu-l dintr-o situatie asemanatoare, se pare ca si-au schimbat optica intre timp. Doar rezultatul consemnat la finalul jocului de simbata a ramas aliatul antrenorului de la FC Arges. "Sint multumit de victorie, dar nu si de joc. De ce sa ne mintim? Sa fim realisti, echipa n-a jucat nimic", a concluzionat Stroe dupa finalul intilnirii. "Am avut inspiratia sa ramin, pentru ca, prin minutul 85, vazind cum joaca FC Arges, ma gindeam sa plec. Obiectivul fixat, calificarea in cupele europene, a ramas, si in functie de el vom evalua si prestatiile echipei. Saptamina aceasta vom analiza si cauta motivele pentru care formatia noastra joaca asa slab", a sunat promisiunea cu iz de amenintare la adresa lui Bondrea, formulata de managerul general al uzinelor "Dacia". Stroe n-a dezaprobat reactia publicului la adresa lui Bondrea. Mai mult decit atit, atunci cind tehnicianul l-a salutat cu un "Sa traiti, domnule General!", in drum spre conferinta de presa, cel interpelat a omis sa-i adreseze conventionalul "Felicitari pentru victorie", multumindu-se cu un "Succes!" "Nu cersesc ajutorul publicului, dar cred ca se putea comporta altfel. Echipa nu mergea, era nevoie sa fac ceva, de aceea l-am scos pe Mara. Rafuiala spectatorilor cu mine putea fi aminata dupa meci", s-a exprimat Bondrea la final. Mircea Stan, fundasul introdus de antrenor in locul lui Mara, a inscris primul gol al pitestenilor Ilie Dumitrescu s-a declarat multumit de ambitia si daruirea jucatorilor sai, dar era nemultumit de scor: "Puteam sa plecam lejer cu puncte de aici. Era loc de un scor bun". Antrenorul "otelarilor" si-a imbarbatat jucatorii, dupa care a plecat de la stadion separat de autocarul echipei, cu masina personala. MATEI UDREA Ceahlaul - Gaz Metan 1-1 (1-1) Au marcat: ENACHE (min. 12) / GALDEAN (min. 11) Stadion : "Ceahlaul"; Spectatori: 4000 Cartonase rosii : Cl. Moldovan (min. 80), Miclaus ( min. 89) CEAHLAUL : Lefter 4,5 - Dulca 4, Forminte 4 (min. 85 Atomulesei), Perja 5,5 - C. Ilie 4,5, M. Ionescu 4 (min. 46 Solomon 5), Marc 4 (min. 46 Margarit 4,5), Enache 5,5, Purica 4,5 - Axinia II 4,5, Nemteanu 4,5. Antrenor: Florin Marin GAZ METAN : Filip 6 - Ciurar 4,5, Lungu 5, Fl. Somfalean 6, Nicolau 6, Miclaus 3 - Boroncoi 5,5, Hanc 6, Cl. Moldovan 3 - Galdean 6,5 (min. 60 Cl. Somfalean), Boaru 6. Antrenor: Silviu Dumitrescu Arbitri : M. Dorobantu 6 - St. Poenaru 6, C. Safta 4 Nemteanu, dubla fractura de tibie si peroneu Dupa ce, la inceputul acestei editii de campionat, un jucator cu nume imprumutat din cartea de istorie, Iorga, a dat semnalul declinului la Ceahlaul, Gaz Metan a facut simbata, din nou, instructie cu nemtenii. Ardelenii au scapat printre degete victoria, contraatacurile lor, purtate cu pedala acceleratiei calcata la podea, semanind cu raidurile americane in Irak. Ca argument in acest sens sta golul perfect regulamentar inscris de Flavius Somfalean, in finalul intilnirii, reusita anulata de "asistentul" Constantin Safta pe motiv de ofsaid. Semiesecul Ceahlaului poate fi pus, fara teama de a gresi, in circa antrenorului Florin Marin, care a alcatuit ca un diletant linia de aparare a "galben-negrilor". "Flocea" l-a folosit pe debutantul Alexandru Forminte pe postul de libero, iar pe Cristi Dulca, mai lent ca niciodata, "jandarm" la agilul Dan Galdean. Gazdele se pot felicita ca au cistigat un punct. Toate supozitiile tehnico-tactice palesc insa in fata teribilei accidentari careia i-a cazut victima atacantul pietrean Mihai Nemteanu. Era spre finalul jocului cind, aflat intr-o cursa solitara pe partea dreapta, internationalul de tineret a fost intimpinat de Casian Miclaus. Contra pusa de fundasul stinga mediesean a fost atit de puternica, incit lui Nemteanu, care joi va implini 21 de ani, nu i-a mai ramas decit povara unui diagnostic infricosator: dubla fractura de tibie si peroneu. La putine clipe de la producerea contactului fizic dintre cei doi, in suprafata de joc a intrat o masina a Salvarii, care l-a transportat pe Nemteanu la spital. Tatal atacantului pietrean, sfisiat de durere, a intrat pe terenul de joc plingind si smulgindu-si parul din cap. Fotbalistii de la FCM Bacau, veniti sa vada meciul de la Piatra Neamt, si-au amintit ingroziti de intrarea lui Marius Lacatus la fundasul Ardeleanu, in urma cu doua editii de campionat. Viorel Margine, doctorul Ceahlaului, ne-a declarat: "Se pune problema daca Nemteanu va mai merge. Depinde de reusita operatiilor la care va fi supus. Diagnosticul complet este fractura de tibie o treime medie stinga si fractura de peroneu o treime medie in trei locuri. Cu alte cuvinte, peroneul piciorului sting s-a rupt in trei locuri. Vom veni cu Mihai la un spital din Bucuresti". Initial, pentru faultul care il va tine departe de gazon pe Nemteanu cel putin sase luni, Miclaus primise din partea arbitrului Dorobantu doar un cartonas galben, insa, la interventia asistentului Poenaru, "centralul" l-a eliminat pe fundasul stinga ardelean. "Nu port nici o vina pentru cele intimplate. Nemteanu a vrut sa centreze si a intrat cu piciorul sting intre picioarele mele. Nu mi s-a intimplat niciodata asa ceva", a declarat, afectat, la finele jocului, Miclaus In ceea ce priveste acuzatiile conform carora tehnicianul Silviu Dumitrescu si-ar indopa elevii cu medicamente, portarul Florin Filip, capitanul Gazului, a spus: "Eu nu iau mai mult de patru buline dupa fiecare masa. E o mare scorneala" Exilat la "tineret" din ratiuni disciplinare, Marius Axinciuc, mijlocas la Gaz Metan, a urmarit din tribuna desfasurarea de forte din teren. "Daca nu primeam atit de repede golul egalizator, am fi plecat de aici cu o victorie", a declarat Axinciuc Delegatia medieseana s-a cazat in localitatea Baltatesti. "Acolo am gasit o unitate militara dispusa se ne cazeze", a marturisit presedintele Ilie Vlad. DANIEL CONTESCU Dinamo - FC National 1-0 (0-0) A marcat : M. NICULAE (min. 81) Stadion : "Trivale"; Spectatori: 9000 DINAMO : Prunea - Kirita, Mihali, Nastase - Bolohan, I. Badea, Lupescu, Tames (min. 82 T. Petre), Florea - Mihalcea (min. 73 Cl. Dragan), M. Niculae (min. 90 Arhire). Antrenor: Cornel Dinu FC NATIONAL : Vintila - Curt, Sburlea, D. Chirita - Carabas, Caramarin, Falub, Olah (min. 86 Mitrovici), G. Coman - N. Raducan, Hrib (min. 66 Fl. Petcu). Antrenor: Cosmin Olaroiu Arbitri : M. Salomir 6,5 - C. Fecioru 5,5, D. Lazarescu 4 "Ciinilor" li s-au tocit coltii Meciul Dinamo-FC National, contind pentru prima etapa a returului, a oferit un spectacol deprimant, in special din cauza gazdelor. "Echipa tuturor" a jucat sub orice asteptari, lasind impresia ca este neputincioasa sa-si apropie victoria in partida impotriva unei formatii aflate pe locul 13. Cornel Dinu a stat in expectativa pina in minutul 73, cind s-a hotarit sa-l inlocuiasca pe greoiul si neinspiratul Mihalcea cu Claudiu Dragan, jucator care a adus o prospetime, pe final, in jocul ofensiv. Tabloul incapacitatii a fost intregit cu un penalty ratat de Marius Niculae, in minutul 62. Surprinzator, FC National si-a interpretat bine partitura de echipa care joaca in deplasare, defensiva facin-du-si datoria din plin, cu exceptia lui Daniel Chirita. Mai mult, dupa pauza, elevii lui Olaroiu au prins curaj si au pus in pericol de mai multe ori poarta aparata de Prunea. Dinamo a obtinut totusi victoria, printr-un gol dubios, inscris de Niculae. "Sageata" se afla in ofsaid, nesemnalizat de arbitrul-asistent Dan Lazarescu. In plus, potrivit fundasilor de la FC National, Niculae a impins mingea in poarta cu mina. Lazarescu se face vinovat, oricum, de vicierea rezultatului Nici colegul de linie, Cornel Fecioru, nu a fost mai breaz. El a gafat in repetate rinduri, in special in repriza secunda, cind a curmat mai multe atacuri periculoase ale oaspetilor, semnalizind ofsaiduri inexistente Inainte de inceperea partidei, doua grupari rivale de suporteri din Peluza Nord s-au incaierat. Motivul a fost incercarea "detronarii", prin forta, a liderului nou ales al galeriei "Nuova Guardia", Elias din Pantelimon. Tentativa de "lovitura de stat" a fost dejucata de fortele de ordine, care au intervenit prompt, despartindu-i pe batausi Prestatia lui Daniel Chirita a pus pe ginduri clubul din Cotroceni. El a avut mai multe ezitari, culminind cu faultul absolut gratuit, in suprafata de pedeapsa, asupra dinamovistului Bolohan. Probabil ca jucatorul lansat de Petrolul nu a prins o zi prea buna, dar evolutia sa a lasat loc interpretarilor malitioase potrivit carora gestul sau ar fi fost motivat de o simpatie conjuncturala fata de Dinamo Dupa meci, Cornel Dinu s-a declarat satisfacut de faptul ca este pentru prima data in aceasta editie de campionat cind echipa sa nu primeste gol intr-un meci disputat pe teren propriu Cosmin Olaroiu a afirmat ca in cursul acestei saptamini se vor finaliza negocierile cu jucatorul Ionut Lutu, imprumutat de la formatia sud-coreeana Samsung Blue Wings: "Lutu este acum la FC National. El isi negociaza in zilele urmatoare propriul contract de joc. Nu are cum sa plece la o alta grupare din Romania, pentru ca in intelegerea cu Samsung exista o clauza potrivit careia Lutu, daca nu joaca la noi, se intoarce in Coreea de Sud". MARGARIT BANUTA Petrolul - Rapid 1-2 (1-0) Au marcat : Fl. PIRVU (min. 5) / C. BARBU (min. 88 - din penalty), BURKE (min. 90) Stadion : "Ilie Oana"; Spectatori: 13.000 PETROLUL : Irimia 5 - M. Rosu 5, Toporan 5, Voinea 5, Rohat 4, D. Stanciu 5 (min. 73 G. Preda 4) - E. Tudor 5, Fl. Pirvu 5,5, A. Savu 5, Mozacu 5 - Costescu 5 (min. 63 Pancovici 4). Antrenor: Victor Rosca RAPID : Lucescu 5 - Iencsi 5 (min. 78 Burke), N. Stanciu 5, Mutica 5 - Apostol 6, Maldarasanu 5 (min. 74 V. Ion 7), Ghioane 4,5, Nivaldo 4 (min. 57 Frasineanu 4), P. Marin 6 - Barbu 6, Pancu 6. Antrenor: Mircea Rednic Arbitri : V. Anghelinei 4 - Gh. Negoita 5, S. Boca 5 Anghelinei si-a batut joc de toata lumea Meciul de la Ploiesti le-a dat apa la moara celor care sustin ca fotbalul mioritic se afla cu sacosa in mina undeva, prin coada Europei. Echipele care alcatuiesc Divizia A nu au, de o buna bucata de vreme, decit doua obiective, evitarea retrogradarii sau cistigarea campionatului. Intre cele doua deziderate este doar o chestiune de noroc. Dupa partida de simbata, de la Ploiesti, Petrolul si Rapid au facut schimb de fanioane si, se pare, de obiective. Gazarii, pretendenti la titlu, isi fac acum griji, in timp ce bucurestenii iau urma Stelei. "Mama, ce au astia pe margine!", contempla admirativ "Lara" Costache, micutul atacant al gazarilor, aflat pe banca de rezerva. Ploiestenii priveau impresionati cum Frasineanu, Viorel Ion, Constantin, Burke si Robert Nita nu-si gasisera loc in prima garnitura a Rapidului, in timp ce Victor Rosca titulariza un anonim, Stanciu, venit in iarna din Divizia C. Stanciu avea sa-i cedeze locul, in minutul 73, altui necunoscut, Preda, venit din Divizia D. "Cu o gramada de absenti si cu fotbalisti care evoluau pina acum in esaloanele 3 si 4 nu puteam face mai mult", avea sa declare Rosca, la final Petrolul a inceput foarte bine partida, golul capitanului Florin Pirvu lasind impresia ca Rapid va pleca in Capitala fara puncte. Din acel moment, ploiestenii nu au mai facut altceva decit sa se apere, sperind intr-o minune, care s-a vazut spulberata cu trei minute inainte de sfirsitul meciului, atunci cind "centralul" Viorel Anghelinei a dictat gratuit penalty in favoarea Rapidului. Golul englezului Burke a venit apoi normal, elevii lui Victor Rosca neputind trece peste socul egalarii. "Baietii au vrut prea mult sa cistige, de ceea s-au deschis imediat dupa golul lui Barbu. Ati vazut ce s-a intimplat apoi: Rapid ne-a facut varza", spunea tehnicianul Petrolului Viorel Anghelinei a tinut foarte mult sa arate in ce stadiu se afla arbitrajul romanesc. Fostul fotbalist al Otelului a reusit sa nemultumeasca pe toata lumea. Printre multe altele, el a anulat un gol valabil si nu a acordat cel putin un penalty oaspetilor Suporterii Rapidului au venit in numar foarte mare la Ploiesti. Au strigat, au cintat, au injurat si s-au stins spre final, crezind ca nu se mai poate intimpla nimic. Au explodat la cadoul facut de Anghelinei si au innebunit cind Burke a fructificat pasa lui Viorel Ion. Fideli refrenului "Sintem peste tot acasa", suporterii giulesteni au intrat pe teren in timpul jocului si dupa, fara ca jandarmii prezenti la meci sa se opuna Gazdele au fost luate prin surprindere de afluenta publicului, gasind, cu aproape un sfert de ora inainte de inceperea partidei, o metoda originala de a face fata crizei: au inchis portile stadionului. Ideea a declansat un scandal imens, pe dinafara raminind, spre disperarea lor, persoane din conducerea SNP, finantatorul gazarilor, dar si simpli suporteri, posesori de bilete si abonamente, ori ziaristi. Cei de la SNP au inceput sa ameninte, mai ales ca, dupa ce s-au inchis portile, nimeni nu s-a sinchisit sa dea vreo explicatie. Tiberiu Tudor, comentatorul radio desemnat pentru aceasta partida, a intrat cu putin inainte de finalul primei reprize, ca si George Copos, principalul actionar al Rapidului, si Emeric Ienei. Nae Manea, fostul "secund" al giulestenilor, si ex-gazarii Tavi Grigore si Marcel Catinca, acum antrenori la Petrolistul Boldesti, au facut cale-ntoarsa. Multi se intrebau ce s-ar fi intimplat daca pe stadion se producea vreun incendiu sau daca s-ar fi iscat un conflict intre galeriile prezente la meci. "Pe unde fugeau astia?", intrebau nedumeriti spectatorii "Vreau sa dedic aceasta victorie mamei mele care vineri a implinit 66 de ani", a tinut sa marturiseasca Mircea Rednic, care, la final, se bucura ca un copil Simbata s-a inregistrat si o premiera in fotbalul romanesc. Un brazilian, Nivaldo, si un englez, Burke, si-au facut debutul in Divizia A. Primul a aratat ca e departe de fotbalul din Tara Cafelei. In schimb, Burke, in ciuda faptului ca a evoluat foarte putin, are meritul de a fi adus victoria Rapidului. ADI DOBRE FC Brasov - Univ. Craiova 1-2 (0-1) Au marcat : IORGA (min. 69) / CL. NICULESCU (min. 22 si 56) Stadion : "Tineretului"; Spectatori: 12.000 FC BRASOV : Arcanu 4 - Buta 5,5, Cazangiu 4,5 (min. 80 Al. Andrasi), Bodea 6, Cocan 5,5, A. Ghindaru 6 - Buga 5, Vasc 5,5 (min. 63 Sandor 5,5), V. Ghindaru 5 (min. 61 Isaila 6) - Vasko 5,5, Iorga 5,5. Antrenor: Gabriel Stan UNIV. CRAIOVA : Bogdan 5,5 - Stoican 6, Baldovin 6,5, Papura 6,5, Dragomir 6 - Domocos 6,5, Gabi Popescu 6,5, Danciu 6, Soava 5,5 (min. 71 D. Rednic 5) - Barcauan 6,5, Cl. Niculescu 7 (min. 82 I. Savu). Antrenor: Ilie Balaci Arbitri : Cr. Balaj 6 - I. Onicas 6,5, Z. Szekely 6,5 Oltenii i-au luat cu Arcanu pe brasoveni "Daca oltenii veneau azi cu juniorii, tot ne bateau", si-a inceput discursul acuzator antrenorul brasovean Gabi Stan. El s-a referit atit la echipa sa, cit si la conducatorii acesteia. "In toamna am facut puncte cu niste muncitori. Acum ati vazut cum au jucat valorile alea. Am «latrat» degeaba toata iarna, ca nu m-a ascultat nimeni". Intr-adevar, Brasovul din tur nu semana deloc cu aceasta echipa rupta, dezlinata si fara vlaga, care ar fi putut juca inca vreo doua zile fara sa gaseasca drumul spre egalare. Nici Craiova n-a stralucit, dar a stiut sa verticalizeze jocul si l-a iutit atunci cind spatiile din defensiva brasoveana i-au permis-o Pe linga toate acestea, a mai "beneficiat" si de doua gafe monumentale. A fost mai intii faza din minutul 22, cind Arcanu a scapat inexplicabil balonul si l-a agatat in careu pe Barcauan, iar apoi, in minutul 56, Cazangiu a facut un luft pentru care ar fi fost luat la suturi in curtea scolii La putin timp dupa cel de-al doilea gol al craiovenilor, citeva sute de suporteri brasoveni s-au indreptat spre sectorul in care se aflau fanii olteni. Abia cind au ajuns la 20 de metri de acestia, localnicii au fost opriti de trupele de ordine. Inexplicabila este totusi evacuarea suporterilor craioveni in minutul 67, oficialii de la echipa-oaspete sustinind ca acestia au fost batuti de jandarmi. Aceiasi suporteri brasoveni au vrut sa plece dupa fanii "alb-albastrilor", dar nu au fost lasati, evitindu-se astfel un adevarat macel. Pina la urma, confruntarea tot s-a produs, cind oltenii se indreptau spre gara. Citiva craioveni au primit o chelfaneala, dar incidentele au fost minore. HORIA HASNAS Iese fum din Apulum Etapa a 18-a , Seria I "Poli" Iasi-Metalul Plopeni 0-0; Cimentul Fieni-Callatis Mangalia 1-0; Midia Navodari-Fulgerul Bragadiru 3-0; Poiana Cimpina-Apemin Borsec 0-0; Diplomatic Focsani-FC Onesti 0-0; ARO Cimpulung-Farul Constanta 0-2; Metrom BrasovÑPrecizia Sacele 2-0; Sportul Studentesc-Tractorul Brasov 2-1; Laminorul Roman-Juventus Colentina 2-1 Etapa a 18-a , Seria a II-a Drobeta Tr. Severin-ASA Tg. Mures 1-0; Olimpia Satu Mare-Corvinul Hunedoara 3-0; Electro Craiova-Pandurii Tg. Jiu 2-0; Apulum Alba Iulia-FC Baia Mare 0-4; "Poli" Timisoara-FC Extensiv 1-1; Jiul Petrosani-UM Timisoara 1-1; FC Bihor-CSM Resita 0-1 [43][pl.dll?rid=expresro] 