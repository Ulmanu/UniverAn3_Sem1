 Mai rasfirati, baieti, mai rasfirati! ______________________________________________________________________ Oricit de mare e predispozitia noastra pentru tragicul dulce, un enorm simt al umorului ne insoteste si in necazuri, chiar si involuntar, in legi sau in somn. Cica strainii care vor veni la invitatia intreprinderilor comerciale, pentru tratative, nu pot fi mai multi de trei! De ce? Ca sa nu se strecoare printre ei si turnatorii sau spionii? Sa nu produca aglomeratie la TAROM, pe trenuri sau vapoare? Sa nu se creeze busculade la vami? Sa nu cumva sa se umple hotelurile pe unde sa-si lase dolarii care si asa nu mai incap in buzunarele patronilor? Sau din cauza faptului ca nu avem suficiente camere cu microfoane? Intreb si eu ca zaludul. Sau e o forma de a proteja banii firmelor romanesti ca sa nu plateasca masa si cazarea pentru mai mult de trei persoane? Desi nici ipoteza aceasta nu prea rezista pentru ca n-am auzit ca delegatiile straine pentru contracte comerciale sa vina pe banii firmelor romanesti, pe cazarea si diurna acestora. Daca ar fi asa, n-ar mai trece pe la noi decit vreo citeva duzini! Iar investitorii in agricultura n-ar mai calca pe aici nici in douazeci de ani de-acum incolo! Toate tarile se zbat cu disperare pentru ca pe teritoriul lor sa existe un trafic comercial si turistic cit mai puternic. Daca se poate sa mai gazduiesti si doua-trei organisme internationale, cu atit mai bine. Ca unii dintre delegati sint agenti acoperiti, cum se intimpla si cu ai nostri, mare brinza! Asa e peste tot. Si de-aia sint servicii secrete, sa-i fileze pe "acoperiti". Dar de ce trei? Un spion, daca e de nadejde, n-are nevoie de inca doua ajutoare. Unul se ocupa de inregistrari, altul e martor la deconturi si al treilea face fotografii? De atitia era nevoie pe vremea lui nea Nicu, cind umblau in grup pentru ca erau asa de prosti incit trebuiau sa para specializati. Serviciile destepte ale altor tari trimit cite unul, maximum doi. Unul da jos guvernul, celalalt organizeaza o revolta populara sau gaseste un roman care sa arunce in aer un combinat. Zice ca-i da o mie de dolari si viza! Si atunci de ce maximum trei? Sa vina de la agentii lui nea Nicu, cind circula bancul cu "mai rasfirati, baieti, mai rasfirati!"? Nu pot pune asta decit pe seama umorului nostru nativ, adeseori involuntar. Si inca un lucru pe care nu-l pricep cind e vorba de nevestele rezidentilor. De ce nu pot veni in Romania, la sotii lor, decit dupa sase luni? Li se verifica acestora mai intii dosarul pentru a se vedea daca merita sa-si primeasca nevasta? Sau ii supunem unui test de fidelitate fata de familie? Sa vedem cum stau cu slabiciunile. Sau este vorba despre "ratiuni economice"? Sase luni, rezidentul trebuie sa mai lase si el un ban pe la prostituatele noastre? Necesara si obligatorie, Legea strainilor. Sa fie primita! Dar normele de aplicare contin si ele vocatia noastra istorica de a ride si atunci cind facem legi. Ca sa nu mai vorbim despre umorul creat de punerea lor in practica! [5][pl.dll?rid=expresro] _________________________________________________________________ 