 7.000 de dolari, record de vinzare pentru Ressu Volumul vinzarilor de la cea de-a treia licitatie organizata de Casa Alis in anul 2001 (circa 1,6 miliarde lei) a fost, intr-o anumita masura, anticipat de rezultatele sedintei precedente, atunci cind un tablou de Iosif Iser reusea sa depaseasca de trei-patru ori pretul de intrare, adjudecindu-se cu 250 milioane lei (9.450 dolari). De aceasta data, chiar daca nici unul dintre preturile tablourilor vindute nu a urcat peste 200 milioane lei, trei dintre lucrarile adjudecate s-au inscris in intervalul 135-190 milioane lei. Cea mai bine vinduta pinza a licitatiei, realizata de Camil Ressu ("Tarani la cimp"), echivaleaza 7.110 dolari. Luind in calcul ca performanta anterioara a pictorului reprezenta mai putin de 6.000 dolari ("La scaldat" - 3 decembrie 2000), rezulta ca pretul obtinut pe ultima lucrare a lui Ressu coincide cu un record de vinzare. Al doilea tablou ca importanta oferit in licitatie a fost realizat de Gheorghe Petrascu ("Flori, ochiul boului") si s-a adjudecat la 163,68 milioane lei (6.125 dolari). Acesta a fost urmat de unul a lui Theodor Pallady ("Vasul albastru"), vindut la 135 milioane lei (5.050 dolari). Desi preturile cu care s-au adjudecat ultimele doua lucrari au fost unele importante, recordurile precedente, atit pentru Petrascu, cit si pentru Pallady, au ramas in picioare. "Santa Maria di Salutti - Venezia", lucrarea lui Petrascu adjudecata pe 15 decembrie 1996 cu 14.597 dolari, continua sa se afle pe pozitia a treisprezecea a topului corespunzator perioadei 1995 - februarie 2001, iar "Femeie in fotoliu", taloul lui Pallady vindut pe 6 octombrie 1996 cu 14.106 dolari, pe locul al patrusprezecelea. Ceea ce se poate constitui totusi intr-un reper este faptul ca pretul pinzei lui Pallady s-a situat in jurul celei mai bine vindute lucrari a pictorului de anul trecut ("Barci pescaresti" - 5.250 dolari), iar cel obtinut pe tabloul lui Petrascu a depasit toate nivelurile de vinzare din anul 2000. IONUT BALAN Nici cumparaturile prin Internet nu mai sint ce au fost odata Pietele electronice sint la un pas de colaps Pietele electronice, specializate in tranzactii "business-to-business (B2B)", trec printr-o perioada de recesiune. In Statele Unite, piata de capital a penalizat sever companii ca Yahoo, actiunile sale cotate pe Nasdaq prabusindu-se in interval de un an la 30 dolari, de la 250 dolari. In Europa, analistii avertizeaza ca patru din cinci piete electronice vor disparea din cauza colapsului financiar, chiar in conditiile cresterii valorii vinzarilor. "Mai putin de o suta de piete electronice vor supravietui. In prezent, numarul acestora se ridica la 500", se arata intr-un studiu realizat de Jupiter MMXI. Studiul estimeaza o majorare a valorii vinzarilor acestor piete de la 200 de milioane de euro, cit este in prezent, la 1,8 miliarde de euro pina in 2004. Va urma probabil o consolidare a companiilor care apartin "noii economii". Sursa problemelor acestor companii pare a fi viteza mare cu care sint cheltuti banii, "rata de ardere" a fondurilor fiind, potrivit institutului american Pegasus Research, indicatorul care arata sanatatea "e-companiilor". Aproape doua treimi din companiile americane s-ar putea dizolva, avertizeaza analistii financiari. In plus, companiile de publicitate ramin fidele mijloacelor clasice de media pentru a face reclama, in timp ce marile corporatii si-au lansat propriile site-uri, prin care-si ataca direct clientii pe Internet. In 1999, un an bun pentru companiile B2B, primele o suta de firme de publicitate americane au cheltuit 25 miliarde dolari la televiziuni, 7 miliarde dolari pentru publicitatea in reviste, in timp ce ziarele au absorbit 6 miliarde dolari, iar panourile publicitare au costat 481 milioane dolari. Reclama directionata de aceste companii de publicitate spre Internet a costat doar 364 milioane dolari, mai putin de 10% din totalul de 4,6 miliarde dolari cheltuiti in spatiul virtual pe reclame in acel an. Explicatia? Companii ca Nike, de exemplu, se descurca foarte bine pe propriile picioare, cu e-business prin propriul site. Pe de alta parte, studiile arata ca numarul celor care comanda produse sau servicii prin Internet s-a micsorat de 80 de ori in ultimii cinci ani. LIDIA MOISE Parfumul Chanson d'Amour, o noua provocare pentru femeia romantica Casa Chanson a lansat ieri inca un cadou pentru femeile tinere si romantice. Chanson d'Amour este noul parfum dedicat, in special, celor care stiu sa aprecieze cu adevarat o esenta florala. Explozia initiala, data de arome de trandafiri de padure, flori de tei, gardenii, violete, este urmata de note exotice de ylang-ylang, iasomie si lacramioara, carora li se alatura o tenta de pepene galben. Datorita prospetimii sale, Chanson d'Amour poate fi purtat in orice moment al zilei, dar si seara intr-un cadru romantic. Chanson d'Amour este disponibil sub forma de Eau de Toilette de 50 ml, la pretul de 182.000 de lei, si deo-parfum: cel de 75 ml costa 52.000 de lei, iar de 200 ml - 84.000 de lei. Casa Chanson a anuntat ca aceste oferte speciale sint valabile pentru o perioada limitata de timp, incepind cu luna februarie.(R.V.) Filmele "pentru ambianta" s-au scumpit cu 10% Citeva farmacii din Bucuresti s-au gindit sa iasa in intimpinare indragostitilor care vor sa-si faca daruri de Valentine's Day si au facut reduceri substantiale de preturi doar la produse cosmetice. Cei care nu au timp sa umble prin magazine pot comanda de pe Internet luminarele plutitoare, parfumuri de camera cu efecte afrodiziace, perne cu inimioare, lenjerii personificate, bijuterii, decoratiuni speciale din ceramica si sticla etc. Site-urile specializate in "industria sexului" practica si ele in aceasta perioada preturi reduse pentru literatura erotica si filme porno. In schimb, sex-shopurile au majorat deja preturile cu aproximativ 10% la literatura si filmografia de specialitate, din cauza ca furnizorii lor au ridicat preturile casetelor si CD-urilor cu filme sexy si porno.(O.P.) De Sfintul Valentin, Rozele olandeze umfla profiturile florareselor Trandafiru' "sare" la cincizeci de mii firu' In fiecare an, pe 14 februarie, crestinii catolici din toata lumea sarbatoresc Ziua Sfintului Valentin, cunoscuta pretutindeni ca fiind Ziua indragostitilor. Desi in lume Sfintul Valentin, sau Ziua indragostitilor, se sarbatoreste pe 14 februarie, in calendarul bisericesc ortodox figureaza pe 24 februarie. In traditia romaneasca din zonele sudice aceasta zi este cunoscuta sub numele de Dragobete (un flacau iubaret, echivalentul autohton al lui Cupidon). Batrinii spun ca daca vremea este frumoasa de Sfintul Valentin, trebuie ca fetele si baietii necasatoriti sa se primeneasca si sa mearga la cules de ghiocei. Tot din batrini a ramas impamintenita zicala ca, de Dragobete, baietii si fetele trebuie sa se intilneasca neaparat unii cu altii, altfel nu vor avea parte de dragoste in anul care urmeaza. Tot batrinii spun ca de Sfintul Valentin indragostitii trebuie sa se sarute, iar baietii sa dea cadou iubitelor un trandafir rosu - semn al pasiunii. Asa se face ca in aceste zile floraresele au inceput sa faca bani frumosi cu trandafirii, flori foarte cautate de tineri. Daca pina acum citeva zile firul de trandafir costa intre 35.000 si 40.000 lei, incepind de ieri pretul rozelor a crescut la 50.000 de lei. "E Ziua indragostitilor si e cautati... Creste pretul fiindca alealante flori nu se prea mai vinde!", ne-a declarat Mama Tanta, una dintre cele mai vechi florarese din Bucuresti, care-si face veacul in centru. Referitor la pretul firului de trandafir, Mama Tanta ne-a spus fara a sta pe induri: "O sa fie cincizeci si ceva de mii firu' de Sfintu Valentin ca astia care-i aduce din afara i-a scumpit deja cu zece mii si nici nu se gaseste". Intrebata de unde-si procura marfa, florareasa ne-a spus ca are "un furnizor care-i aduce din Holanda, ca aia de la turci nu tine mult si nu e cu coada mare". Din experienta acumulata anii trecuti, Mama Tanta spune ca va cumpara pentru Sfintul Valentin "fo mie de trandafiri, cu treiscinci de mii firu'", pe care-i va vinde in aceeasi zi. Ceea ce inseamna ca, intr-o singura zi, profitul brut obtinut de Mama Tanta doar din vinzarea de trandafiri ar fi de aproximativ 15 milioane lei. Asta fara a mai socoti si banutii obtinuti din vinzarea altor flori mai ieftine. Considerata de bucuresteni un adevarat barometru al pietei florilor, Mama Tanta ne-a mai soptit ca si "freziile romanesti se scumpeste si iele la fo zece mii firu'". OVIDIU ZARA [15][pl.dll?rid=expresro] 