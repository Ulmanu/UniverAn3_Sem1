 Pactul cu diavolul i-a unit Charlize Theron - noua iubita a lui Keanu Reeves Actritei Charlize Theron (25 de ani) nu-i place sa piarda timpul. La numai trei saptamini de la despartirea de Stephan Jenkins, solist vocal al formatiei Third Eye Blind, ea si-a gasit alt iubit. Cel care i-a picat in mreje este Keanu Reeves (36 de ani), viitorul ei partener in filmul "Sweet November". Frumoasa l-a cunoscut pe Keanu cu ocazia filmarilor la "Pact cu diavolul" si, recent, ei s-au intilnit la o petrecere, unde s-au si sarutat in public. La finalul chermezei, cei doi au facut schimb de numere de telefon, iar peste doua zile au cinat impreuna, de atunci fiind nedespartiti. Ultima iubita a lui Keanu a fost Amanda de Cadenet, cu care el sustine ca n-a avut decit relatii de prietenie. TRAIAN BANICA Marius Radmanastean (Prima TV), indragostit lulea de fotomodelul Olivera Draia (Romania 1) Pe Marius Radmanastean (Prima TV) l-am vazut, in sfirsit, alaturi de femeia pe care o iubeste de mai bine de doi ani. Desi pina acum au facut tot posibilul sa fenteze ziaristii, pe motiv ca tin la intimitate, zilele trecute ei au cedat insistentelor noastre. Asa am aflat ca iubita lui Marius este nimeni alta decit Olivera Draia (20 de ani), prezentatoarea emisiunii despre calculatoare "CiberFan" (difuzata luni, marti si joi, de la ora 14.15, la Romania1). Ei se cunosc de doi ani, sint timisoreni si locuiesc impreuna intr-un apartament inchiriat. Olivera este si manechin, iar Marius a absolvit si el, in urma cu citiva ani, cursurile unei scoli de fotomodele, asa ca asista cu placere la prezentarile de moda unde este solicitata Olivera. SIMONA ECOVOIU De Ziua indragostitilor, forfota mare in Capitala Cea mai in voga sarbatoare de import, Valentine's Day, face valuri in plin Faurar. Miine, de Ziua indragostitilor, fel de fel de evenimente muzicale isi propun sa va binedispuna. La Studio Martin, Mediapro Music lanseaza, la ora 21.00, "Diva Inamorata", cel mai nou album al Loredanei, impartit in doua acte, precum o compozitie clasica. L.P.-ul prezinta, pe de-o parte, prelucrari ale lui Adrian Enescu dupa teme de Puccini, Rachmaninoff, Dvorak, Ceaikovski si pe de alta un remember inspirat al primelor piese de succes ale Loredanei: "Buna seara, iubito", "Tu si eu", "Joc matematic". Cu acest prilej, Mobil Rom organizeaza, in cadrul "Provocarii ALO", jocuri si surprize dedicate tuturor celor prezenti cu sau fara pereche. In Piata Universitatii, la ora 17.00, vor concerta Taxi si Voltaj intr-un cadru romantic plin de inimioare si beculete colorate. Se vor organiza concursuri asortate cu evenimentul, iar primarul Traian Basescu va oficia casatorii de-o zi. Un convoi alcatuit din sase autovehicule Radio Contact se va plimba prin Bucuresti impartind flori pe patru trasee: Unirii - Universitate - Romana - Victoriei, Regie - Gara de Nord - Victoriei, Victoriei - Stefan cel Mare - Obor, Iancului - Muncii - Unirii. La Patinoarul Floreasca, Zone Records si Radio 21 va asteapta, incepind cu ora 17.00, pentru distractie maxima si iubire cit cuprinde. Invitati: Antract, Krypton, Zob, Gianina & Quartz, Baba Novac si altii. In acest cadru festiv, grupul Antract lanseaza "Amintiri", un nou EP cu piese de dragoste de la un cap la altul. (O.M.) Miine, incepind de la ora 19.00, formatia Holograf va sustine un superconcert la Sala Palatului. Sub genericul All My Music, show-ul "Sa nu-mi iei niciodata dragostea" cuprinde numai cintece despre iubire si va dura aproape doua ore In Backstage (str. Gabroveni), miercuri seara se desfasoara o petrecere cu premii speciale pentru indragostiti, iar azi, de la ora 21.00, formatia rock Verso isi lanseaza albumul de debut La Studio Opium (str. Horei nr. 5 bis) petrecere cu tema "Visul unei nopti de iarna" cu zei si zeite, zine si spiridusi, meseriasi si actori. Cu aceasta ocazie a fost creat un cocktail special, Puck spiridusul - un amestec de esente exotice si alcool din tresie de zahar La Club A, indragostitii din Capitala sint asteptati la carnaval. Participantii necostumati vor fi marcati pe fata de sarbatoritul serii - neaosul Vali - cu inimioare rosii, cei care au partener, cu inimioare galbene, cei nedecisi, si cu inimioare verzi, cei care-si cauta inca perechea.(L.S.) Harta genetica a omului, publicata ieri, contine Secretul vietii vesnice si leacul tuturor bolilor "Schema" genomului uman, poreclita "Cartea Vietii", deschide calea pentru medicamente individializate, tratamente pentru orice maladie, "dresarea" grefelor si pentru prelungirea practic nelimitata a duratei de viata Doua echipe reunind oameni de stiinta din aproape toate statele lumii au finalizat harta genomului uman, supranumita si "Cartea Vietii", care contine tot ceea ce trebuie stiut pentru "construirea" cu succes a unei fiinte umane. Finalizarea "hartii" ADN a omului a fost apreciata de experti ca fiind de importanta cel putin egala cu descoperirea rotii, a energiei nucleare sau a antibioticelor. Prima secventa a "hartii" a fost publicata in paralel, ieri, de un consortiu privat american, "Celera Genomics", si de responsabilii proiectului public international (Human Genome Project - HGP). Rivalitatea dintre cele doua proiecte continua chiar si dupa aparentul armistitiu prilejuit de anunt, in principal din cauza diferentei de optica - "Celera" doreste exploatarea genomului pentru profit, spre deosebire de HGP, care lucreaza cu fonduri guvernamentale, in beneficiu public. Desi "Celera" a avansat mai rapid si si-a permis sa sara citeva etape pentru ca s-a "inspirat" masiv din activitatea HGP, accesibila oricui prin Internet, oamenii de stiinta sint de parere ca studiul acestuia din urma este mai complet decit al consortiului privat american. Mitul genomului a fost spulberat: marimea nu conteaza! Cea mai importanta descoperire implicata de finalizarea "Cartii Vietii" este ca oamenii au mai putine gene (30.000 - 40.000) decit cifrele avansate initial (circa 100.000). Mai concret, oamenii au de doar doua ori mai multe gene decit rimele, 99 la suta din ADN-ul nostru fiind identic cu cel al cimpanzeilor. "Avem doar de doua ori mai multe gene decit musculitele betive. Dar sintem mai complecsi. Putem gindi mai multe lucruri. Organismele noastre pot face mai multe operatiuni. Si totusi nu numarul genelor conteaza. Porumbul are tot atitea gene ca noi. Crinii au 91 de miliarde de perechi de baza de coduri genetice (fata de 3,1 miliarde la om)", a spus si vicepresedintele aceluiasi consortiu, Mark Adams. Unde rezida atunci complexitatea umana? Probabil, dupa cum sugereaza Venter, in acea convergenta unica a modificarilor survenite pe parcursul dezvoltarii speciei noastre, in special cresterea cortexului cerebral si dezvoltarea laringelui, care au permis aparitia limbajului si a consecintelor acestuia in plan comportamental. Finalizarea "Cartii Vietii" confirma teoria evolutionista a lui Darwin, pe de o parte, iar pe de alta, spulbera fundamentul biologic al notiunii de rasa: practic, fiecare om de pe Pamint are un fond genetic comun in proportie de 99,9 la suta cu ceilalti indivizi. Proteina, bat-o vina! Atit specialistii "Celera", cit si cei ai HGP sint de acord asupra unui fapt esential: cel putin la oameni, proteinele conteaza mai mult decit genele. Corpul omenesc, se pare, este "programat" sa se adapteze la mediu prin "croirea" si rearanjarea produselor proteice ale genelor, astfel incit sa rezulte o proteina potrivita pentru o situatie data. Fiecare gena produce o proteina - functia de baza a oricarei celule. Cercetatorii stiau ca proteinele trebuie adesea aranjate intr-un anumit fel (proces numit combinare), inainte de a putea face ceva folositor. "Cea mai mare parte a proceselor biologice se produce la nivelul proteinelor, nu la cel al genelor", a declarat Craig Venter, presedinte si sef al echipei de oameni de stiinta de la "Celera Genomics". "Asta arata cit de nerelevante sint patentele genetice" pe care incearca multi sa le obtina, a adaugat Venter. Altfel spus, exista extrem de putine afectiuni sau tare monogenetice (cauzate de sau inscrise intr-o singura gena), atit de putine incit "numarul lor este nesemnificativ" - codul genetic al unei persoane nu face altceva decit sa descrie un set de probabilitati (de exemplu o persoana este mai expusa decit alta riscului de a dezvolta cancer la colon, diabet sau astm). Medicamente pe masura pacientului Privita ca baza a medicinii viitorului, harta genomului uman deschide calea crearii de noi medicamente, de teste care sa ne releve propriile tare genetice, de tratamente personalizate si ne ofera intelegerea profunda a activitatii organismului propriu la nivel molecular. Oamenii vor putea fi tratati de orice maladie urmind o cura individualizata. Durata vietii individului poate creste la perioade de timp practic nelimitate. In functie de complexitatea posibilitatilor enumerate mai sus, aceste procese vor fi disponibile intr-un timp mergind de la citiva ani pina la citiva zeci de ani. Cel mai asteptat tratament dintre toate este cel impotriva cancerului, privita in continuare ca "maladia proeminenta a ADN". Si asta nu pentru ca tumorile maligne ar fi mostenite sau dictate de structura genetica a fiecaruia, ci pentru ca ansamblul genetic al omului este expus chimicalelor, radiatiilor si virusilor, factori care determina degradarea organismului. "Cartea Vietii" permite si controlul transplanturilor, in sensul ca organismul poate fi "invatat" sa nu respinga o grefa. Incontestabil, spun oamenii de stiinta, harta genomului uman va revolutiona medicina pina la schimbarea totala a felului in care este perceputa astazi aceasta stiinta. Era geneticii are insa nevoie si de un nou tip de etica. Multi savanti se tem de aparitia discriminarii genetice, potrivit careia unii indivizi vor deveni "paria" din simpla cauza ca au fie si o mica predispozitie maladiva inscrisa in gene, intr-o societate in care parintii isi vor putea "construi" un copil dupa bunul lor plac, iar tratamentele "totale" vor exista doar la indemina celor foarte bogati. CONSTANTIN VLAD ABC-ul geneticii ADN: Acronim pentru "acid dezoxiribonucleic", notiune care desemneaza o molecula gigantica, parte esentiala a nucleului fiecarei celule, care cuprinde informatia genetica a oricarui organism viu. GENOM: Ansamblul caracterelor ereditare continute in ADN. Trebuie mentionat ca genele reprezinta doar o mica parte din genom. GENE: Fragmente de ADN care conditioneaza sinteza proteinelor si care stau la originea proceselor indispensabile mentinerii vietii, de la conceptia organismului pina la moartea acestuia. CROMOZOMI : ADN-ul este repartizat in structuri numite cromozomi, care sint purtatori de informatie genetica si determina trasaturile ereditare ale fiecarui individ. Specialistii romani nu accepta ideea ca au doar de doua ori mai multe gene decit o musca de otet Specialistii romani se declara surprinsi de rezultatele cercetatorilor americani si francezi si se indoiesc de faptul ca omul ar avea numai 30.000 de gene, asa cum au anuntat acestia. Seful Laboratorului de genetica aplicata din cadrul Institutului de Medicina Legala (IML) "Mina Minovici" din Bucuresti, profesorul Dragos Stefanescu, nu accepta rezultatele anuntate duminica de directorul Centrului francez de cercetare a genomului, Jean Weissenbach, potrivit caruia "omul poseda mai putine gene decit era prevazut, adica in jur de 30.000, deci de doua ori mai mult decit o musca de otet". In acelasi timp insa, prof. Stefanescu recunoaste ca in Romania nu exista un centru pentru cercetare unde sa se faca studii de diagnostic genetic. Weissenbach este unul dintre primii cercetatori care au semnalat numarul mic al genelor omului, alaturi de bio-informaticianul american Philip Green. TATIANA DABIJA "Moartea subita" loveste copiii din Medias Medicii din municipiul Medias se confrunta in ultima vreme cu o situatie grava careia nu-i pot face fata. Copii nascuti sanatosi mor pe patul de spital din motive inex-plicabile. In ultimele trei saptamini, doctorii s-au aflat in imposibilitatea de a salva vietile a patru copii ale caror virste variau intre 11 zile si doi ani. Pentru ca nu s-a putut stabili exact cauza deceselor, s-a ajuns la concluzia ca micutii au fost rapusi de fenomenul numit "moarte subita". Medicii afirma ca acesta face victime in toata lumea si nici specialisti din tari foarte dezvoltate nu i-au gasit o explicatie. Doctorii de la Spitalul municipal Medias sustin ca printre factorii care influenteaza starea de sanatate a copiilor se numara neglijarea lor de catre parinti, malformatiile congenitale sau virozele hemoragice acute. "Moartea subita" poate aparea la mai putin de o saptamina de la nastere, dar si pina la virsta de doi sau trei ani. MADALINA SCUTELNICU Generalul Fatuloiu, mazilit de la conducerea Politiei Capitalei Zvonurile privind iminenta schimbare a conducerii Politiei Capitalei s-au confirmat ieri dimineata: ministrul de interne, Ioan Rus, a decis inlocuirea generalului de brigada Dan Valentin Fatuloiu cu fostul sau adjunct, colonelul Gheorghe Mihai. Fostul sef al Politiei Capitalei a fost pus la dispozitia IGP, iar in functia de prim-adjunct al colonelului Mihai a fost numit colonelul Nicolae Silvestru, care a fost seful Politiei Sectorului 3. Ceilalti doi adjuncti, coloneii Vasile Popa si Bujor Florescu, au fost mentinuti in functii. "Mazilirea" generalului Dan Fatuloiu este, fara nici un dubiu, o manevra politica. Practic, nu a existat nici un motiv clar pentru inlocuirea lui, mai ales ca gen. Fatuloiu fusese numit la comanda D.G.P.M.B. cu doar trei luni in urma, deci nu a avut timpul fizic sa demonstreze daca este sau nu capabil sa conduca aceasta structura. Inlocuirea a fost anuntata de catre secretarul de stat Toma Zaharia, intr-o conferinta de presa sustinuta la sediul Politiei Capitalei, imediat dupa incheierea sedintei de bilant, la care a participat si ministrul de interne Ioan Rus. Potrivit unor surse confidentiale, in jurul orei 11.00, imediat dupa incheierea sedintei, Fatuloiu a fost anuntat, sec, ca a fost destituit de la comanda Politiei Capitalei deoarece "fenomenul infractional a crescut ingrijorator in cursul anului 2000 si s-au constatat disfunctionalitati in actul de comanda". Daca "disfunctionalitatile" pot exista, reprosul "cresterii fenomenului infractional" este in mod cert nejustificat, tinind cont de faptul ca generalul Fatuloiu a condus Politia Capitalei doar in ultimele doua luni ale anului 2000. Colonelul Gheorghe Mihai, noul director general, a ocupat timp de un an si jumatate postul de adjunct al sefului Politiei Capitalei. In ce priveste strategia de conducere, col. Mihai a declarat: "Vom riposta pina la limita legii, in toate domeniile de activitate. Vom analiza toate problemele existente in structurile noastre, insa vom puncta in mod special pe partea informativa a muncii politienesti, deoarece acest aspect a fost neglijat in ultimii ani". DANIEL NEAMU PETRISOR CANA Noul sef al Politiei Capitalei a lucrat la "Doi s'un sfert" Noul sef al Politiei Capitalei, colonelul Gheorghe Mihai, este cotat ca un excelent profesionist si provine din Politia Economica. Mihai a condus Serviciul de Combaterea Criminalitatii Economico-Financiare din Politia Capitalei, dupa ce anterior se ocupase, in cadrul aceluiasi serviciu, de sectorul financiar-bancar. Gheorghe Mihai a fost avansat, ulterior, detinind, aproape un an, in perioada 1996-1997, functia de adjunct al sefului UM 0215, temutul serviciu de Informatii al MI. Dupa stagiul de la "Doi s‘un sfert" (asa cum era supranumita UM 0215), col. Mihai a revenit la Politia Capitalei, unde a indeplinit functia de adjunct si prim adjunct al sefului Politiei Capitalei (in mandatele generalilor Bot si Fatuloiu). Numirea lui Gheorghe Mihai la comanda Politiei Capitalei a fost bine primita de catre politisti, in rindul carora acesta se bucura de o reala simpatie. De altfel, politistii bucuresteni n-au privit niciodata cu ochi buni aducerea unui om din provincie la timona Politiei Capitalei, ca in cazul gen. Fatuloiu, "adoptat" de la Arges. Nu de aceeasi popularitate se bucura Silvestru Mincu, noul prim adjunct al Mihai Gheorghe. Fost sef al IPJ Giurgiu, Mincu a fost inlaturat de la comanda acestui inspectorat de catre chiar fostul ministru PDSR, Doru Ioan Taracila, si mutat la Bucuresti, unde a condus Circa 8 din Politia Sectorului 2. Ulterior, Mincu a fost avansat in functia de sef al Politiei Sectorului 3, functie ocupata pina ieri. Despre Silvestru Mincu se spune ca este un politist cu mare experienta, "uns cu toate alifiile", cu evidente si nedisimulate simpatii pedeseriste. Gurile rele spun ca a fost unul dintre oamenii care a facut rost de bani pentru partid, dar acest lucru nu s-a putut proba, concret, niciodata. NICOLETA SAVIN ONDINE GHERGUT Pe scurt - Politistii isi cumpara ciinii din dotare. Ciinii de rasa din dotarea Inspectoratului de Politie al Judetului Covasna sint cumparati preponderent de catre subofiterii care ii au pe inventar si care s-au atasat de acestia. Masculii Fest, Fan si Inductor, respectiv femelele Geza, Gluga, Nigana, Nupana si Inada, cu virste cuprinse intre 5,2 si 10,3 ani de serviciu, sint oferiti de IPJ pentru sume de pornire cuprinse intre 240 mii si 3,2 milioane lei. Ciinii n-au grade militare si provin de la Scoala de Dresaj a Ministerului de Interne de la Sibiu. (Peter Domokos) - Ortodocsii si greco-catolicii din Decea se cearta pe biserica . Trei credinciosi greco-catolici din satul Decea, comuna Miraslau, judetul Alba, au blocat simbata seara usa de acces in biserica ortodoxa din localitate. Ei le-au spus politistilor veniti la fata locului ca o sa-l impiedice pe preotul ortodox sa tina slujba de duminica. Ieri dimineata, in fata bisericii din Decea, 20 de politisti si 10 jandarmi incercau sa calmeze spiritele. Credinciosii greco-catolici i-au cerut preotului ortodox sa renunte la biserica si sa plece din localitate, deoarece satenii au fost greco-catolici, iar acum este firesc sa revina cu totii la vechea credinta. Dupa doua ore de negocieri problemele dintre cele doua parti au fost rezolvate pe cale amiabila. Slujba s-a desfasurat in conditii normale. (Lucian Dobrater) - Tinara violata in munti. O tinara din Vatra Dornei a avut un weekend de cosmar. In noaptea de simbata spre duminica, C.R.I, in virsta de 18 ani, a fost violata de doi indivizi. Ea mergea spre casa cind a fost acostata de doi necunoscuti, care au fortat-o sa urce intr-un autoturism, ce se indrepta spre Bistrita. Ajunsi in munti, au fortat-o pe fata sa intretina cu ei raporturi sexuale, dupa care au abandonat-o pe marginea drumului. Politistii au demarat imediat cercetarile, dar nu au reusit inca sa-i identifice pe cei doi. (Tiberiu Avram) - Pensionar omorit in statia de autobuz. Ioan Nutescu, 79 de ani, din Cimpulung Moldovenesc, judetul Suceava, si-a pierdut viata din cauza propriei neatentii. Ioan Nutescu s-a angajat simbata in traversarea strazii prin spatele unui autobuz oprit in statie, moment in care a fost surprins si accidentat mortal de un minibus Volkswagen, condus de ieseanul Cristinel Buzincu, 28 de ani, director economic la SC Colect Matel SRL Iasi. Primele cercetari ale politiei arata ca vina apartine victimei, care nu s-a asigurat, dar verificarile continua pentru a se stabili daca directorul a redus sau nu viteza in apropierea statiei. (Tiberiu Avram) - Asociatia coaforilor si frizerilor. La Tirgu-Mures s-a infiintat ieri Asociatia Coaforilor si Frizerilor din Romania, ACOFRIR. Au participat reprezentanti din 23 de judete, doar meseriasi cu diplome recunoscute de stat. "Acum, oricine are o agenda si face un coc linga oala cu sarmale se numeste coafeza", a declarat Stefan Wischi, initiatorul asociatiei. La infiintare, un aport important l-a avut presedintele Academiei de coafura din Ungaria, Szecsenyi Istvan. (Cora Muntean) - Hot prins in cotet. Un barbat in virsta de 33 de ani din comuna Cotesti-Vrancea a fost prins de politisti chiar la cotetul cu gaini al unui vecin. Ieri noapte, Mihalache Prisecariu, dornic de o friptura la ceaun, a intrat in curtea vecinului sau Dumitru Tudor si a dat iama in cotetul de gaini. Ghinionul lui a fost ca gainile si cocosul au inceput sa cotcodaceasca, iar stapinul lor a anuntat politia. Dupa cum au declarat politistii, Mihalache reusise sa sterpeleasca cinci gaini si tocmai se pregatea sa fuga cind a fost retinut.(S.V.) - Frati de cruce in penitenciar. Doi detinuti din Penitenciarul Timisoara au fost injughiati de colegii lor de celula in cursul saptaminii trecute. Cristian Ripa, 25 de ani, arestat prevenitiv pentru tilharie, s-a dat la colegul sau Eugen Balcescu, 32 de ani - doi si sase luni pentru fals in inscrisuri si fals privind identitatea. Ripa l-a injughiat de trei ori pe Balcescu, de doua ori in brat si o data sub brat, cu un cutit improvizat. Dupa doua zile, in noaptea de 8/9 februarie, doi detinuti au decis sa se faca frati de singe, Augustin Chirita, 25 de ani - cinci pentru tilharie si Petrica Balan, 24 de ani - trei ani pentru furt, nu au cazut insa de acord asupra felului in care sa decurga ceremonia. Chirita s-a enervat si i-a infipt lui Balan in spate un cutit confectionat dintr-o lingura. Balan a ajuns la spital, iar Chirita beneficiaza de o izolare severa si de cercetari la Parchet. (Tudor Flueras) - Tinara insarcinata, lovita mortal de o macara. Dorina Toma, 21 de ani, din comuna Pirscaveni, judetul Olt, a fost lovita de o bucata de fier care era prinsa in cirligul unei macarale la groapa de gunoi de linga Blas-Dolj. Fierul i-a patruns in craniu si a murit pe loc. Dusa la spital, medicii au constatat ca femeia era insarcinata in luna a sasea. (Ion Spanu) - Unei oradence i-au cazut trei caramizi in cap. In timp ce mergea sa-si cumpere piine, unei oradence i-au cazut in cap trei caramizi. In fiecare dimineata, pensionara Elisabeta Moldovan, in virsta de 57 de ani, urma acelasi traseu pentru a-si cumpara piine la brutaria de la intersectiile strazilor Maresal Antonescu cu Arani Janos. Ieri dimineata, cind mai avea de facut doar citiva pasi pina la magazinul de piine, trei caramizi s-au desprins dintr-o cladire si au cazut pe trotuar, exact in capul femei. Femeia a fost transportata la Urgente Chirurgie la Spitalul Judetean. Elisabeta Moldovan nu intentioneaza sa actioneze in judecata autoritatile locale pentru ca nu vrea sa-si faca degeaba de lucru. (Miruna Ionescu) [19][pl.dll?rid=expresro] 