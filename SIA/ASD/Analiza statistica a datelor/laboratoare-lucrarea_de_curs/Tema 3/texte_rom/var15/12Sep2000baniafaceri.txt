 Pentru ca justitia sa nu mai fie oarba, Valeriu Stoica le-a facut magistratilor salarii de salarii Un consilier al ministrului va avea, fara sporuri, un salariu lunar de bazade 17,9 milioane de lei ; Daca pleaca cu masina personala in concediu, magistratilor li se vor deconta carburantii Printr-o ordonanta publicata in "Monitorul Oficial" la 1 septembrie a.c., guvernul a modificat valoarea de referinta sectoriala pentru salariile magistratilor (n.r. - majorata la 1.140.800 lei) si coeficientii de multiplicare a acesteia. Astfel, au rezultat salarii de baza cuprinse intre 2,05 si 19,96 milioane lei, la care se mai adauga sporuri (intre 15% si 25% din salariul de baza pentru functiile de conducere), precum si coeficientii de multiplicare pentru vechime, ore suplimentare, sporuri de fidelitate acordate expertilor criminalisti si personalului auxiliar etc. In ceea ce priveste salariul de baza pentru magistrati, acesta a fost stabilit dupa cum urmeaza procurorul general al Parchetului de pe linga CSJ - 19,9 milioane lei consilier al ministrului justitiei - 17,9 milioane lei presedinte de tribunal - 16,5 milioane lei l procuror CSJ - 15,6 milioane lei judecator la Curtea de Apel - 14,8 milioane l judecator (4-6 ani vechime) - 13,6 milioane lei magistrat stagiar (0-6 luni vechime) - 5,13 milioane lei executor judecatoresc debutant - 2,28 milioane lei expert criminalist - intre 6,8 si 11,14 milioane lei (functie de vechime) aprod - 2,05 milioane lei. Pe linga nivelul salariilor, magistratii mai au prevazute o serie de facilitati. Astfel, pe perioada concediului de odihna, toate categoriile de personal din magistratura vor primi, in afara indemnizatiei de concediu, o prima egala cu salariul de baza brut din luna anterioara plecarii in vacanta. Totodata, in perioada concediului, magistratii si personalul auxiliar vor beneficia de decontarea a 7,5 litri carburant/100 km daca se deplaseaza cu autoturismul propriu intre localitatea de domiciliu si zona in care isi petrec vacanta. In plus, magistratii fara locuinta proprietate personala ori de serviciu vor primi o compensatie baneasca egala cu diferenta dintre chiria unei locuinte de serviciu si cea platita efectiv in baza contractului de inchiriere (n.r. - acest drept nu are caracter salarial si nu se impoziteaza). OANA VLASCEANU In prima jumatate a anului 2000, Ericsson a inregistrat profituri de peste 124 miliarde coroane suedeze Karl Alsmar, vicepresedintele companiei Ericsson, a vizitat saptamina trecuta filiala din Romania a concernului suedez. Alsmar a avut mai multe intilniri cu reprezentantii institutiilor guvernamentale si cu directorii unor companii de telecomunicatii din tara noastra. Karl Alsmar impreuna cu Thomas Lundin, presedintele Ericsson Telecommunication Romania, au avut amabilitatea sa ne raspunda la citeva intrebari. Ce ne puteti spune despre dezvoltarea companiei Ericsson pe plan mondial? Karl Alsmar: Organizatia Ericsson inregistreaza la ora actuala o dezvoltare apreciabila. Comenzile au crescut cu 45% in primele 6 luni ale acestui an comparativ cu anul trecut datorita cererilor de infrastructura mobila si de telefoane mobile. De asemenea, se constata o crestere in vinzari de 34 de procente, insumind 124 miliarde SEK pentru prima jumatate a anului 2000. Profitul net inainte de impozitare marcheaza o crestere cu mai mult de 300% peste valoarea inregistrata in primele sase luni ale anului precedent. Toate aceste rezultate releva faptul ca sintem mult mai eficienti in modul in care facem afacerile. Sintem in momentul de fata lider mondial in sisteme mobile, jucam un rol important in stabilirea standardelor mondiale, avem o pozitie cheie mai ales in piata de GSM. Sintem fara indoiala numarul unu, cistigind in continuare actiuni pe piata si avind un ritm de dezvoltare mai rapid decit cel al pietei. In acelasi timp, ne aflam in procesul de extindere a pozitiei noastre de lideri in domeniul Internetului mobil si cel al comunicatiilor de date mobile, cistigind mai mult de 50% din noile contracte legate de GPRS. Avem un succes deosebit in noile licente UMTS 3G care au fost cistigate atit in Japonia, cit si in Europa de vest, si, fireste, urmeaza sa apara si in Europa de est in urmatoarele 6 pina la 12 luni. Ce ne puteti spune despre piata de telecomunicatii din Romania? Thomas Lundin: Piata de telecomunicatii s-a dezvoltat foarte rapid in ultimii cinci-sase ani si sintem mindri ca Ericsson a condus intr-o mare masura la aceasta stare de fapt. Compania noastra a investit enorm si si-a construit o baza solida de clienti. Eu cred ca toate acestea au fost in beneficiul pietei romanesti. De asemenea, cred ca exista un mare potential pe piata romaneasca, pentru ca, daca privim penetrarea pietei romanesti de telefonie mobila, este in procent de 8%. Dupa discutiile purtate cu operatorii preconizam pentru anul viitor o crestere la 20%. Cum apreciati activitatea Ericsson Telecommunication Romania? Thomas Lundin: In Romania nu inregistram cresteri asemanatoare cu cele ale organizatiei intregi, dar se remarca o crestere de 23% in primele 6 luni ale acestui an. In materie de vinzari, preconizam la sfirsitul acestui an o cifra de 1 miliard coroane suedeze. Un somer inventiv a scapat de saracie Silviu cistiga trei milioane de lei lunar plimbind ciini si pisici Silviu Petrache este unul dintre ploiestenii cu initiativa. La 20 de ani este somer, dar nu duce lipsa de bani. El reuseste sa scoata sume frumoase din buzunarele celor prea ocupati sa-si plimbe animalele sau sa mearga la cumparaturi. Initial, prin anunturile la mica publicitate in care isi ofera serviciile pentru treburile casnice, Silviu si-a format un cerc de clienti din lumea buna a orasului. Avocati, prinsi cu pregatirea proceselor, parintii personalitatilor locale care au nevoie de sprijin la cumparaturi sau chiar parlamentari prahoveni apeleaza la tinarul mereu gata sa plece acolo unde este nevoie. Dis-de-dimineata, Silviu se prezinta la domiciliul clientilor, de unde ia lista cu alimentele care trebuie cumparate din piata centrala. Comerciantii il cunosc si ii pregatesc, saptaminal, pachete pentru clientii sai. Si totul ii aduce un "salariu" fix de aproape 1,5 milioane de lei pe luna. O afacere mai profitabila decit comisioanele obisnuite s-a dovedit a fi plimbatul animalelor de casa. Silviu a iubit dintotdeauna ciinii si pisicile. Ideea acestei afaceri a prins viata la inceputul verii. Unul dintre clientii sai constanti, pentru care facea cumparaturile o data pe saptamina, i-a dat pe mina ciinele caniche, intr-o seara cind s-au ivit treburi urgente. Neobisnuitul comision i-a adaugat 50.000 de lei in portofel. De atunci, scoate in jur de trei milioane de lei lunar din plimbatul cateilor sau al pisicilor. "Cit va merge, va merge. Deocamdata traiesc mai bine din comisioane decit cei care muncesc pe rupte o luna intreaga!", spune Silviu, satisfacut de viata pe care o duce acum. VIOLETA STOICA Constrinsa de practica internationala, AVAB isi vinde pe mai nimic datoriile preluate de la George Constantin Paunescu Agentia de Valorificare a Activelor Bancare (AVAB) a anuntat ca va vinde, pe 10 octombrie a.c., la licitatie publica deschisa, creantele sale asupra intregului grup de firme care apartin omului de afaceri George Constantin Paunescu. Este vorba de General Consulting&Procurement SA, Compania Hoteliera Intercontinental Romania SA, Curierul National SA si Institutul Roman de Investitii SA. Conform oficialilor AVAB, valoarea totala a creantelor scoase la licitatie este de 180,9 milioane dolari si 3,1 miliarde lei. Data limita de depunere a ofertelor este 2 octombrie, iar taxa de participare la licitatie este de 2 milioane lei/debitor. Garantia de participare la licitatie a fost fixata de AVAB la 9,053 milioane dolari (sau echivalent in lei) si reprezinta 5% din valoarea creantei totale. Pentru necunoscatori trebuie spus ca, in momentul vinzarii unei creante, societatea comerciala care o cumpara are dreptul de a se indrepta impotriva posesorului datoriei fie prin executare silita, fie prin alte metode legale. Potrivit reglementarilor internationale, vinzatorul de creante (in speta AVAB) nu poate obtine decit o valoare cuprinsa intre 10% si 30% din totalul creantei licitate. Ceea ce inseamna ca din aceasta licitatie, AVAB ar putea obtine maximum 60 milioane dolari. De remarcat este faptul ca intre AVAB si holding-ul GCP exista 130 de procese, parte din ele fiind aflate inca pe rolul instantelor de judecata. Surse apropiate tranzactiei ne-au declarat ca deja exista o serie de cumparatori virtuali, la sediul AVAB fiind depuse citeva scrisori de intentie. GABRIELA TINTEANU Flash economic Fasolea si malaiu' ne-au scumpit traiu' Conform Comisiei Nationale pentru Statistica (CNS), rata inflatiei pentru luna august a fost de 1,8%, iar rata medie lunara a inflatiei pe primele opt luni ale acestui an a fost de 3%. Inflatia pe luna august a fost generata in principal de cresterea indicilor preturilor de consum la servicii cu 2,7%. Comparativ cu iulie, in august, cele mai mari scumpiri la servicii au fost inregistrate la apa, canal si salubritate (+8,8%) si transport urban (+8,4%). La marfurile nealimentare, preturile au crescut in august cu 2,1%, cea mai mare crestere fiind inregistrata la energie electrica (+4,4%). Tot in luna august, indicii preturilor la marfurile alimentare au crescut cu 1,2%, cele mai mari cresteri fiind inregistrate la fasole boabe (+22,8%), malai (+10,2%) si carnea de porc (+8,2%). In comparatie cu decembrie 1999, rata inflatiei in luna august 2000 a fost de 26,4%. (G.T.) Banca Mondiala nu scapa din ochi Banca Agricola Aflat in calitate de coordonator al programelor derulate cu Banca Mondiala, Mugur Isarescu s-a intilnit ieri, la Palatul Victoria, pentru prima oara in aceasta postura, cu reprezentantul misiunii Bancii Mondiale la Bucuresti, Ziad Alahdad. Surse guvernamentale au declarat ca premierul si oficialul BM au purtat discutii tehnice, in prezenta expertilor, pe marginea activitatilor incheiate in cadrul PSAL 1 si perspectivele privind derularea eficienta a programului PSAL 2. Aceleasi surse au aratat ca Ziad Alahdad a insistat asupra procedurilor de privatizare a intreprinderilor cu mari datorii bugetare, dar mai ales pe pregatirea procesului de privatizare a Bancii Agricole. (O.Z.) BRD crediteaza investitiile Banca Romana pentru Dezvoltare - Groupe Societe Generale a anuntat ieri ca a inceput sa acorde credite agentilor economici cu capital de stat sau privat pentru realizarea de investitii. Pentru societatile comerciale cu capital privat valoarea creditelor acordate de banca se face in completarea surselor proprii de finantare ale investitorilor si pot acoperi pina la 75% din valoarea totala a proiectului investitiei. Pentru societatile cu capital majoritar de stat si regii, volumul creditului acordat atinge maximum 60% din valoarea proiectului. Finantarea acordata de banca se face pe termen scurt (pina la un an), mediu (pina la cinci ani) sau lung (peste cinci ani), in functie de proiect. Gama destinatiilor pe care le pot capata fondurile cu care BRD crediteaza proiectele este foarte diversificata. (G.T.) FMI mai ramine la Bucuresti Surse guvernamentale au declarat ca desi negocierile cu reprezentantii Fondul Monetar International, sositi la Bucuresti, urmau sa se incheie ieri, acestea se vor prelungi cu inca cel putin doua zile. Principalele motive pentru care echipa FMI mai zaboveste la Bucuresti ar fi acelea ca executivul nu si-a facut temele asa cu ar fi trebuit la capitolele arierate, deficit bugetar si salariul bugetarilor. Desi n-au reusit sa convinga echipa FMI, oficialitatile romane sint destul de convinse ca FMI va debloca in octombrie o noua transa de 117 milioane dolari. (O.Z.) 