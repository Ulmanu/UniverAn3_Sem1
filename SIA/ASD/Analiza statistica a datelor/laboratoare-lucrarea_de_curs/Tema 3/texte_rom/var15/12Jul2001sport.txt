 Vedeta Gloriei isi doreste un transfer direct in strainatate Luci Sinmartean: "De mic tin cu Barcelona. Doamne ajuta sa ajung acolo!" "Nu e musai sa treci mai intii prin Bucuresti ca sa reusesti apoi afara" Dupa plecarea atacantului Marius Niculae la Sporting Lisabona, mijlocasul Lucian Sinmartean (21 de ani), internationalul de tineret al formatiei Gloria Bistrita, a devenit cel mai dorit produs de pe piata transferurilor in Divizia A la fotbal. Golul marcat in meciul reprezentativelor de tineret ale Romaniei si Ungariei (intilnire disputata pe stadionul "Cotroceni" din Bucuresti si incheiata cu scorul de 1-0), punct izbutit de bistritean dupa o actiune individuala de toata frumusetea, l-a propulsat pe acesta in atentia marilor echipe din Capitala. Curtat si de Rapid Desi impresarul sau, Ioan Becali, vrea sa-i indrepte pasii catre Dinamo, Jean Padureanu, presedintele Gloriei, imbratiseaza ideea unui transfer direct la o echipa din strainatate. Din prima liga a Romaniei, Rapid si Dinamo sint echipele inscrise pe lista de asteptare, pretul jucatorului fiind de un milion de dolari, atit cit a platit Steaua pe Rica Neaga. "Ciinii rosii" au fost primii care si-au exprimat dorinta sa-l cumpere pe tinarul "tricolor", aflat in coproprietatea lui Padureanu si a lui Becali. Managerul general Cornel Dinu este de multa vreme incintat de tehnica in regim de viteza a play-maker-ului ardelean, care are caracteristicile unui fost fotbalist bistritean, Alin Minteuan, al carui transfer Procuroru' l-a ratat sezonul trecut, acesta plecind in Israel, la Maccabi Tel Aviv. Numai ca persoane din apropierea fotbalistului pretind ca Luci nu si-ar dori sa vina in "Groapa", varianta fiind insa dezmintita ieri de jucator. Prietenia dintre "Lordul" Bistritei si patronul George Copos l-ar putea aduce totusi pe Luci in Giulesti. "Mi-a placut fotbalul jucat afara" "Nu stiu nimic si nici nu vreau sa ma implic in toata aceasta tevatura. Pe mine ma intereseaza doar sa joc fotbal", a declarat Luci, care, in rindul fotbalistilor, trece ca o persoana inteligenta, nu doar in joc, ci si in afara terenului. "De mic, eu tin cu Barcelona. Doamne ajuta sa ajung acolo! Din campionatul nostru, nu am o echipa favorita. Mie mi-a placut sa admir fotbalul jucat dincolo de granitele tarii. Cred ca nu-i musai sa treci pe la Dinamo, Steaua sau Rapid pentru a reusi apoi in strainatate. Nu ma tem de concurenta. Nu este insa exclusa nici varianta sa ramin inca un an la Gloria. Parintii nu se implica in alegerea mea. Ei sint bucurosi ca am oferte", a adaugat Sinmartean, care poate evolua atit pe banda, cit si in centrul liniei de mijloc. DANIEL CONTESCU Orasul croat Split a innebunit la sosirea lui Ivanisevici "Aici, numai cei care se afla in cimitire nu sint in strada!" Peste 100.000 de persoane l-au intimpinat pe croatul Goran Ivanisevici, cistigatorul turneului masculin de tenis de la Wimbledon, la sosirea in Split, orasul sau natal. Tenismanul a fost asteptat la aeroport de membrii familiei sale si de mama fostului baschetbalist Drazen Petrovici, decedat in urma cu opt ani, caruia Ivanisevici i-a dedicat victoria de la Wimbledon. Invingatorul a venit apoi in portul Split, unde a fost intimpinat de o multime de oameni. El s-a imbracat in tricoul formatiei de baschet New Jersey Nets, purtat de fostul sau prieten Drazen Petrovici. Unii dintre cei care asistau la sosirea lui Ivanisevici aveau tricouri pe care se putea citi: "Goran geniul". Drapelul croat a fost omniprezent, iar cerul a fost survolat de un elicopter din care a fost desfasurat un steag imens al Croatiei. Pe o scena instalata in port era scris cu litere mari: "Goran, orasul Split te iubeste!". Multi dintre cei care au dorit sa asiste la sosirea lui Ivanisevici s-au urcat pe acoperisurile cladirilor, iar venirea jucatorului de tenis in orasul sau natal a fost transmisa in direct de un post de televiziune prin satelit. "Aici, numai cei care se afla in cimitire nu sint in strada", a declarat un locuitor al orasului Split. Sarbatoarea a continuat cu focuri de artificii, iar Ivanisevici si-a petrecut noaptea intr-o discoteca alaturi de cei mai buni prieteni si de jucatorii echipei de fotbal Hajduk Split, formatia sa favorita. DANIEL NAZARE Socotita cea mai populara trupa punk din Germania, Die Toten Hosen sponsorizeaza Fortuna Dusseldorf Die Toten Hosen, cea mai populara formatie de rock si punk din Germania, a devenit ieri unul dintre sponsorii principali ai echipei de fotbal Fortuna Dusseldorf. Recunoscuti pentru muzica lor cu accente dure, ccomponentii trupei au platit o jumatate de milion de marci (230.000 de dolari) pentru ca fotbalistii sa le prezinte imaginea in urmatorii doi ani. Fortuna Dusseldorf activeaza in liga a treia a Germaniei. (L. C.) UEFA i-ar putea interzice Brasovului sa joace pe Stadionul Tineretului Calificarea in Cupa UEFA, dupa 27 de ani, a echipei FC Brasov a declansat o adevarata isterie in orasul de la poalele Timpei. Ioan Neculaie, patronul clubului, a demarat, prin intermediul firmei sale de constructii, lucrari de modernizare la Stadionul Tineretului, arena pe care FC Brasov isi disputa jocurile de pe teren propriu avind in acest moment o cu totul alta fata. Cu toate acestea, formatia antrenata de Ilie Dumitrescu se afla in pericol de a nu putea evolua in jocurile din Cupa UEFA pe Stadionul Tineretului, din cauza unei societati comerciale care isi desfasoara activitatea la adapostul uneia dintre tribune. Reprezentanti ai forului european, care vor veni luni intr-o noua inspectie la Brasov, au amenintat ca nu isi vor da acordul daca magazinul cu pricina, care ocupa de fapt o sala de conferinte, nu va fi inchis. Demersurile efectuate de conducatorii clubului brasovean s-au lovit in repetate rinduri de refuzul societatii respective, care se agata de un contract mai vechi incheiat cu FC Brasov si semnat de Ioan Mandoca, fostul director al ardelenilor. ADI DOBRE Florentin Petre si-a petrecut luna de miere la Paris "Mi-a stat inima in virful Turnului Eiffel" Fotbalistul Florentin Petre, mijlocasul de banda al echipei Dinamo, s-a intors duminica din Franta, unde, impreuna cu Catalina, si-a petrecut luna de miere. "Am stat sase zile la Paris, unde nu puteam rata ocazia sa vizitez Turnul Eiffel. Am urcat pina in virful turnului, de mi-a stat inima. De asemenea, m-am plimbat prin Disneyland. Fiul nostru, Patrick, a ramas acasa, insa, la intoarcere, i-am adus jucarii, haine si bomboane", ne-a declarat ieri "Peter". Jucatorul urmeaza sa-si reia pregatirea cu "ciinii rosii" in luna septembrie. "Nu mi-e teama deloc ca n-o sa revin la forma care m-a consacrat. Maradona si alti fotbalisti au avut hepatita, de credeau ca se vor lasa, insa au revenit in forta", a adaugat jucatorul. (D.C.) Flick-flack "Magiun" i-a stors pe gazari Fotbalistii echipei Petrolul Ploiesti isi incheie azi stagiul de pregatire efectuat timp de doua saptamini la Govora. Gazarii se vor opri, in drumul spre casa, la Pitesti, pentru un "amical" cu International, viitorul satelit al Petrolului. "A fost cel mai greu cantonament din ultimii trei ani", sustin jucatorii prahoveni, care dincolo de exigenta afisata de noul antrenor principal, Marin Barbu, recunosc faptul ca atmosfera este, paradoxal, foarte destinsa. La capatul acestei perioade de pregatire, Ionut Irimia, portarul care, in iarna, a fost chemat de Bölöni la nationala, a afirmat ca doreste sa-i faca Gabrielei Szabo o oferta de a-i deveni partener de antrenament. "N-am alergat atit in viata mea", marturiseste goalkeeper-ul Petrolului. "Magiun", care si-a atentionat elevii ca oricine se plinge e liber sa plece, le dovedeste elevilor sai, in continuare, ca nu glumeste. Duminica, de la ora 11.00, Petrolul va da piept, pe teren propriu, cu FC Arges. Chiar daca partida va fi una de verificare, Marin Barbu si-a amenintat jucatorii ca, in cazul unei infringeri, la finalul jocului vor fi amendati cu cite 50 de dolari. (A.D.) Nae Manea, la Jocurile Francofoniei Reprezentativa de tineret a Romaniei a plecat ieri dimineata in Canada, la Ottawa, pentru a participa la un turneu de fotbal, competitie programata in cadrul Jocurilor Francofoniei. In faza grupelor, tinerii "tricolori" pregatiti de Nae Manea si Zoltan Iasko vor intilni selectionatele similare ale statului Haiti (astazi), Burkina Faso (pe 15 iulie) si Frantei (pe 17 iulie). In turul urmator se vor califica ocupantele primelor doua locuri din fiecare grupa. Lotul este complet diferit fata de componenta cu care sint abordate preliminariile pentru Campionatul European de tineret din 2002. (L.C.) "Cap de zmeu", imprumutat la Albacete Internationalul roman Catalin Munteanu si-a dat ieri acceptul sa evolueze, in sezonul urmator, la echipa spaniola de fotbal Albacete, din Segunda Division. Munteanu, in virsta de 22 de ani, este proprietate a clubului Atletico Madrid si va fi cedat la Albacete sub forma de imprumut. In sezonul trecut, "Cap de zmeu", care in prezent se afla la Poiana Brasov, a evoluat la Salamanca. (L.C.) Mundine, ca Hugo Sanchez Anthony Mundine, fost component al reprezentativei de rugby a Australiei, are de la inceputul acestui an un nou hobby: boxul profesionist. Intr-un meci disputat marti-seara la Montreal (Canada), Mundine l-a invins prin abandon, in repriza a treia, pe americanul Kevin Pompey. Momentul victoriei a fost celebrat spectaculos printr-o tumba a la Hugo Sanchez. Partida dintre Mundine si Pompey s-a disputat in deschiderea meciului pentru titlul mondial al categoriei mijlocii, versiunea WBC, canadianul Eric Lucas invingindu-l pe englezul Glenn Catley prin KO, in repriza a saptea. (L.C.) Balint dezvaluie: "Gica Popescu se va intoarce la echipa nationala" Antrenorul secund al "tricolorilor" va reclama Galatasaray la FIFA Satul de nesfirsitele taraganari ale turcilor atunci cind vine vorba de achitarea datoriilor catre el, Gabi Balint, antrenorul secund al echipei nationale de fotbal, s-a decis sa reclame clubul Galatasaray la FIFA. "Ultimul termen convenit cu ei a expirat la 6 iulie. Atunci m-au rugat sa-i mai amin pina la 10 iulie, dar tot nu s-a intimplat nimic. La insistentele lor si ale lui Ioan Becali, o sa mai astept pina marti, dupa care, indiferent ce vor zice, o sa trimit jalba la FIFA", a comentat ieri Balint, care trebuie sa-si recupereze de la Galata banii pe contractul din sezonul 2000-2001, cind a fost antrenor secund la fosta campioana a Turciei. "Mi-au spus ca-l vind pe Jardel, iar apoi ne platesc pe toti. Pe mine nu ma intereseaza de unde scot banii, ca si asa i-am pasuit destul. Am pregatit dosarul cu toate actele. Daca as vrea acum sa le fac rau, le-as cere sa-mi plateasca si contractul pe sezonul viitor. Atunci cind am reziliat intelegerea, mi-au dat o hirtie in care acceptau sa-mi plateasca banii si pe 2001-2002, daca nu-mi achita pina la 6 iulie datoriile din sezonul trecut". In aceeasi situatie cu Balint se afla Gica Popescu, Hagi si Mircea Lucescu. "Hagi va convoca toti jucatorii care merita" Desi sint in vacanta pina la 23 iulie, antrenorii echipei nationale au un program destul de incarcat. Hagi si Balint vor fi prezenti in tribunele stadionului "Lia Manoliu", unde-i vor urmari pe jucatorii de la Dinamo in meciurile cu echipele egiptene Ismaily (14 iulie), Zamalek (16 iulie) si francezii de la St. Etienne (18 iulie). Urmeaza o alta misiune la Craiova, unde, in zilele de 24 si 25 iulie, se disputa un alt turneu, la care trebuie sa participe Universitatea Craiova, FC Arges si doua dintre echipele iugoslave Steaua Rosie Belgrad, FK Belgrad si Vojvodina Novi Sad. Gabi Balint a marturisit ieri ca, pentru a atinge obiectivul imediat al echipei nationale (calificarea la Mondiale), noul selectioner Gica Hagi este dispus sa convoace "toti jucatorii care merita acest lucru, indiferent de virsta si nume. Vor conta calitatile fizice, experienta si caracterul lor, nimic altceva. Nu putem face o intinerire fortata a lotului, mai ales ca se apropie meciul cu Ungaria". Balint a mai dezvaluit ca Gica Popescu este foarte aproape de o revenire la echipa nationala: "Sint absolut convins ca, daca Gica va fi in plenitudinea fortelor, apt de efort si in forma buna, va raspunde pozitiv unei solicitari a lui Hagi. Eu va spun ca Gica Popescu mai are inca foarte multe lucruri de spus in fotbalul mondial". Se-ntorc pasarile calatoare Cei opt fotbalisti rapidisti care s-au adresat Ligii Profesioniste de Fotbal pentru a li se acorda drepturile financiare erau asteptati aseara sa se alature lotului la Poiana Brasov. De dimineata, razvratitii s-au antrenat singuri la baza ProRapid, iar la prinz au hotarit sa plece spre Brasov. Primul care a facut acest pas a fost mijlocasul Marius Maldarasanu, care ieri dupa-amiaza s-a pregatit sub comanda antrenorului Viorel Hizo. "El a plecat pentru ca a fost obligat de contract. Este foarte probabil ca si noi sa urmam exemplul lui "Malda"", au declarat Daniel Pancu si Adrian Iencsi, care, la scurta vreme, au plecat si ei spre munte. Cei trei au fost urmati de Petre Marin, Robert Nita, Daniel Iftodi si Cornel Frasineanu. Ultimul care a plecat din Bucuresti a fost Dorel Mutica. In cele trei zile pe care le-au petrecut in Capitala, cei opt s-au antrenat in Padurea Baneasa. Duminica, razvratitii au mers si s-au spovedit la Manastirea Cernica, locasul sfint fiind si locul unde ei au hotarit sa nu mearga in cantonamentul de la Poiana, pina cind nu li se vor achita drepturile financiare. Acuzati de lipsa de caracter Ieri, fara sa stie ca jucatorii rebeli se vor alatura lotului, conducatorii giulesteni aflati la munte au dictat un comunicat prin care ii acuza pe cei opt de lipsa de caracter. "Pe viitor, Rapid isi propune o politica de transferuri bazata pe o evaluare cit mai precisa a caracterelor jucatorilor. Se vor lua masuri drastice impotriva celor care nu respecta statutul de jucator profesionist, precum si impotriva indisciplinei si a unor manifestari de grup care au darul de a leza imaginea societatii UFC Rapid", se spune in comunicat. Liderii rapidisti si-au aratat "indignarea vizavi de unii jucatori care cistiga peste 150.000 de dolari anual, fara a realiza mari performante, dar participa la manifestari negative". Sumudica soseste azi Impresarul Florin Iacob a negociat ieri revenirea in Giulesti a atacantului Marius Ninel Sumudica, aflat sub contract cu gruparea portugheza Maritimo Funchal. Astazi, Sumi-gol este asteptat sa soseasca la Bucuresti. Sub comanda lui Hizo s-au prezentat ieri olteanul Florin Soava si ploiesteanul Florentin Radulescu, care a renuntat la contractul cu Rocar, revenind la Rapid. Discutiile referitoare la achizitionarea atacantului Claudiu Niculescu au intrat in impas, suma ceruta de conducatorii de la Universitatea Craiova, 600.000 de dolari, fiind socotita de giulesteni prea mare. LAURENTIU CIORNEI DANIEL CONTESCU Mariana Bitang revine la lot In sedinta de ieri a Comitetului Tehnic Olimpic, antrenoarea Mariana Bitang a cedat presiunii psihologice la care a fost supusa in ultimul timp, anuntind ca va reveni in sala de antrenament. "Nu vreau ca prin retragerea mea sa determin un colaps al gimnasticii feminine. Nu as putea trai cu aceasta povara grea in spate. Alt motiv se refera la dorinta noastra de a o pastra pe Andreea Raducan la lot. Voi ramine la Deva pina dupa Campionatul Mondial, cu mentiunea ca ma voi retrage ulterior, daca toate aceste promisiuni care ne-au fost facute acum nu se vor respecta. Nu cred in minuni. Din moment ce aceste probleme nu s-au rezolvat in atitia ani, mi-e greu sa cred ca se vor rezolva in trei luni", a declarat Mariana Bitang. Prezent la COR, secretarul de stat Nicolae Marasescu a declarat ca va fi destituit directorul DJTS Hunedoara, Dorin Reclaru, pentru slab manageriat. Aceeasi soarta o va avea, pe filiera Ministerului Educatiei, si directorul liceului din Deva, Ioan Badoi. Intrebata cind va reveni la Deva, Mariana Bitang a declarat ca Octavian Belu este soferul si ca acesta nu pleaca din Bucuresti pina cind nu i se da o coregrafa. La sedinta a fost prezent si directorul INMS, care a asigurat ca va trimite in cel mai scurt timp un cadru medical calificat la Deva. IULIAN ICHIM [23][pl.dll?rid=expresro] 