 Regimurile politice isi protejeaza clientii Banca Agricola cade mereu in picioare Termenul acordat pentru finalizarea procesului de privatizare a Bancii Agricole expira astazi. Cu toate acestea, procesele intentate de SIF-uri - in special cel impotriva majorarii capitalului social - nu s-au incheiat. In aceste conditii, ne asteptam la o noua ordonanta de urgenta data de guvern - prin care termenul sa fie prelungit inca o data. Saptamina trecuta, executivul a dat pentru Banca Agricola o ordonanta care nu face altceva decit sa treaca la datoria publica toate creditele acordate ilegal de banca, din 1999 pina in prezent. Ceea ce este interesant la aceasta ordonanta este faptul ca pierderile - de aproape 4000 miliarde lei - nu vor fi supuse controlului Curtii de Conturi. Situatia este destul de stranie. Nu numai ca sterge cu buretele ilegalitatile pentru care cei vinovati ar fi trebuit sa plateasca, dar interzice Curtii de Conturi sa-si exercite prerogativele. Astfel, controlul datoriei publice, devine o actiune mai mult simbolica. Aceeasi ordonanta prevede si trecerea tuturor pierderilor la Oficiul pentru Recuperarea Creantelor Bancare (ORCB), desi nimeni nu cunoaste cu exactitate volumul acestora. O analiza a ultimelor dosare aflate in judecare pe rolul Curtii indica o masiva concentrare de credite acordate de BA citorva persoane influente. Clienti ai puterilor politice post-decembriste. Nu este pentru prima data cind totalul creditelor neperformante, inregistrate in ograda Bancii Agricole, au luat drumul datoriei publice. Si fosta putere a procedat la fel. Despre regularizarile bancii cu datoria publica, prin recuperarea de la terti a creditelor neperformante, oficialii au vorbit mai putin. Respectarea secretului bancar nu lasa dreptul opiniei publice de a afla ce politicieni cu principii sau oameni de afaceri, sponsori in campaniile electorale, au avut sau au primit credite cu cintec de la Banca Agricola. Vom avea consultanti fiscali Vestile de la Ministerul Finantelor sint rareori agreabile. Finantele au pregatit un proiect de lege privind aparitia unei noi profesii, "si inca foarte buna" - aceea de consultant fiscal - care se va afla pe masa guvernului, probabil pina la sfirsitul acestei luni, ne-a declarat ieri Gheorghe Oana, secretar de stat. "Consultantii fiscali vor fi singurii abilitati sa acorde consultanta contribuabililor persoane fizice. De exemplu, consultantul o sa-ti spuna cite impozite, cite dari trebuie sa dai, ti le determina corect, o sa te asiste in conflicte cu organele de control sau cu administratia financiara", spune Oana. LIDIA MOISE Tepro, via Mercedes Prima sarja de 10 tone de teava a plecat ieri de la Combinatul Tepro Iasi catre concernul german Mercedes. Beneficiarii germani au verificat personal testele prin care teava respecta normele europene, inclusiv acelea de ambalare, manipulare si transport. Caracteristicile tevii exportata in Germania sint: materialul este un otel special cu calitati imbunatatite, grosimea peretelui este 1 mm, iar diametrul tevilor oscileaza intre 7 si 18 mm. Aceasta este prima sarja dintr-un contract care se deruleaza cu combinatul iesean, concernul german folosind tevile fabricate la noi la sistemul de alimentare si evacuare a gazelor de la limuzinele Mercedes. CATALIN DUMITRESCU Ilie, mai tare decit Muresan Procesatorii agricoli, si batuti si cu banii luati Guvernul va discuta in sedinta de joi un proiect de hotarire privind contractarea, de catre procesatori, a unor imprumuturi de la banci pentru achizitionarea griului din noua recolta, a declarat Ilie Sarbu, ministrul Agriculturii, citat de Mediafax. "La propunerea bancilor, am acceptat ca aceste contracte, incheiate intre procesatori si banci, sa fie contrasemnate si de Ministerul de Interne, ca masura de siguranta, acest minister avind alte forme de supraveghere a acestei activitati", a adaugat el. Chiar plasata in curtea bancherilor, e greu de crezut ca bancile ar putea solicita o asemenea protectie. Pentru ca, in principiu, in banca lucrurile sint limpezi. Ceri si primesti un credit daca faci dovada oportunitatii si aduci suficiente dovezi ca esti apt-platitor. Sau primesti si nu mai restitui nimic, ingrosind datoria publica. Asa, pare mai degraba un junghi guvernamental in coasta sistemului bancar, prin care, eventual, ministerul Agriculturii sa oblige la respectarea unui pret maximal pentru griu, chiar cu riscul bulversarii unor operatiuni bancare. Va fi interesant sa vedem, in perioada urmatoare, agenti executind, in contul bancii emitente, creditori inglodati in piedici de tot felul. ( D.E. ) Studentii romani string bani din chiftele americane Visul multora dintre ei e sa se stabileasca definitiv in SUA O slujba la care multi tineri americani ar strimba din nas ii atrage pe cei din Romania: in cadrul unui program educational pus la punct de guvernul american, 12 romani si doi studenti din Belarus au sosit in Statele Unite pentru a lucra in localurile fast-food McDonald's, dupa cum releva publicatia "News Gazette". Cei 14 spera ca timpul petrecut in bucatariile restaurantelor McDonald's, unde vor prepara burgeri, va merita toata osteneala. Sorin Tirnoveanu, 23 de ani, este student in anul patru la Medicina. El spera sa se intoarca in Statele Unite, dupa ce va termina facultatea, pentru a practica Medicina estetica, cu ajutorul celor 2.000 de dolari pe care intentioneaza sa ii puna deoparte in cele patru luni in care va munci la McDonald's. Raluca testeaza piata Raluca Oana Cristea, 21 de ani, nu mai lucrase niciodata intr-un McDonald's, dar spune ca era un client fidel al restaurantelor fast-food din orasul sau natal, Cluj-Napoca. Raluca este studenta la Stiinte Politice si spera sa ajunga sa lucreze la un post de televiziune sau la un ziar, dar nu exclude nici stabilirea in Statele Unite deoarece in Romania nu se gaseste asa usor un loc de munca bine platit: "Este foarte dificil de gasit de lucru, cu toata birocratia si coruptia". "News Gazette" mentioneaza ca romanca stie, bineinteles, toate bancurile cu Dracula. Strainii sint constiinciosi Conducerea este multumita de cei 14 studenti pentru ca sint lucratori constiinciosi, si chiar le-a organizat excursii, la St. Louis si Chicago. "Fac o treaba excelenta. Au o atitudine extraordinara in ceea ce priveste munca", spune unul dintre directori. Programul "Work Experience USA", din care fac parte romanii, vizeaza imbogatirea cunostintelor despre Statele Unite ale studentilor straini, perfectionarea limbii engleze pe care acestia o stiu deja si cistigarea de experienta in munca in strainatate. ISABELLA ALEXANDRESCU Vara asta bem lapte Potrivit prevederilor guvernamentale, rata inflatiei isi mentine trendul scazut. Institutul National de Statistica (INS) a anuntat ieri ca rata inflatiei pe luna iunie a fost de 1,6% comparativ cu mai, fiind data in principal de cresterea preturilor la marfurile alimentare. Cele mai mari cresteri au fost inregistrate la cartofi (9,6%) si oua (9,5%), urmate de preturile la carne, cu 4,3%. Cele mai mari majorari de preturi au fost inregistrate la fructele proaspete (16%). Singurele alimente care s-au ieftinit in iunie au fost laptele si produsele lactate (cu 2,3%). Indicii preturilor la marfurile nealimentare au crescut cu 1,2a, cresteri semnificative fiind inregistrate la cosmetice si medicamente (1,9% si, respectiv, 2,6%). Per total servicii, preturile au crescut cu 1,4%, cea mai mare crestere fiind de 8,6% la transportul urban. Rata medie lunara a inflatiei pentru primele sase luni a fost de 2,3%, iar inflatia pe iunie, comparativ cu decembrie 2000, de 14,8%. ( G.T. ) Teme pentru integrarea europeana Ministerul Dezvoltarii si Prognozei a inceput elaborarea Programului Economic de Preaderare - care reprezinta principalul document de evaluare a progreselor inregistrate de tarile candidate la integrarea in Uniunea Europeana. Acesta este documentul de referinta privind politica economica pe termen mediu a statelor candidate focalizate pe indeplinirea criteriilor economice solicitate (existenta unei economii de piata functionale, capacitatea de a face fata presiuni concurentiale din UE). Potrivit Ministerului Dezvoltarii si Prognozei, planul va cuprinde o sinteza a evolutiilor economice recente, descrierea principalelor obiective de politica macroeconomica, programul in domeniul finantelor publice si un capitol destinat reformelor structurale. Planul Economic de Preaderare ce va fi elaborat de autoritatile de la Bucuresti trebuie trimis Comisiei Europene pina la data de 1 octombrie 2001. ( N.B. ) Fara prea mare folos, Statul depinde de banii nostri Taxa pe valoarea adaugata (TVA) a fost principala sursa de venit a bugetului de stat, in primele cinci luni ale acestui an. Cele peste 26.000 miliarde de lei au reprezentat mai mult de o treime (40,4a) din incasarile bugetare - ceea ce arata ca statul are ce cheltui daca noi, contribuabilii, cumparam marfuri si servicii. De altfel, unificarea cotelor de impozitare si abandonarea scutirilor de TVA au inmultit in primele luni ale acestui an banii colectati de buget. Daca adunam banii colectati din accize - inca 9.910 miliarde lei -cu cele doua impozite indirecte aplicate cumparaturilor contribuabililor, se obtin mai bine de jumatate din banii bugetului (55,7%). Restul banilor strinsi de buget au avut ca sursa impozitele pe venitul global, impozitul pe profit si taxele vamale. Impozitul pe venitul global platit in primele cinci luni a depasit 14.000 miliarde de lei, suma care reprezinta putin mai mult de a cincea parte din totalul incasarilor. Impozitul pe profit nu a adus decit 9.557 miliarde lei, suma care reprezinta 14,8% din totalul incasarilor. In comparatie cu aceeasi perioada a anului trecut, par sa fi scazut puternic incasarile din sectorul bancar, ceea ce arata un cistig mai modest al acestora. In ceea ce priveste cheltuielile din buget, acestea sint in crestere, atit cele inregistrate de autoritatile publice, cit si cele din invatamint, agricultura, sanatate si asistenta sociala. Numai dobinda pe care statul a platit-o pentru datoria publica, 19.094,9 miliarde lei, a "ars" incasarile din impozitele pe profitul firmelor si din accize la un loc. Deci, cum era de asteptat, avem deficit bugetar. In primele cinci luni ale acestui an, statul a cheltuit cu 14.045 miliarde de lei mai mult decit a incasat. Suma care se incadreaza insa in programul anual, fara mari probleme. LIDIA MOISE Marian adaposteste prietenul clientului Ban pe ban, din cotete cu termopan La 43 de ani, tata a cinci copii, Marian Sabo si-a vindut casa si si-a inceput propria afacere. A primit o parcela de pamint de la socrul sau, pe care si-a ridicat o baraca in care si-a adus mobila din casa vinduta. Tot aici a inceput sa confectioneze "case" pentru ciini si pasari. Au inceput sa vina o multime de clienti - care doreau sa-si "improprietareasca" prietenul patruped cu un cotet profesionist. "Vile" pentru ciini Cu un pret minim de 750 de mii de lei, oricine poate comanda o "casa" pentru "cel mai bun tovaras al omului". Mai departe depinde doar de client - costul crescind in functie de dorinte si de fantezii. Se pot folosi geamuri termopan, se pot introduce sisteme de incalzire interioara, se pot face casute termoizolate, cu terase, sau combinate cu casute de joaca pentru copii. Totul este lucrat in lemn. O alta caracteristica importanta a acestor casute este ca pot fi concepute special pentru a se integra perfect in locul ales pentru amplasare - indiferent daca este vorba despre curtea unei vile luxoase sau de blocurile de locuit. Timplaria - o afacere Marian si-a construit afacerea urmarind calitatea, mai degraba decit cantitatea. "Important e sa fii cel mai bun in ceea ce faci, ca sa poti supravietui in economia de piata. Indiferent de ce afacere se apuca un om, daca face un produs bun nu se poate sa nu reuseasca", spune el. La un control al Garzii Financiare, Marian Sabo a constatat ca, de la inceputul anului si pina acum, cifra de afaceri a firmei sale se ridica la peste 400 de milioane de lei. El nu a calculat niciodata aceasta cifra, deoarece, in afara de strictul necesar intretinerii personale, reinvesteste tot profitul. Ca planuri de viitor, vrea sa-si largeasca gama de activitati, prelucrind fier forjat si mozaic venetian. Deranjat de atmosfera din mediul de afaceri roman, Marian este de parere ca: "Cine spune ca in Romania nu merge treaba, ori nu s-a apucat de nimic, ori este puturos". Deja, micul intreprinzator a facut din timplarie o afacere. A trecut la produse mai importante decit custile pentru ciini. A inceput sa confectioneze si case de vacanta din lemn. Aceasta este, de fapt, provocarea pentru urmatoarea perioada si Marian crede ca poate face casutele de vacanta pe gustul clientului - astfel incit toata lumea sa cistige: afacerea lui sa prospere, iar clientii sa fie multumiti. DAN-ANDREI DUMITRU Cum sa va cheltuiti banii Cuptoare cu microunde pentru gospodinele grabite Cind timpul va preseaza sau cind aveti de preparat o mincare usoara - care nu necesita cine stie ce efort - puteti folosi cu succes cuptorul cu microunde. In ceea ce priveste efectul microundelor asupra organismului, firmele producatoare spun ca nu afecteaza in nici un fel sanatatea, mai mult chiar, alimentele care sint preparate in acest fel, nu pierd din substantele nutritive sau din vitaminele de baza: A, E, B, C, K. Ce sint, in definitiv, microundele? Specialistii le cunosc sub numele de unde electromagnetice de frecventa foarte mare. "Microundele sint emise de un dispozitiv montat in interiorul cuptorului - numit magnetron, ne lamureste Ion Cindea, reparator de aparate electrocasnice. Acest dispozitiv are o durata medie de functionare de aproximativ 3000 de ore." Daca va cumparati un cuptor cu microunde si se defecteaza magnetronul, e bine sa stiti ca aceasta piesa costa destul de mult: in jur de 2.200.000 lei. Sfatul nostru este sa achizitionati un cuptor de la o firma care va acorda un termen cit mai lung de garantie. Unele cuptoare au incorporate accesorii speciale de prelucrare a aburului. Rolul acestuia este de a pastra nealterate proprietatile alimentelor - in special ale legumelor si pestelui. Ideal ar fi ca aparatul dvs. electrocasnic sa aiba in dotare rame de montare. Acestea va scapa de problema gasirii unui spatiu de functionare, pentru ca, datorita lor, cuptorul poate fi montat foarte usor intr-un dulap din bucatarie sau pe perete. In comert se gasesc rame de diferite dimensiuni, in functie de latimea si adincimea cuptorului: 342x598mm, 343x599mm, 344x600mm etc. Cuptorul cu microunde trebuie sa fie bine izolat fata de exterior. Cu cit cuptorul este mai bine izolat, cu atit este mai eficient, iar caldura pe care o degaja este folosita numai la incalzirea alimentelor. Cuptoarele din ultima generatie sint prevazute si cu suport rotativ interior din sticla. Functia acestui platou este utila pentru ca va permite sa gatiti doua sau mai multe alimente in acelasi timp. Pentru familiile numeroase, cele mai bune sint cuptoarele care au o capacitate suficienta pentru prepararea unei cantitati mai mari de alimente. Se gasesc cuptoare cu o capacitate de la 17 si pina la 28 de litri sau chiar mai mult.Tot ce va mai ramine de facut e sa dati o raita prin magazine si va alegeti cuptorul cel mai potrivit. Noi va informam care sint preturile. MARINA ENE Cele mai sigure aparate electrocasnice Pentru a a afla mai multe detalii despre posibilele efecte negative ala cuptoarelor cu microunde asupra sanatatii, am cerut parerea dr.Irma Csiki - cercetator principal in igiena radiatiilor, la Institutul de Sanatate Publica Bucuresti. Conform cercetarilor efectuate in toata lumea, din punct de vedere al sanatatii, cuptoarele cu microunde sint unele dintre cele mai sigure aparate electrocasnice. "Sint mai putin periculoase decit telefoanele mobile, decit televizoarele sau decit liniile de inalta tensiune din jurul locuintelor", ne-a declarat dr.Csiki. Aceste aparate sint foarte bine ecranate prin mai multe straturi, astfel incit posibilitatea ca microundele sa "scape" in afara cuptorului sint foarte mici. De asemenea, undele pe care le emit sint de putere joasa (microunde) si nu pot produce decit arsuri ale pielii, in cazul unei manipulari neatente. In general, insa, aparatele nu functioneaza cu usa deschisa, iar in cazul in care cuptorul nu mai este bine etansat, au inclus un dispozitiv care le scoate din uz. ( N.L. ) La magazinul FLANCO (Drumul Taberei 80-82) gasiti: Cuptor cu microunde Galanz 4.499.000 lei - capacitate 23; - putere a microundelor 800 W ; - 4 trepte de temperatura: 150 grade Celsius; - interior din inox; - functie de dezghetare rapida; Cuptor cu microunde Samsung 8.169.000 lei - capacitate 26 litri; - prevazut cu grill in interior si rotisor vertical; Cuptor cu microunde LG Electronics 4.999.000 lei - putere a microundelor 800 W; - capacitate 19 litri; La magazinul EVER GREEN (Bucuresti Mall,Calea Vitan 55-59) Cuptor cu microunde Whirlpool 7.299.000 lei; - interior din inox; - capacitate 23 litri; Cuptor cu microunde Samsung 4.199.000 lei - panou electronic de comanda; - capacitate 20 litri; Cuptor cu microunde Galanz 3.199.000 lei; - putere a microundelor 700W; - usa cu deschidere manuala; - in interior suport rotativ din sticla 270 mm diametru; - avertizare sonora; La magazinul BUCUR OBOR (sos.Colentinei) gasiti: Cuptor cu microunde Moulinex 7.500.000 lei - putere a microundelor 900W; - dispozitiv de prelucrare a aburilor(cu accesorii) - 4 trepte de reglare a puterii microundelor; - disponibil in culoarea alba; Cuptor cu microunde Whirlpool 3.899.000 lei - capacitate 18 litri; - panou de comanda electronic; - putere a microundelor 750 W; In urma unui control in angroul "Mate Vila", Sute de lazi de bere confiscate Inspectorii Primariei Sectorului 3 din Capitala au luat, ieri, la puricat intreaga zona Dudesti - Cioplea, din cartierul Titan, punctul "fierbinte" al controlului fiind complexul comercial angro "Mate Vila", unde au fost confiscate sute de lazi de bere si bauturi racoritoare. Aici, dintre cei 55 de agenti comerciali care comercializau bauturi sau alte produse alimentare si nealimentare, aproape 50 nu aveau autorizatie de functionare sau acte de provenienta a marfii. La aparitia la fata locului a reprezentantilor primariei, multi dintre patroni au inchis magazinele si au fugit abandonindu-si marfa. In aceasta situatie, inspectorii primariei au eliberat amenzi in valoare de doua milioane pentru fiecare si somatii de desfiintare a magazinelor. In cazul in care proprietarii nu vor renunta la comert in angroul "Mate Vila", sau nu isi vor lua autorizatii de functionare, lucratorii de la ADP vor intra in forta cu utilajele pentru dezafectarea acelor magazine in neregula. Potrivit, conducerii primariei, marfa fara acte doveditoare va fi confiscata, ceea ce inseamna ca inspectorii primariei vor fi "obligati" sa supravegheze incarcarea in masini a multor de lazi de bere si a zeci de baxuri de bauturi racoritoare din fata fiecarui magazin. IULIANA ANGHEL Savoarea de Bohotin Busuioaca de Bohotin este unul dintre vinurile de marca, bucurindu-se de mare apreciere in rindul degustatorilor. Se inscrie in seria vinurilor roze, avind un puternic gust de strugure bine copt si un continut in alcool de minimum 11,5%. Are un continut in zaharuri situat intre 12 si 50 grame - la litru pentru vinul demidulce - si intre 4 si 12 grame la litru - pentru cel demisec. Vinul este recomandat sa fie consumat singur - ca aperitiv daca este un vin demisec - si cu dulciuri, la desert, pentru sortimentul demidulce, servit racit usor. Sortimentul demisec se consuma, de preferinta, proaspat - nu mai vechi de 3-4 ani, pe cind cel demidulce are "un buchet de sticla", cum spun specialistii, adica isi defineste o aroma speciala o data cu trecerea timpului, fiind de preferat a se consuma la 3-4 ani dupa fermentatie. BOGDAN OPREA Atentie la etichete! Pe piata exista si un sortiment "dulce" de Busuioaca de Bohotin, imbuteliat de Casa de Vinuri Pietroasa. Mihai Sampetru, presedintele Organizatiei Producatorilor de Vin din Romania, atentioneaza ca "acest sortiment de Busuioaca de Bohotin este produs dintr-un soi de struguri cultivat in regiunea Pietroasa - Dealu Mare, si nu in regiunea Bohotin. Acest produs nu este o Busuioaca de Bohotin veritabila ci, eventual, o "Busuioaca de Pietroasa" - desi aceasta marca nu exista. Cu toate ca provine din soiul autentic de struguri Bohotin, cultivat intr-o alta regiune, acesta isi pierde din calitatile sale. Daca doriti sa cumparati o Busuioaca de Bohotin veritabila, pe eticheta produsului trebuie sa fie trecut numele unui producator din regiunea Bohotin (Iasi) sau Podgoria Husi. Pagina cumparatorului isi propune sa asculte si sa oglindeasca parerile consumatorilor. Cititorii care doresc sa semnaleze produse sau servicii de proasta calitate ne pot scrie pe adresa: "Evenimentul zilei", Piata Presei Libere nr. 1 sau ne pot telefona la numarul 202.20.00, in atentia Departamentului Economic. Comerciantii si producatorii care vor sa semnaleze oferte avantajoase pentru cititorii nostri pot de asemenea sa ne contacteze. De evitat! Presedintele O.P.P. Vinrom, Mihai Sampetru, recomanda consumatorilor sa fie foarte atenti la ambalaj: "Toate vinurile cu denumire de origine imbuteliate in sticle din plastic trebuie evitate, deoarece isi pierd din calitati". De asemenea, "vinurile recunoscute sint doar acelea imbuteliate in sticle de 0,75 l, in conformitate cu normele Uniunii Europene. Vinurile imbuteliate in sticle de 0,7 l sint doar cele de colectie -care au fost ambalate inainte de a intra in vigoare aceste norme europene. Vinurile de pe piata, imbuteliate in ambalaje de 0,7 l, dar care sint produse recent, trebuie evitate, pentru ca ambalajele au fost spalate si refolosite, riscul de nerespectare a normelor de igiena fiind foarte ridicat. Producatorii importanti de vin folosesc, la fiecare imbuteliere, sticle noi", afirma Mihai Sampetru. Puneti-va ochii in evidenta cu mascara waterproof Plecati in vacanta la mare si nu v-ati hotarit inca ce produse cosmetice sa luati cu dumneavoastra? Va sugeram sa alegeti o mascara waterproof, mai pe intelesul tuturor - un rimel rezistent la apa. Noile produse aparute pe piata contin substante de ingrijire a genelor. De baza sint vitaminele (A,E,K) si keratina, continuta si de genele umane. Folosind mascara waterproof nu veti avea neplacuta surpriza sa va treziti cu pete negre in jurul ochilor. Secretul? Spre deosebire de rimelul obisnuit, cel waterproof contine polimeri speciali care nu se dizolva in apa. Pe piata romaneasca, gama nuantelor in care puteti gasi acest tip de mascara este destul de restrinsa: negru, albastru, maro si, eventual, verde. MARINA ENE La magazinul UNIREA (Bd. Unirii, nr.1) gasiti: - mascara waterproof L'Oreal la 197.000 lei; - mascara waterproof Max Factor la 176.000 lei; - mascara waterproof Margaret Astor la 197.000 lei; - mascara waterproof Seventeen la 102.000 lei; La magazinul Cocorul (bd.I.C. Bratianu) gasiti: - mascara waterproof Avon la 119.000 lei; - mascara waterproof L'Oreal la 198.000 lei; - mascara waterproof Revlon la 229.000 lei La magazinul Gilion (bd. Magheru 34-44) gasiti: - mascara waterproof Gosh la 77.000 lei; - mascara waterproof Krysis la 59.000 lei; - mascara waterproof Seventeen la 97.000 lei; - mascara waterproof Margaret Astor 193.000 lei; - mascara waterproof Revlon 227.000 lei; - mascara waterproof Max Factor 170.000 lei [23][pl.dll?rid=expresro] 