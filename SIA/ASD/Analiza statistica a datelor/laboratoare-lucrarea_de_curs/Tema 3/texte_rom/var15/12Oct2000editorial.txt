 Duios Isarescu vorbea ______________________________________________________________________ Gata! Mugur Isarescu si-a anuntat candidatura. Cei care au facut pariu ca nu va intra in jocul pentru Cotroceni au pierdut. Puteau la fel de bine sa cistige pentru ca premierul s-a lansat de parca ar fi renuntat. Ieri, pe pajistea insorita de la Palatul Elisabeta, intr-o discretie ca de receptie in stil american, Mugur Isarescu a sustinut o conferinta de presa. Pe fundal era o fotografie mare si frumoasa pe care scria "Mugur Isarescu - presedinte". Evenimentul n-a fost cu nimic diferit de unul organizat de General Motors cu ocazia intrarii in Romania. La fel de bine ai fi putut crede ca se lansa o retea de banci, un produs electronic sau se anunta o asociere. Fata de bilciul cu urale, strigaturi, muzica, mititei, orchestre, cintareti, perii si slugarnicii, familiare tuturor lansarilor politice din Romania, Mugur Isarescu a preferat o formula socanta numai prin firescul si bunul ei simt. Chiar nu dadea impresia ca ar dori sa faca din asta un moment aparte. Premierul nu vrea sa joace rolul unui actor politic. In aerul molcom de toamna parea un om neatins de paranoia puterii, putin mirat de ceea ce face si a fost extrem de zgircit in promisiuni. Convingerea mea este ca Mugur Isarescu nu si-a dorit niciodata sa devina presedintele Romaniei. Nu arata ca un ins dispus sa mearga in patru labe sau sa se maimutareasca numai si numai pentru a obtine un vot in plus. Nu arata nici disperat sa smulga reactii de simpatie. Discursul sau este atit de masurat incit risca sa treaca neobservat. Cu greu propozitii din el ar putea ajunge la nevoiasi, la periferia oraselor sau la tarani. Iar precizarea ca nu apartine nici unui partid politic a fost facuta cu aceeasi discretie incit ai putea crede ca e al nimanui, dar si al tuturor. As zice ca discursul de ieri al premierului contine chiar si o greseala. El a spus ca deviza sa va fi "O tara cu frontiere sigure si cu strazi sigure!". Aceste cuvinte ne trimit, mai degraba, la ministrul apararii si la ministrul de interne, adica la doua domenii care sint si acum in subordinea sa. Daca la capitolul "frontiere" nu am putea spune ceva de rau, in ceea ce priveste siguranta strazilor, guvernul Mugur Isarescu, desi ne-a oferit spectacolul de opereta intitulat "Luna" (regizor Constantin Dudu Ionescu), a ramas dator. Centrarea campaniei sale pe "frontiere si strazi sigure" presupune o intelegere destul de generoasa a atributiilor prezidentiale. La fel si insistenta lui Mugur Isarescu legata de situatia economica. Din acest punct de vedere, mesajul seamana cu al lui Theodor Stolojan. Amindoi o tin sus si tare cu economia pentru ca se pricep si pentru ca populatia resimte din plin rezultatele proaste din domeniu. Atita doar ca aceasta componenta vitala a societatii romanesti nu intra in competenta presedintelui, ci a executivului. Presedintele poate doar sa nu fie de acord cu numirea unui figurant intr-o pozitie-cheie (cum nu s-a intimplat cu Emil Constantinescu in 1996 si 1998). Mugur Isarescu a generat, prin discretia de pina acum, un mare orizont de asteptare. Tacerea sa, intrerupta din cind in cind de cite o declaratie prin intermediul agentiilor de presa sau purtatorului de cuvint, a contrariat si i-a incitat pe contracandidati. Iesirea sa la rampa nu ne arata o schimbare socanta de abordare. Cine e obisnuit cu lansarile de candidaturi in alte tari europene sau in SUA nu poate sa nu-si arate surprinderea. Asa ceva n-au mai vazut niciodata! Pare de-a dreptul original. Nicaieri in lume, un politician n-a soptit populatiei ca el vrea sa devina numarul unu intr-o tara si cu aceasta atitudine sa stirneasca un val de simpatie si incredere si sa si cistige. Or fi romanii atit de abili incit sa recepteze cu mare entuziasm un mesaj rostit ca un "buna ziua"? Sa dea Domnul ca nevoia romanilor de seriozitate si profesionalism, de bun simt si tact sa se regaseasca la numaratoarea voturilor. Dar ma indoiesc. Daca Mugur Isarescu, la sfirsitul acestei campanii, nu va ajunge in virf, strategia sa bazata pe discretie, in loc sa capete girul originalitatii, va fi taxata ca o inadmisibila naivitate. P.S . Ieri, la conferinta de presa cu pricina, pagubiti FNI, iritati, au venit sa-si apere cauza. Pe citiva dintre ei i-am invitat la redactie dupa ce termina cu huiduitul spre a le publica punctele de vedere. Ca prin minune, au disparut! _________________________________________________________________ 