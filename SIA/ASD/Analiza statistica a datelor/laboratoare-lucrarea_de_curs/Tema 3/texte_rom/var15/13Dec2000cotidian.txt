 Susta - a cincea jucarie a lui Laurentiu Duta Imperiul Laurentiu Duta - 3rei Sud Est a mai lansat pe piata muzicala o formatie, cu numele inspirat din jargonul smecheros - Susta. Dupa Candy, Animal X, Minodora la Maxxim si Country Boys, acesta este cel de-al cincilea "copil" al muzicienilor constanteni. Susta e formata dintr-o fata - Mariana Mirabela Mihai, alias Gramma - si un baiat - Alexa Marinica, alias Timmy. Cei doi abordeaza un gen inexistent in Romania, dar foarte cintat "afara", un amestec de R&B aspru, interpretat de Gramma, si rap (Timmy), cu influente autohtone. Ambii solistii vocali fiind constanteni, i-au propus la sfirsitul anului trecut lui Laurentiu Duta sa le fie producator muzical. Duta i-a pus sa munceasca un an intregi, pina a considerat ca muzica lor merita prezentata unei case de discuri. Din 20 de melodii a ales sase, pe care Nova Music Entertainment le-a reunit pe maxi-single-ul "Pentru inceput", care contine sase piese. Gramma (18 ani) cinta de cind se stie si are un obicei prost - isi tine tot timpul miinile in buzunare. Timmy (21 de ani) iubeste mult baschetul si se descrie in trei cuvinte: sincer, superficial si simpatic. LIVIU SERBANESCU Casele de discuri au pus la cale Luna cadourilor pe CD In ajun de Sarbatori, toate casele de discuri si toti artistii tin mortis sa iasa pe piata cu noutati discografice. Saptamina aceasta a debutat cu lansarea albumului "Nu-i vina ta", al baietilor de la Stigma, produs de A&A Records. Albumul reprezinta o relansare pe CD si are drept bonus o piesa specifica anotimpului, "Toata iarna impreuna". Marti, Transglobal Music a lansat "Contra Critica", disc al trupei Casino. Joi, Stefan Banica jr. lanseaza impreuna cu MediaPRO Music, la ora 15.00, la Sala Lahovari a Teatrului Tandarica, albumul "Doar un Craciun cu tine". Gaz pe Foc si CAT Music/Media Services lanseaza tot astazi, in discoteca Maxx, la ora 18.30, EP-ul "Nu voi uita", primul proiect discografic al trupei de la despartirea de Andrei Rosu. Casa de discuri Electrecord propune astazi o lansare, la Casa Oamenilor de Stiinta, la ora 13.00. Protagonistul albumului cu arii celebre din operele Boema, Tosca, Aida, Otello, Turandot, Cavalerul rozelor este tenorul Ludovic Spiess. Vineri, Fundatia Phoenix lanseaza doua compilatii, "Din Darul Magilor" si "A venit iar Craciunul", protagonistii acestora - Mircea Baniciu, Dinu Olarasu, Bambi, Mircea Bodolan, Cristian Paturca, Victor Socaciu, Doru Stanculescu, Rafael si multi altii - urmind sa concerteze vineri, la ora 19.00, la Sala Palatului. Tot vineri, cei sase timisoreni de la Cargo va invita la o dubla lansare. Este vorba de albumul "Colinde" si maxi-single-ul "Baga-ti mintile in cap", ambele fiind produse de MediaPRO Music.(I.M.) Sarmale reci si bune la Club A Aniversarile din luna decembrie ale formatiei Sarmalele Reci au devenit deja traditie. Astazi, cind implineste sapte ani, celebra trupa marcheaza evenimentul printr-un concert la Club A, la ora 21.00. Zoltan Andras, Emil Viciu, Adrian Tetrade, Andi Savastre si Florin Dumitrescu ii invita pe toti fanii la o "tratatie" cu Sarmale Reci si vechi de sapte ani. Inainte de orice, formatia Sarmalele Reci detesta monotonia. Tocmai de aceea, in cintecele lor, membrii trupei alterneaza temele social-politice cu cele erotice, critica virulenta la adresa societatii si senzualitatea pieselor de dragoste fiind un fel de emblema a Sarmalelor Reci. (I.M.) Dupa zece ani de turnee in Occident, Taraful Haiducilor cinta si in Romania 13 muzicieni din comuna Clejani au pornit, in urma cu zece ani, in turnee prin intreaga lume, devenind cunoscuti sub numele de Taraful Haiducilor. Au cintat in Franta, Germania, Spania, Statele Unite, Japonia, Brazilia, dar realizarile lor nu s-au oprit la simple concerte. Au prezentat colectia designerului Yohji Yamamoto la Tokyo si Paris, au fost actori-muzicieni in filmul "Latcha Drom", in regia lui Tony Gatlif, iar alaturi de Johnny Depp, John Turturro si Cristina Rici au turnat pelicula "The Men Who Cried", in regia lui Sally Potter, programat pe ecran in 2001. Si pentru ca in aceasta perioada Taraful Haiducilor sarbatoreste zece ani de turnee, marcheaza acest eveniment concertind, pentru prima oara, in Romania. Alaturi de muzicienii din Clejani evolueaza si fanfara Kokani Orkestar, din Macedonia, care cinta de cinci ani pe scenele din Europa, Statele Unite si Brazilia. Concertele din Bucuresti au debutat ieri, la sediul Asociatiei Culturale Maguy, urmind ca miine, in aceeasi locatie, la ora 20.00, sa aiba loc inca un concert. Joi si vineri, Taraful Haiducilor va concerta, la ora 20.00, la Arcub. (I.M.) De 500 de ani, crestinii din Dipsa isi fac cruce la Biserica Scroafei In mijlocul satului bistritean Dipsa se ridica falnica o Biserica Evanghelica, construita in secolul al XV-lea datorita faptului ca o scroafa a descoperit, in acel loc, o caldare cu bani. Legenda spune ca pe locul unde astazi este biserica se afla o pasune pe care pasteau vacile, oile si porcii comunitatii. Intr-una din zile, porcarul satului, iritat ca una dintre grohaitoarele pe care le avea in paza era deosebit de agitata, a observat ca scroafa cu pricina avea gura plina cu monede din aur. Porcarul a chemat atunci satenii care, dupa ce s-au dumerit cit de cit, s-au pus pe sapat si, in scurt timp, precum in basmele fermecate, au scos la iveala o caldare cu bani din aur. Cu acesti bani, spune legenda, s-a construit apoi biserica din sat, careia i s-a spus Biserica Scroafei, in onoarea rimatoarei. Acesta a fost unul dintre evenimentele fericite ale satului Dipsa, sat bogat si curat, infiintat de sasi in secolul al XIII-lea. In sat nu mai locuieste acum decit o singura sasca, Rozalia, in virsta de 75 de ani, ceilalti conationali emigrind, in anii dictaturii, in Germania. Cit priveste biserica, unica in felul ei, aceasta imbina elemente arhitectonice specifice: turnul este lipit de corpul bisericii, dispune de un ceas solar, iar in memoria scroafei, pe cel de-al doilea contrafort, se poate vedea mulajul cu imaginea animalului cu rit, toate aceste elemente incadrindu-se in ceea ce specialistii numesc goticul tirziu. In 1974, comunitatea romana din localitatea Dipsa a cumparat Biserica Scroafei, a reparat-o, iar acum monumentul serveste ca locas de cult ortodox. FLORICA DURA Lovit de tren in timp ce facea cozi de topor Un pensionar a fost omorit luni de un tren de manevra in apropierea statiei CFR din municipiul Aiud. Ioan Dunca, 65 de ani, locuia linga gara din localitate si isi petrecea zilele confectionind cozi pentru topoare si ciocane in zona rampei de incarcare a vagoanelor de marfa. Luni dupa-amiaza, Dunca, aflat linga rampa res-pectiva, a fost lovit de un convoi de manevra format dintr-o locomotiva si trei vagoane de marfa incarcate cu material lemnos. Mecanicul locomotivei nu l-a observat pe batrin, acesta fiind strivit intre ultimul vagon si un zid din beton. Medicul legist care a efectuat ieri autopsia cadavrului ne-a declarat ca Ioan Dunca a decedat din cauza comprimarii organelor interne si a multiplelor traumatisme suferite in urma impactului. Ioan Dunca este cea de-a treia victima a accidentelor feroviare care au avut loc in judetul Alba in ultima saptamina. LUCIAN DOBRATER Un clujean a furat usa de la toaleta trenului Politistii Inspectoratului Transporturilor Feroviare Cluj au ramas luni noaptea cu gura cascata, cind au vazut un tinar care se trudea sa scoata dintr-un vagon usa de la toaleta. Dupa ce a colindat mai multe vagoane dintr-o garnitura de tren, garata in triajul clujean, in cautare de lucruri uitate de calatori sau de obiecte de "prisos", Alexandru Boros, in virsta de 37 de ani, a intrat sa urineze in toaleta unui vagon. Inspirat de cele vazute in toaleta, clujeanului i-a cazut cu tronc usa pe care, dupa citeva minute de efort, a reusit sa o scoata din balamale. Cu usa sub brat, evaluata la 800.000 de lei, Alexandru Boros se pregatea sa coboare scarile vagonului cind a fost surprins de doi subofiteri ai Politiei TF Cluj. El risca acum o pedeapsa cu inchisoarea de la 4 la 15 ani. EMANUEL CIOCU Consiliul Judetean din Bihor si-ar putea muta sediul intr-un bordel Dupa schimbul de imobile dintre Ministerul Justitiei si administratia locala din Bihor, efectuat la sfirsitul lunii trecute, Consiliul Judetean a ramas fara spatiu suficient unde sa-si desfasoare activitatea. Pentru remedierea situatiei, sefii administratiei judetene au decis, saptamina trecuta, sa cumpere sau sa inchirieze un alt spatiu, mai mare. In acest scop, ei au dat un anunt prin mica publicitate si au primit, pina acum, trei oferte: Vila Sintama din localitatea Sinmartin, situata la aproximativ 8 kilometri de Oradea, la pretul de 8 miliarde de lei; sediul fostului centru al cooperatiei "Vulturul Negru", din Oradea, cu 40 de miliarde de lei, si "Casa roz", o cladire noua construita in urma cu patru ani de fostul consilier liberal, Andrei Borbey, la un pret negociabil. Din constructie, imobilul a fost proiectat, daca legea era aprobata, pentru a deveni bordel. Casa are 24 de camere si toate dependintele necesare unei case de toleranta. MIRUNA IONESCU Lorand se indeletniceste, de 40 de ani, cu papusile Albisy Lorand din Cluj are 78 de ani si de mai bine de 40 de ani lucreaza la o clinica de papusi din tara. "In 1912, parintii mei au infiintat un magazin in care vindeau papusi si, fiindca de multe ori veneau parintii impreuna cu copiii lor pentru a le fi reparate papusile, afacerea alor mei s-a profilat pe asa ceva", povesteste Albisy. Prima papusa a fost reparata in perioada liceului, "fiindca aveam mini mici si fine, iar mama mi-a cerut ajutorul". In cei 40 de ani de "cariera", mesterul papusar a reparat peste 10.000 de papusi, declarind ca "cele mai scumpe jucarii au fost aduse din Germania si erau din portelan. La mine nu a venit nimeni, niciodata, cu reclamatii pentru ca imi iubesc meseria, o fac bine si cu pasiune". De multe ori, clinica de papusi, situata pe o straduta din centrul Clujului, este vizitata de copii. "Intotdeauna le spun copiilor care vin la mine ca le dau injectie papusilor pentru a nu simti nici o durere", spune mesterul. Cele mai multe comenzi le are in perioada Sarbatorilor de iarna pentru ca "parintii vor sa puna haine noi la papusi, sa le repare daca sint stricate si sa le puna sub pomul de iarna gata vindecate". Albisy Lorand mai precizeaza ca repara papusi in proportie de 98%. "Restul de 2% sint asa de stricate incit efectiv nu mai am ce face", spune mesterul, care e vizitat si de clienti din alte orase. STELIAN GORGAN Comuna Unirea se numeste acum Generalul Berthelot Satenii il numeau pe general "taica Bertalau" O data cu turul II de scrutin, locuitorii comunei hunedorene Unirea au fost solicitati sa dea curs si unui referendum, ce a avut ca scop schimbarea denumirii din Unirea, in General Berthelot. Generalul a fost improprietarit de statul roman, drept recompensa pentru serviciile aduse, cu o mosie in comuna Unirea. A fost un personaj foarte drag locuitorilor, care-l numeau "taica Bertalau". La moartea generalului, acesta a lasat domeniul mostenire Academiei Romane. Duminica, din cei 794 de locuitori cu drept de vot din comuna, la urne s-au prezentat 596. Dintre acestia, 546 au votat pentru schimbarea numelui, astfel ca, de luni, comuna poarta numele de General Berthelot. LUCIAN STANCIU Iesenii vor mai avea apa calda pina in ianuarie Conducerea Regiei Autonome de Termoficare Iasi a anuntat ca intentioneaza sa furnizeze agent termic tuturor cetatenilor pina pe data de 8 ianuarie. Acest anunt a sosit in pofida faptului ca CET Iasi a comunicat ca stocurile sale de combustibil sint pe sfirsite, iar unitatea consuma acum din rezervele de stat. Daca temperaturile exterioare vor scadea si ziua sub zero grade, furnizarea caldurii va afecta pe aceea a apei calde. "Vom fi nevoiti sa impunem un program de furnizare a apei calde, probabil trei ore dimineata si trei ore dupa-amiaza", a precizat managerul RAT, Romeo Mistreanu. CATALIN DUMITRESCU MI si Ministerul Sanatatii au decis Romanii vor fi salvati de SMURD Printr-un protocol incheiat intre Ministerul Sanatatii si Ministerul de Interne s-a stabilit ca activitatea statiilor de salvare va fi redusa doar la transportul bolnavilor intre spitale, cazurile grave urmind sa fie transferate Serviciului Medical de Urgenta, Reanimare si Descarcerare (SMURD). Noul serviciu, infiintat cu fonduri de la BIRD, presupune organizarea, pe linga camerele de garda ale spitalelor si unitatilor de pompieri, a unor module mixte destinate acordarii primului ajutor si asistentei medicale de urgenta calificata, descarcerarii si salvarii persoanelor. In replica, angajatii serviciilor de ambulanta ameninta cu declansarea grevei generale. "SMURD ne ia piinea de la gura. Actualul serviciu de salvare va fi practic desfiintat: vor ramine fara loc de munca atit soferii si asistentele, cit si o mare parte din medici", a declarat dr. Victor Zota, presedintele sindicatului medicilor din Serviciul de Ambulanta al Municipiului Bucuresti. SMURD functioneaza deja in opt judete si va fi extins in alte 33. "Sistemul nostru poate lucra in paralel cu cel de stat si va fi definitivat abia in urmatorii doi-trei ani", a declarat coordonatorul SMURD, Raed Arafat. Directorul Spitalului de Urgenta "Floreasca", dr. Alexandru Bucur, este de parere ca noul sistem are la baza "o idee importata, care nu se potriveste sanatatii si tarii". Directorul Spitalului de Obstetrica-Ginecologie Filantropia, Petru Mercut, spune insa ca "orice schimbare care este in beneficiul bolnavului este bine venita. Mai bine sa avem someri decit sa platim oamenii de pomana". GETA ROMAN Doua superconcerte in Piata Revolutiei Doua mari concerte, organizate de Radio Contact si Media Services/Sony Music, vor avea loc vineri si duminica in Piata Revolutiei din Bucuresti, incepind cu ora 17.00. Vineri, in cadrul spectacolului "Explozia etno-dance", baietii cu bundite de la RO-MANIA isi vor lansa noul album "Best of" (in care sint incluse patru piese noi). Si, tot atunci, concerteaza si formatiile Etno, Trinity, Chic, Ca$$a Locco, Non Stop, Alina, Double D si K1. Iar duminica, in cadrul spectacolului live intitulat "Blues Rock de foc", vor fi prezente citeva trupe de succes, dintre care amintim: Replika, Nitro si Zob, Foisorul de Foc, Supermarket si Proconsul, urmind ca bomboanele pe tort sa fie Directia 5 cu Paula Selling, Harry Tavitian& Corneliu Stroe, Blue Spirit si Ovidiu Lipan Tandarica cu Marius Mihalache. Concertele vor fi sustinute pe noua scena Radio Contact (e vorba despre convoiul muzical recent lansat de Radio Contact) compus din doua camioane si o camioneta. (S.E.) Pe 20 decembrie, in emisiunea "13-14 cu Andrei", Porcul de la PRO FM se intoarce Nu aveti bani sau timp pentru a cumpara un purcelus din care sa pregatiti bucatele pentru Sarbatorile de iarna? Daca participati la concursul organizat pe PRO FM puteti cistiga Marele Premiu al Craciunului, adica un porc ce cintareste 120 de kilograme "in viu". Trebuie doar sa telefonati la numarul 2522642, sa dati un nume cit mai original patrupedului si sa va inscrieti in "Caietul de Porc", pina pe data de 20 decembrie. Cele mai inspirate nume vor fi selectionate pentru faza finala, care va avea loc in editia din data de 20 decembrie a emisiunii "13-14 cu Andrei", cind Andrei Gheorghe impreuna cu telespectatorii vor desemna cistigatorul, al carui premiu va fi livrat la domiciliu. Iar cei care isi doresc un brad complet "utilat" (cu globuri, instalatie electrica si beteala), un jambon cit toate zilele si un bax de votca - adica un Pachet Pro FM - trebuie sa parcurga mai multe etape. In primul rind, trebuie sa telefoneze la 2522642, sa se inscrie, pur si simplu, pina pe data de 20 decembrie, si apoi sa asculte cu atentie Pro FM pentru a afla daca a cistigat. ( S.E.) Femeia cu barba incepe o noua viata La cabinetul de epilare definitiva cu tehnologie laser "Cristell Spa'' din Bucuresti, a avut loc prima sedinta de epilare a Ancai Birladeanu, femeia cu barba din Braila, despre care "Evenimentul zilei'' a scris saptamina trecuta. Epilarea se va desfasoare in mai multe sedinte, la un interval de o luna intre ele, foarte bune iar manevrele nu sunt dureroase. Femeia cu barba nu a stat internata nici macar o ora dupa prima sedinta de epilare, ea simtindu-se foarte bine. Costul acestei epilari este de 150 de dolari si este suportat in totalitate de firma de cosmetica. VASILE BRICEAG Gheorghe Axente si-a zugravit casa in culorile tricolorului Gheorghe Axente din Codlea si-a zugravit una dintre case in culorile tricolorului. Imobilul cu fatada vopsita in rosu, galben si albastru atrage atentia tuturor celor care trec pe soseaua nationala, ce traverseaza orasul Codlea. "Faptul ca am zugravit casa in culorile tricolorului nu are nici o conotatie politica. Nu sint fan Funar si nici Vadim si nu fac parte din nici un partid. Mi-a venit ideea sa vopsesc astfel fatada imobilului pentru ca, de cite ori am arborat cite un drapel pe cladire, acesta mi-a fost furat. Vopseaua pe care am folosit-o este lavabila; daca cladirea se murdareste pot sa o spal usor cu un furtun, fara sa se duca culoarea", ne-a povestit Gheorghe Axente. Chiar daca localnicii il felicita pentru aceasta idee, Consiliul Local Codlea i-a trimis lui Axente mai multe somatii prin care a fost avertizat ca ii trebuie o autorizatie de constructie pentru a zugravi casa in culorile tricolorului. "M-au somat mai intii sa aduc imobilul la culorile initiale. Ar fi fost simplu, nu ma costa nimic, ar fi trebuit doar sa o stropesc cu noroi. Apoi mi s-a trimis un proces-verbal in care am fost avertizat ca risc sa platesc o amenda cuprinsa intre 7 si 20 de milioane de lei daca nu voi zugravi casa in culori adecvate. M-am intrebat: ce inseamna culori adecvate? Eu, avind un studio foto color, stiu ca rosu, galben si albastru sint culori adecvate si eu cred ca astfel nu am incalcat nici o lege. Am contestat procesul-verbal. Nu cred ca acest imobil strica imaginea orasului, cum mi-au spus consilierii, ci dimpotriva. Orasul nu are de suferit si, oricum, cred ca problemele municipiului sint mult mai mari decit faptul ca eu mi-am zugravit casa in cele trei culori", ne-a marturisit Axente. CAMELIA CSIKI Mii de bucuresteni stau ore intregi la coada pentru ca vor Revelion cu Basescu Un bilet costa numai 300.000 de lei Bucurestenii care au trecut ieri pe linga Ambasada Statelor Unite ale Americii au crezut, pentru o clipa, ca "s-a dat liber la vize": jumatate din strada era ocupata de sute de oamenii care asteptau, rabdatori, la o coada interminabila. Coada era, de fapt, la sediul Arcub, situat linga Ambasada SUA, unde s-au pus in vinzare cele 5.000 de bilete pentru "Revelionul Mileniului" cu Traian Basescu, pe care municipalitatea il va organiza la Romexpo. Inca de la ora 9.00, de cind s-au deschis casele de bilete, sute de oameni s-au calcat pe picioare, asteptind chiar si doua ore sa le vina rindul. La ora 16.00, coada se mai subtiase pentru ca multi dintre cei abia sositi sa cumpere bilete au fost intorsi din drum pe motiv ca "se inchid casele". In schimb, holurile Arcub erau arhipline. Zeci de oameni asteptau cuminti pe scaune sa le vina rindul si-si treceau numele pe niste formulare. Oameni de toate virstele au optat pentru aceasta varianta de Revelion ca urmare a pretului mic al biletelor - 300.000 de lei de persoana: "Sintem someri si nu ne permitem sa plecam nicaieri de Revelion sau sa il organizam noi acasa. Asta este cea mai ieftina oferta si am zis sa incercam si sa vedem ce-o iesi", ne-a spus capul familiei Simion. Pina la ora 16.00 se vindusera deja peste 2.000 de bilete. Lavinia Sandru, coordonator de proiecte Arcub, ne-a explicat ca, din motive de securitate, fiecare dintre participanti trebuie sa-si completeze numele pe niste formulare. Astfel, mesele vor fi numerotate si se va sti exact, pe baza formularelor, de cine sint ocupate. MONA STOICA Casa noastra Inainte de Sarbatori, protejeaza-ti casa cu Sisteme de alarma cu anuntare telefonica Daca vrei sa stai linistit pe toata perioada Sarbatorilor de iarna si sa-ti stii bunurile personale la adapost de hoti, trebuie neaparat sa cumperi un sistem de alarma. Noile dispozitive de alarma propuse de firma GDM Electronic's, tel. 092 606 313, fax 01/ 212 27 92, sint special concepute pentru a descuraja din start spargatorii de locuinte. Sistemul se compune dintr-o centrala electronica care poate raspunde de mai multe zone de supraveghere, fiecare dintre acestea fiind de regula o camera, iar in cazul caselor mai mari, un etaj. Fiecare usa de acces sau geam este protejat de un senzor de detectare a miscarii in infrarosu. Ca noutate absoluta pe piata noastra, firma GDM Electronic's comercializeaza un model de senzor cu activare radio, care nu mai necesita decit pozitionarea lui in zona respectiva, fara a mai fi nevoie de cablu pentru a-l comanda. Daca se doreste o protejare simultana a locuintei si din punct de vedere al unui incendiu, centrala poate detecta si semnaliza prezenta unei surse de fum cu ajutorul senzorilor de fum. De asemenea, exista posibilitatea supravegherii unor zone din casa cu ajutorul unor telecamere minuscule, care se pun in functiune atunci cind se detecteaza miscarea, cu posibilitatea de inregistrare 24 de ore din 24. Pentru protectia usii de acces in locuinta, inginerii firmei recomanda instalarea unui contact magnetic care va declansa alarma la primele incercari de fortare, astfel incit infractorii sa fie pusi pe fuga. Asa cum am amintit, toate dispozitivele de alarma, fie ca sint pentru locuinte sau magazine, pot anunta simultan declansarea sirenei la mai multe numere de telefon, atit in reteaua Romtelecom, cit si in cea a telefoniei mobile. In functie de dorinta, alarma clientului poate sesiza telefonic Politia, Salvarea sau Pompierii sau orice numere de telefon dictate de proprietar. Pina cind insa se vor putea incheia direct contracte de prestari servicii cu aceste institutii, e bine sa apelati la o societate privata de paza si protectie. De exemplu, firma DRAGON STAR acorda monitorizare permanenta in toata tara, la preturi fara concurenta, paza si protectie de bunuri si locuinte, cu interventie rapida la fata locului in caz de tentativa de efractie. SORIN GRAUR Masina de spalat sau cuptorul cu microunde la care gindeai De asta data, va prezentam o oferta tentanta de a avea in casa masini de spalat si cuptoare cu microunde de buna calitate, la cele mai bune preturi. Ca de obicei, firma ROMBIZ este aceea care ofera aparatura electrocasnica necesara in orice casa. Masinile de spalat Whirlpool-Philips sint cu 30%-40% mai ieftine decit cele pe care le gasiti in alte magazine. Pretul difera in functie de viteza de stoarcere, dupa cum urmeaza: intre 800-900 turatii, 3 495 000 lei; 1000-1300 turatii, 3 795 000 lei; 1300 turatii, cu uscator, 4 195 000 lei. Preturile includ TVA. Consumul este redus si se pot alimenta si cu apa calda de la retea. Cuptoarele cu microunde sint disponibile in doua variante: mecanice (actionate manual) si electronice (cu actionare digitala). Capacitatea este intre 17 l-24 l, iar pretul este de 1 495 000 lei (cele mecanice) si 1 995 000 lei (electronice). Toate produsele prezentate sint importate din Anglia. Amanunte puteti obtine la telefoanele: 01/430 23 00 sau 093 412 557. (C.D.) Toaletele portabile - o solutie pentru casele mai putin dotate Indiferent daca este vorba de o locuinta de vacanta sau de o constructie tocmai inceputa, ai nevoie de o toaleta. Din pacate insa o fosa septica costa destul de mult si necesita un timp relativ mare de realizare, in timp ce solutia unui WC "uscat" rezolva problema, dar este daunatoare mediului. Pentru a rezolva toate aceste probleme, firma L&T Import-Export iti pune la dispozitie o gama de patru toalete portabile. Fiecare toaleta inglobeaza toate caracteristicile necesare de confort si comoditate. In functie de model, acestea au dimensiuni de la 305x343x381 mm pina la 414x379x419 mm. Constructiv, aceste toalete sint formate din doua componente. Prima o reprezinta scaunul confortabil din plastic, fixat de un rezervor de apa monobloc, usor de umplut si integrat in corpul vasului. A doua parte o reprezinta rezervorul pentru deseuri ce dispune de un ajutaj integrat pentru evacuare "in virtej". Astfel, nu trebuie sa dezasamblezi sau sa cureti nimic. Prin apasarea unui buton se porneste un jet de apa sigur si fara intreruperi, actionat electric sau de o pompa manuala. In plus, exista un indicator ce iti semnaleaza cind rezervorul de deseuri este aproape plin. Golirea acestuia este extrem de simpla datorita unui sistem de cleme simplu si sigur. Nu-ti mai ramine decit sa apesi, sa tragi de o maneta si sectiunea respectiva este desprinsa. Rezervorul plin este inchis ermetic si se poate transporta foarte usor pina la un punct de golire autorizat. Pentru a-l goli este suficient sa rotesti in afara ajutajul de evacuare, sa scoti capacul si sa apesi butonul de eliberare a presiunii pentru ca deseurile sa se evacueze fara a te stropi sau murdari. Capacitatea rezervorului de deseuri este de 10-21 l, iar a celui de apa de 10-15 l. ALEXANDRU STANCA Catinca Roman i-a dat papucii lui Marian Ionescu "M-a confundat cu alt model de fata" La doar citeva luni de la declansare, dragostea mistuitoare dintre Catinca Roman si Marian Ionescu, basistul formatiei Directia 5, s-a stins ca o luminare. Plecat in urma cu doua zile din "cuibusorul de nebunii" motivind o "criza de creatie", celebrul muzician s-a trezit aseara cu toate hainele si "efectele" personale la usa. Satula sa duca de una singura greul unei convietuiri, Catinca a pus piciorul in prag si a hotarit sa puna capat acestei relatii cit timp amintirile vor ramine frumoase. "A avut un comportament incorect fata de mine si a incercat sa ma calce pe cap. In orice relatie, partenerii trebuie sa faca si compromisuri, dar el astepta numai de la mine. M-a confundat cu alt model de fata. Nu sint un hotel unde sa vina cind are chef. Imi pare rau, dar singura solutie e sa ma comport la nivelul lui de intelegere", ne-a marturisit ieri Catinca. De casnicia anuntata in vara cu surle si trimbite s-a ales praful. Dar poate ca asa e mai bine. Loredana Groza si Gianina Corondan stiu de ce. (St. T.) Nimic nu se pierde, totul se uneste Basarabia intra in Romania prin eroziune Un studiu intocmit de specialistii Societatii de Gospodarire a Apelor Vaslui a constatat ca se accentueaza fenomenul de eroziune a solului pe malul riului Prut. Daca nu se vor face consolidari ale albiei Prutului pe o lungime de 1.600 m, judetul Vaslui risca sa piarda teren in favoarea Republicii Moldova. "Pentru ca eroziunea este activa si lucreaza inspre malul romanesc, este posibil sa pierdem teren", a mentionat Gabriel Besleaga, directorul SGA Vaslui. Desi, impreuna cu specialisti din Republica Moldova, a fost intocmit un proiect pentru amenajarea riului Prut, nu s-au gasit fondurile necesare derularii lucrarii. "Efortul financiar pentru astfel de lucrari este imens. Ar fi necesare fonduri externe, dar, cu toate ca noi am mai intocmit numeroase proiecte, nu am primit nici un ban", a declarat Gabriel Besleaga. CATALIN DUMITRESCU Alessandra Stoicescu, in locul Gabrielei Vrinceanu-Firea si invers! Antena 1, la putere! Zvonurile privind numirea Alessandrei Stoicescu intr-o importanta functie guvernamentala s-au confirmat. Vedeta Antenei 1 va fi purtatorul de cuvint al cabinetului Nastase, preluind astfel jumatate din functia detinuta pina in prezent de Gabriela Vrinceanu-Firea. Cealalta jumatate, respectiv functia de secretar de stat la Departamentul pentru Comunicare, ii va reveni lui Vasile Dincu. Grea dilema pentru sefii televiziunii lui Dan Voiculescu. Pe de o parte, nu puteau refuza solicitarea venita pe linie de partid, iar pe de alta parte pierd o piesa "grea" din angrenajul "Observatorului". Solutia gasita este pe cit de simpla, pe atit de spectaculoasa. Locul Alessandrei va fi luat de Gabriela Vrinceanu-Firea! Data fiind experienta acumulata in TVR, unde a parcurs toate etapele - de la reporter pina la realizator de talkshow-uri -, dar si pregatirea sa in domeniul economic, Gabriela va prelua, cel mai probabil, si sefia departamentului economic al Stirilor Antenei 1. Caz in care va fi cu ochii-n patru pe activitatea guvernului, activitate pe care o cunoaste atit de bine. ST. TOTH Mironov se pregateste sa rada "Surprize, surprize" si "Bingo" din grila TVR El recunoaste ca are gata proiectul de reorganizare a televiziunii, deci are promisa conducerea TVR In cursul zilei de ieri, majoritatea angajatilor Televiziunii Romane au fost cuprinsi de frisoane. Se zvonise ca PDSR l-ar fi nominalizat pe Alexandru Mironov pentru functia de presedinte al Consiliului de Administratie si ca acesta ar lucra deja la o lista de persoane care urmeaza a fi eliberate din functii. Pentru o corecta informare a cititorilor nostri am apelat direct la sursa, adica la Alexandru Mironov. Domnia sa ne-a precizat ca a pregatit deja proiectul de reorganizare din temelii a TVR. Potrivit proiectului lui Mironov, grila de programe a TVR va fi axata exclusiv pe emisiuni de informare-formare-educatie. Se va renunta in totalitate la publicitate. La alcatuirea grilei vor participa reprezentanti ai Ministerului Educatiei Nationale, ai Ministerului Culturii, ai Academiei Romane, ai Agentiei Nationale de Stiinta si Inovare, in asa fel incit TVR sa devina o a doua scoala a romanilor. Potrivit acestuia, "s-a dovedit, la ultimele alegeri, ca inca nu stim ce este democratia", de acest lucru fiind responsabila si televiziunea publica. Mironov nu vede "un mare cistig din bingo, unde banii nu intra in buzunarele TVR, ci in altele, si nici in emisiunea «Surprize, surprize»", care vor disparea din grila TVR. Se va inmulti si numarul canalelor TVR care, de la 3 in prezent, poate ajunge, prin satelit, la 8, dintre care un canal va fi rezervat TVR - Teritorial. Mironov s-a gindit si la angajatii TVR. "E nevoie de cel putin 1000 de noi profesionisti. Nu ii voi da afara pe actualii angajati. Voi pastra pe toata lumea care vrea sa lucreze la emisiuni care sa educe, sa construiasca o societate civilizata". Cristian Hadji Culea, actualul presedinte si director general al TVR, nu va fi dat afara pentru ca "functii sint destule". Inlocuirea lui Hadji Culea cu Mironov are o piedica in Legea de organizare si functionare a TVR. Potrivit legii, presedintele CA al TVR este numit de Parlamentul Romaniei pe o perioada de patru ani. Pentru a-l inlocui pe Hadji Culea, PDSR va trebui sa modifice intii legea. Ar mai fi o piedica de care PDSR ar putea sa nu tina cont. Este vorba de imaginea publica a lui Alexandru Mironov. Pentru multi, Alexandru Mironov a ramas in memorie ca redactorul Radio-TVR, care inainte de 1989 se ocupa cu realizarea emisiunilor-concurs de educare a tinerilor in "spiritul muncii, eticii si echitatii socialiste" si care participau la "construirea societatii socialiste multilateral dezvoltate si inaintarea spre comunism, in frunte cu conducatorul iubit...". ONDINE GHERGUT 