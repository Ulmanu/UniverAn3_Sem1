 Intr-o nota intocmita la cererea lichidatorului, Conducerea BIR - acuzata de crah-ul bancii Surse oficiale din Banca Nationala a Romaniei (BNR) au pus ieri la dispozitia "Ev.Z" o nota de constatare privind anumite aspecte privind administrarea Bancii Internationale a Religiilor (BIR) in perioada anterioara declararii falimentului. Intocmita de Simion Grosan - seful serviciului de Control Indrumare din BIR, documentul acuza direct conducerea BIR de proasta gestionare a BIR in decursul ultimilor doi ani, iar indirect da o grea palma BNR - institutie care ar fi trebuit sa cunoasca in detaliu situatia reala a bancii mentionate si sa intervina mai demult pentru a pune capat manevrelor care doar acum ies la iveala. "Desi in bilantul contabil incheiat pentru 1998 s-a raportat un profit brut de 54,077 mil. lei, in realitate BIR avea o pierdere de 81,66 mil. lei, provenind din neaplicarea normelor 7/1998 emise de BNR privind scoaterea in afara bilantului a debitelor investite cu formula executorie", se arata in nota mentionata. Ca urmare a acestor mistificari au rezultat "cheltuieli neeconomicoase si nelegale de 28,259 mil. lei, constind in impozit pe profit, dividende pentru actionari si fonduri pentru acoperirea diferentelor de dobinda la creditele acordate salariatilor". Nota mai releva si faptul ca desi in '98 BIR se gasea intr-o acuta criza de lichiditate, conducerea bancii a incasat dividende in suma totala de 530,812 mil. lei si 79.711 de dolari. In ceea ce priveste activitatea BIR pe '99, nota subliniaza ca "la 1 iunie 1999, Comitetul Director al bancii a aprobat cumpararea, cu 1,5 mld. lei, a 957 actiuni la Interfinbroke Corporation SA" - societate la care actionari erau actionari si oficialii bancii care au aprobat tranzactia. "Cumpararea actiunilor a constituit o actiune contrara intereselor bancii (...) pretul de achizitie a fost mai mare decit oferta vinzatorului, rezultind ca BIR a platit in plus 383,5 mil. lei", precizeaza nota. Totodata se mai arata ca "in perioada ianuarie '99 - iunie 2000 conducerea BIR a utilizat mijloace ruinatoare pentru a procura fonduri in scopul intirzierii platilor". Pentru a procura lichiditati, conducerea BIR a emis certificate pe termen de pina la 3 luni, cu dobinzi peste nivelul pietei. Referitor la acest aspect, autorul notei mentioneaza: "In '99 s-au facut 27 emisiuni cu dobinzi anuale de 53-83%, valoarea incasarilor fiind de 3.302,005 mld. lei (...) in 2000 s-au facut doua emisiuni cu dobinzi anuale de 45-62%, valoarea incasarilor fiind de 1.796,983 mld. lei. Cele 29 de emisiuni au fost ruinatoare pentru BIR deoarece aceasta a suportat cheltuieli cu dobinzi de 366,178 mil. lei in 1999 si de 248,551 mil. lei in 2000". Ba mai mult, se precizeaza ca sumele atrase de la populatie "nu au fost plasate in credite performante cu dobinzi superioare, care sa asigure sursa de rambursare a acestora", iar rambursarea sumelor catre populatie s-a facut "prin emiterea de noi emisiuni cu dobinzi mari - mergind pe principiul «joc piramidal de multiplicare»". Documentul pus la dispozitie de BNR arata ca in decembrie 1999 conducerea BIR a investit 100 mld. lei la FNI ca urmare a unui «aranjament» initiat de fostul presedinte Ion Popescu cu SOV Invest, prin care aceasta urma sa participe la majorarea capitalului bancii cu 200 mld. lei (lucru care nu s-a mai realizat). Imobilizarea la FNI a adus BIR un venit de peste 6,778 mld. lei, ceea ce a insemnat o dobinda medie anuala de 40%, insa la finele lunii decembrie banca s-a imprumutat de pe piata interbancara cu 117 mld. lei cu o dobinda medie de peste 66,4%. "Membrii Comitetului de Directie al BIR au aprobat investitia la FNI fara a stabili masuri asiguratorii de realizare a majorarii capitalului social, ceea ce a generat un prejudiciu de aproximativ 3 mld. lei, reprezentind diferenta intre dobinda realizata si cea platita populatiei pentru sumele atrase prin emisiuni bancare", precizeaza documentul. OVIDIU ZARA Mobil Rom, premiata de Lloyd's Societatea internationala Lloyd's Register Quality a acordat companiei Mobil Rom certificatul de calitate ISO 9001, care se aplica activitatilor de proiectare, management si furnizare de servicii de telecomunicatii GSM Dialog si ALO desfasurate pe intreg teritoriul tarii, informeaza Mobil Rom. "Certificarea este acordata in premiera nationala unei companii romanesti de telecomunicatii mobile", mentioneaza comunicatul. Obtinerea certificatului de calitate se incadreaza in procesul de dezvoltare continua si durabila a Mobil Rom si consolideaza pozitia de lider a acestei companii pe piata romaneasca de telefonie mobila.(G.T.) Potrivit FMI, fata de toate tarile candidate la aderare, Romania are cele mai slabe performante economice si politice Desi a inregistrat progrese importante in stabilizarea macroeconomica si reforma, performantele economice si politice ale Romaniei sint nefavorabile comparativ cu cele ale altor tari din Europa centrala si de est, candidate la aderarea la Uniunea europeana, au concluzionat directorii executivi ai Fondului Monetar International. "In Romania, inflatia este de departe cea mai ridicata, in timp ce clasarea sa in ce priveste alti indicatori economici - venitul pe cap de locuitor, cresterea reala a Produsului Intern Brut pe parcursul anilor '90 si progresele in implemetarea reformelor structurale - este printre cele mai slabe", se arata in textul documentului care sintetizeaza concluziile board-ului. In plus, spre deosebire de alte tari candidate la aderare, "eforturile de stabilizare si reforma ale Romaniei reflecta o abordare discontinua, pe parcursul celei mai mari perioade din ultimii 11 ani". Directorii executivi spera ca autoritatile se vor angaja in curind la un set de masuri destinate stabilizarii si reformei structurale. In acest sens, directorii au sugerat autoritatilor de la Bucuresti "sa trateze tinta de deficit bugetar pe termen mediu de 3 procente din PIB ca pe o limita maxima". Board-ul FMI si-a exprimat ingrijorarea cu privire la modificarile din structura cheltuielilor publice, in favoarea cresterii ponderii cheltuielilor de personal, a transferurilor si subventiilor, cu efect asupra relaxarii fiscale. Si restructurarea sectorului bancar ramine imperfecta din perspectiva FMI, "fapt indicat de prezenta in sistem a bancilor cu probleme nerezolvate si aparitia unor cazuri noi". Decizia guvernului de a recapitaliza Banca Agricola, la un cost de 4.600 miliarde lei (185 miliarde dolari), in vederea mentinerii in functiune pe o perioada nedefinita, "in absenta unor premise ferme de privatizare" este criticata voalat de board-ul FMI. In ce priveste sistemul financiar nebancar, colapsul Fondului National de Investitii (FNI) este tratat ca o "afacere simbolica", ce a aratat slabiciuni serioase in domeniile de reglemetare si supraveghere ale pietei de capital. Directorii au solicitat autoritatilor sa-i retina pe cei care au fost implicati in mod dovedit si sa aplice reformele institutionale necesare in acest domeniu. Pentru concluzii, board-ul FMI a avut la dispozitie declaratia pregatita de Stephane Cosse, reprezentantul FMI la Bucuresti, si raportul echipei tehnice conduse de Emanuel Zervoudakis. In textul trimis board-ului, Cosse arata ca sistemul bancar a asistat la un nou test de incredere, avind in vedere ca o banca nu a avut capacitatea de a face fata cererilor de retrageri. BNR a instituit o procedura de supraveghere speciala si a scos la iveala practici frauduloase". LIDIA MOISE Depozitele in valuta si titlurile de stat sint la mare pret Potrivit studiilor facute de Banca Nationala a Romaniei, la sfirsitul lunii octombrie, masa monetara a inregistrat o scadere in termeni reali de 2,2%, nivelul acesteia situindu-se la 164 063 miliarde lei. Masa monetara in sens restrins s-a diminuat cu 0,1%, pina la 35. 643 miliarde lei, acesta fiind rezultatul scaderii cu 1,1% a numerarului in circulatie (22.509 miliarde lei) si a sporirii cu 1,6% a disponibilitatilor in conturi la vedere (13.134 miliarde lei). Reducerea numerarului in circulatie s-a datorat in principal achizitiilor de titluri de stat in lei de catre sectorul nebancar. Cvasibanii au inregistrat o crestere de 0,7%, pina la 128.421 miliarde lei. Economiile populatiei s-au diminuat cu 2,9% pina la 41.095 miliarde lei (ponderea acestora in masa monetara reducindu-se de la 25,9% la 25,0%), ca urmare a mentinerii preferintei pentru economisirea in valuta si pentru achizitia de certificate de trezorerie emise de Ministerul Finantelor. GABRIELA TINTEANU Conform datelor Bancii Mondiale, Jumatate din populatia Europei centrale, sub pragul saraciei Peste 40% din populatia Europei centrale si de est si Asiei centrale, traieste sub nivelul standard de saracie, evaluat la doi dolari pe zi de persoana, iar 20% din acest segment poate fi considerat extrem de sarac, cu venituri de un dolar pe zi, arata raportul anual al Bancii Mondiale privind perspectivele economice globale si tarile in curs de dezvoltare. Totusi, previziunile Bancii Mondiale pentru Europa centrala si de est sint favorabile, preconizindu-se cresteri ale PIB-ului de 4% in urmatorii ani, ceea ce va duce la depasirea pragului de saracie de catre o parte a populatiei defavorizate. Conform raportului Bancii Mondiale, anul 2000 reprezinta un an record in aceasta zona inregistrindu-se cresteri ale PIB de 5,2%, si a exporturilor de 23-24%. Aceasta tendinta a fost valabila si in cazul Romaniei care, in primele noua luni ale anului in curs, a inregistrat un volum al exporturilor de 8,5 miliarde de dolari. La nivel mondial, cresterea volumului comertului prognozata pentru acest an este de 12,5%, aceasta fiind cea mai ridicata rata de crestere de la primul soc al crizei petrolului din anii '70. Documentul elaborat de Banca Mondiala prognozeaza o crestere economica a tarilor in curs de dezvoltare de 5,3% pentru anul in curs, 5% pentru anul viitor si de doar 4,8% pentru 2002. Aceasta tendinta arata ca, dupa toate probabilitatile, economia mondiala in anul 2000 se apropie de un virf ciclic, stimulata de continua accelerare a cresterii in SUA, redresarea economica in Europa si Japonia, si revirimentul viguros al tarilor afectate de criza financiara. Raportul arata ca acest lucru este valabil si in cazul tarilor in curs de dezvoltare unde liberalizarea pietelor, o mai mare stabilitate a politicilor macroeconomice si schimbarile tehnologice au contribuit la cresterea economica. Potrivit documentului, daca tarile in curs de dezvoltare isi vor putea realiza perspectivele de crestere pe termen lung, ele vor trebui sa fie in masura sa isi reduca substantial si ponderea populatiei foarte sarace. NICOLETA BURTAN BRD este cotata la categoria I a Bursei de Valori Actiunile emise de Banca Romana pentru Dezvoltare au fost admise la categoria I a Bursei de Valori Bucuresti, prin decizia Comisiei de Inscriere la Cota Bursei. BRD are un capital social de 1.742.253.350.000 lei, impartit in 348.450.670 actiuni ordinare nominative, cu valoarea nominala de 5.000 lei. Cotarea la BVB a actiunilor societatii BRD a avut loc dupa ce raportul de inchidere a ofertei publice incheiate la 15 noiembrie, prin care FPS a vindut, prin oferta publica secundara, 8,8 milioane de actiuni BRD - Societe Generale (25,74% din pachetul scos la vinzare) a fost aprobat de catre CNVM. Oferta publica s-a desfasurat in perioada 16 octombrie - 15 noiembrie si a vizat vinzarea a 9,87% din capitalul bancii, pretul unei actiuni fiind de 28.960 lei sau 1,195 dolari. Peste 12.000 de investitori au cumparat actiuni in valoare de aproximativ 256 miliarde lei. Actiunile nesubscrise si aflate in proprietatea statului vor fi puse in vinzare in urma aprobarii de catre guvern a strategiei respective. Structura actionariatului BRD este urmatoarea: Societe Generale - 51%, FPS - 7,32%, SIF Oltenia - 5,55%, SIF Muntenia - 5,26%, SIF Banat Crisana - 5%, SIF Moldova - 5%, SIF Transilvania - 5%, BERD - 4,99%, alti actionari - 10,88%.(L.M.) Romanii cistiga doar 3 dolari pe zi Salariul mediu net pe economie s-a situat in luna octombrie conform ultimelor date oferite de Institutul National pentru Statistica si Studii Economice la 2.357.201 de lei, echivalentul a 95 de dolari. Aceasta suma corespunde unei medii zilnice de 3,2 dolari pe salariat. Nivelul in cauza se coroboreaza cu datele Ministerului Muncii si Protectiei Sociale care arata ca peste 40% din populatia Romaniei traieste sub nivelul de trai decent. Precizam ca salariul minim pe economie de un milion de lei echivaleaza cu doar 40 de dolari, adica 1,33 dolari pe zi.(G.T.) 