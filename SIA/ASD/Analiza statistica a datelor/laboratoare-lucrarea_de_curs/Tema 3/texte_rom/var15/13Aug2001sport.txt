 Flash Sportiv Calcat de elefant Fostul atlet francez Jacky Boxberger, specialist in proba de semifond, a decedat la virsta de 52 de ani, dupa ce a fost calcat de un elefant, in timp ce vizita Parcul National din localitatea Tsavo din Kenya, informeaza AFP. Mike Kirkland, vicepresedintele Ministerului de Turism din Kenya, a precizat, intr-un comunicat, ca Jacky Boxberger a fost atacat de un elefant dupa ce se indepartase de grupul de turisti cu care vizita gradina zoologica. Fostul atlet francez se afla in Kenya impreuna cu sotia si fiica sa. (D.N.) Real pierde la "SuperDepor" Real Madrid a pierdut primul meci jucat in Spania de cind la formatia de pe "Santiago Bernanbeu" se afla Zinedine Zidane, subiectul celui mai scump transfer din istoria fotbalului mondial. Deportivo La Coruna s-a impus cu scorul de 2-1 (0-0) in finala turneului amical "Teresa Herrera", aflat la cea de-a 56-a editie. Pentru galicieni a marcat Makaay (min. 51) si Diego Tristan (min. 74), in timp ce pentru echipa pregatita de Vicente del Bosque a inscris Figo (min. 46). Zidane a jucat tot meciul, iar evolutia sa a fost una buna. Prin victoria de simbata seara, "SuperDepor" conduce in clasamentul trofeelor "Teresa Herrera" (9), fiind urmata de Real Madrid (8). (D.N.) Arantxa s-a incurcat cu antrenorul Jucatoarea spaniola de tenis Arantxa Sanchez Vicario, care pe 27 iulie a divortat de ziaristul sportiv Joan Vehils, traieste o idila cu antrenorul sau Antonio Hernandez. De mai multe luni se zvoneste ca persoana care este cea mai aproape de inima cunoscutei sportive este personajul respectiv, necasatorit, in virsta de 40 de ani. Pina acum relatia nu a fost facuta publica, dar idila nu a scapat fotoreporterilor iberici aflati in cautarea noii iubiri a fostului copil teribil din tenisul spaniol. Cei doi se gasesc la un important turneu la San Diego (California). Se pare ca antrenorul a intrat in viata jucatoarei atunci cind Emilio, fratele Arantxei, n-a putut sa o insoteasca la ultimele turnee, din cauza faptului ca sotia sa i-a nascut o fetita, si i-a lasat pe cei doi singuri-singurei. Din acel moment, Antonio si Arantxa au fost de nedespartit, iar majoritatea timpului si l-au petrecut impreuna, feriti de ochii indiscreti ai opiniei publice. Presa spaniola a inceput deja sa faca supozitii asupra datei nuntii. (D.N.) "La Piatra Neamt nu mai e Kosovo, e Macedonia" FC Ceahlaul gifiie in acest inceput de sezon, insa, chiar si in aceste conditii, simbata nu a lasat sa-i scape printre degete cele trei puncte din meciul cu Farul pentru ca oaspetii au fost sterili in atac, dar si parasiti de sansa. In prima repriza a intilnirii cu constantenii, pietrenii s-au zbatut mult, iar pe fondul unei lejeritati in joc a "marinarilor" au marcat golul care valoreaza trei puncte. Dupa pauza, de la cabine a iesit o alta echipa vizitatoare, in contul acesteia fiind trecute, in prima jumatate de ora, doua ocazii mari de gol si doua faze in care dobrogenii erau indreptatiti sa solicite tot atitea lovituri de la 11 metri. "Operatiunea cafeaua" Florin Marin s-a bucurat la gol precum un copil care si-a regasit cea mai iubita jucarie. Imediat dupa marcarea punctului, antrenorul Ceahlaului, cunoscut ca o persoana interiorizata, a facut citeva sprinturi, molipsindu-i cu entuziasmul sau si pe ceilalti ocupanti ai bancii tehnice La meci au asistat si 24 de membri ai galeriei "Legiunea Marina", sositi sub Pietricica cu autocarul. Pentru aceasta partida, suporterii, in frunte cu liderul Sorin Mihailescu, si-au vopsit parul cu sprayuri albastre. Constantenii s-au aratat indignati de decizia luata de Gigi Becali, finantatorul Stelei, care a pus in fruntea "Armatei Ultra", galeria "ros-albastrilor", propriile garzi de corp. Totodata, fanii au avertizat ca etapa viitoare vor fi prezenti la stadion cu ocazia meciului Farul - Rapid, desi partida se va juca cu portile inchise: "O sa privim partida de la "Fintini", prilej pentru "tigani" sa se mai spele si ei de pacate" O prezenta surprinzatoare la meci a constituit-o Cosmin Dragulin, jucatorul divizionarei secunde Gaz Metan Medias. Scopul vizitei sale a fost acela de a-i umple fostului sau coechipier, Marius Axinciuc (stoperul reprofilat de Florin Marin din mijlocas la inchidere), portbagajul masinii cu cafea. "I-am livrat "un transport" de 10 pachete de cafea. Le-am vindut cu 120.000 de lei bucata", ne-a declarat, zimbind, buzoianul Dragulin, fost fotbalist la Constanta. Despre o posibila revenire la formatia de la malul marii, virful de atac a comentat: "Farul este ultima echipa din tara unde as juca! Numai eu stiu cite belele am tras acolo" "Puteam obtine mai mult de la acest meci, insa ne-am "trezit" prea tirziu. Nu comentez arbitrajul, insa pot sa spun ca ei trageau si tot ei bateau. Nu aceasta este insa cauza infringerii", a spus, la finalul confruntarii, Constantin Gache, "vicele" constantean "Ba, le dai de la tine!", i-a strigat, in prima repriza, Florin Marin lui Sorin Burloiu, nemultumit ca "centralul" a acordat o lovitura libera impotriva formatiei sale. Pe parcursul jocului, enervat la culme pe prestatia "fluierasului" din Galati, Petre Grigoras, "principalul" oaspetilor, a izbucnit: "Aici nu mai e Kosovo, e Macedonia!", facind trimitere directa la declaratia antrenorului Ioan Andone, care - in urma cu doua editii de campionat, pe cind pregatea formatia FC Brasov - a spus ca "la Piatra-Neamt e Kosovo". "Butelie" s-a mutat la vila Florin Axinia, capitanul "galben-negrilor" si liderul de valoare al echipei, si-a implinit, chiar in ziua meciului, un vis mai vechi. Micutul atacant pietrean s-a mutat in vila cu etaj ridicata la o aruncatura de bat de stadion, constructie care a inceput acum mai bine de un an. Despre lacunele din jocul Ceahlaului, "Butelie" a spus: "Daca ii aduc pe unul dintre fratii mei mai mari, care are 29 de ani si care s-a lasat de opt ani de fotbal, cred ca ar candida cu sanse mari la un post de titular" In pauza, fiindca ploua torential, jucatorii cosntanteni n-au catadicsit sa iasa la incalzire, spre deosebire de pietreni. De altfel, prima jumatate de ora a meciului s-a disputat sub tunete si fulgere, cerul acoperit cu nori impiedicind echipele sa aiba o vizibilitate buna. Ploaia a picat doar in ultimul sfert al primei reprize si in primele 15 minute din cea de-a doua parte Imprumutat un sezon la Laminorul Roman, fundasul stinga Tudorel Soimaru a evoluat in repriza secunda a partidei pe care divizionara secunda moldava a sustinut-o simbata, in prima etapa a Divizei B In minutul 70, Florin Marin a dorit sa-l schimbe pe Costel Ilie cu Iulian Rosoaga, insa organizatorul de competitii Vasile Ungureanu, zis "Baba", a inteles ca Enache, pe care-l cheama tot Costel, urmeaza sa fie cel substituit. Greseala a fost reparata in timp util pentru ca modificarea sa fie cea corecta. "Domnul Marin e foarte slabit" Fotbalistii Ceahlaului vor incasa o prima de victorie in valoare de 300 de dolari, asa cum se specifica in Regulamentul de Ordine Interioara, validat la inceputul saptaminii trecute Doctorul Ceahlaului, Viorel Margine, care in timpul liber prezinta si moda, a venit in Piatra-Neamt cu cinci ore inainte de inceperea meciului, intorcindu-se direct din concediul petrecut pe litoral n In locul lui Vasile Avram, FRF l-a trimis observator la Piatra-Neamt pe Sebastian Coptan, din Bistrita-Nasaud Inginerul Cornel Gherghesan, fosta glorie a clubului pietrean si sef al bazei "Ceahlaul", a tinut sa-l felicite sincer pe Constantin Gache, pentru prestatia echipei sale din mitanul secund: "Pacat! Ati jucat bine, dar n-ati luat nici un punct cu dumneavoastra. Din punctul meu de vedere, e bine ca a cistigat Ceahlaul pentru ca, Doamne fereste, daca pierdea sau facea egal, de vina ar fi putut fi iarasi gazonul pe care-l ingrijesc oamenii mei", a spus, ironic, Gherghesan. Acesta, pe cind Ceahlaul era pregatit de Viorel Hizo, a parasit clubul pe care il slujeste de-o viata in urma unui conflict cu antrenorul sibian, care i-a reprosat ca nu creste iarba pe teren! "Secundul" Popovici a scuzat absenta antrenorului pietrean de la conferinta de presa, mentionind ca aceasta lipsa nu reprezinta o sfidare la adresa mass-media: "Este vorba despre oboseala. Pentru dinsul, meciul a avut o mare incarcatura emotionala. Domnul Marin este foarte slabit". DANIEL CONTESCU CEAHLAUL P. N. - FARUL CONSTANTA 1-0 (1-0) A marcat: SOLOMON (min. 23) Stadion: "Ceahlaul"; Spectatori: 3.500 CEAHLAUL: Lefter 5,5 - Vochin 5, M. Ionescu 4,5, Axinciuc 5 - Purica 4,5, C. Ilie 4,5 (min. 70 Rosoaga 4,5), T. Serban 4,5 (min. 90 Piclesan), Enache 5 (min. 76 Banceu), Domsa 4 - Solomon 6, Axinia II 6. Antrenor: Florin Marin FARUL: Tufisi 6 - Popete 4,5, I. Barbu 5, Abaluta 6, I. Petcu 4,5 (min. 79 Chirea), Senin 6 - Badescu 5, Dicu 4 (min. 30 Teican 5), Cristocea 5 - L. Mihai 5,5, Negru 4,5. Antrenor: Petre Grigoras Arbitri: S. Burloiu 4,5 - D. Burloiu 6, I. Bedreaga 6 Gloria, fata-n casa a Diviziei A Gloria a fost si va ramine, cel putin si in acest sezon, fata-n casa a Diviziei A. Este saritoare, primitoare, raspunde la avansuri. Din cind in cind are si pretentii. Simbata, Bistrita si-a cerut obolul, "donatorul" fiind FC National. A fost sarbatoare pentru ca trupa "Lordului" Padureanu a fost premiata. "Cea mai respectuoasa echipa in relatiile cu adversarii si cu arbitrii" - a sunat motivatia trofeului pe care l-au primit bistritenii. Triumful a avut la baza si criterii aritmetice, cum ar fi cele mai putine cartonase galbene si rosii incasate, sezonul trecut, de elevii temerarului antrenor Constantin Cirstea. Partida cu "internationalii" lui Olaroiu a fost pentru Gloria o incercare grea. Oaspetii au inceput zgomotos, cu mari ratari. Sergiu Radu, de doua ori (min. 18 si 33), a ratat ocaziile vietii sale. Dictatura "bancara" a tinut insa pina dupa pauza, gazdele dovedind ca au un lot extrem de bine inchegat, cu jucatori care pot "scrie" singuri soarta unui meci. Zahariuc, un anonim al primei divizii, s-a dovedit a fi "asul" norocos. Cu un sut precis si puternic, Zahariuc a consfintit victoria echipei cunoscuta si sub numele de Gloria. De remarcat faptul ca doi dintre jucatorii bucuresteni, portarul Popa si fundasul Curt, au parasit terenul accidentati. Popa a facut o luxatie la genunchiul drept, iar Curt o entorsa la glezna dreapta. DANIEL NAZARE GLORIA BISTRITA - FC NATIONAL 1-0 (0-0) A marcat: ZAHARIUC (min. 65) Stadion : "Gloria"; Spectatori: 2.500 GLORIA: Cimpeanu - Jula, V. Popa, Dancus (min. 46 Zahariuc) - Miszti, Velcea, Sinmartean, Coroian, Axinte (min. 42 Bucuroaia) - Ceausu (min. 48 H. Cioloboc), Vrajitoarea. Antrenor: Constantin Cirstea FC NATIONAL: M. Popa (min. 67 Vintila) - Falub, Potocianu, Curt (min. 40 Ad. Matei) - Olah, Ov. Petre, Gabi Popescu (min. 76 M. Nae), Caramarin, Ceka - Mitrovici, Sergiu Radu. Antrenor: Cosmin Olaroiu Arbitri: S. Altmayer 6 - I. Muresan 5, C. Avram 6 Flash Sportiv Calcat de elefant Fostul atlet francez Jacky Boxberger, specialist in proba de semifond, a decedat la virsta de 52 de ani, dupa ce a fost calcat de un elefant, in timp ce vizita Parcul National din localitatea Tsavo din Kenya, informeaza AFP. Mike Kirkland, vicepresedintele Ministerului de Turism din Kenya, a precizat, intr-un comunicat, ca Jacky Boxberger a fost atacat de un elefant dupa ce se indepartase de grupul de turisti cu care vizita gradina zoologica. Fostul atlet francez se afla in Kenya impreuna cu sotia si fiica sa. (D.N.) Real pierde la "SuperDepor" Real Madrid a pierdut primul meci jucat in Spania de cind la formatia de pe "Santiago Bernanbeu" se afla Zinedine Zidane, subiectul celui mai scump transfer din istoria fotbalului mondial. Deportivo La Coruna s-a impus cu scorul de 2-1 (0-0) in finala turneului amical "Teresa Herrera", aflat la cea de-a 56-a editie. Pentru galicieni a marcat Makaay (min. 51) si Diego Tristan (min. 74), in timp ce pentru echipa pregatita de Vicente del Bosque a inscris Figo (min. 46). Zidane a jucat tot meciul, iar evolutia sa a fost una buna. Prin victoria de simbata seara, "SuperDepor" conduce in clasamentul trofeelor "Teresa Herrera" (9), fiind urmata de Real Madrid (8). (D.N.) Arantxa s-a incurcat cu antrenorul Jucatoarea spaniola de tenis Arantxa Sanchez Vicario, care pe 27 iulie a divortat de ziaristul sportiv Joan Vehils, traieste o idila cu antrenorul sau Antonio Hernandez. De mai multe luni se zvoneste ca persoana care este cea mai aproape de inima cunoscutei sportive este personajul respectiv, necasatorit, in virsta de 40 de ani. Pina acum relatia nu a fost facuta publica, dar idila nu a scapat fotoreporterilor iberici aflati in cautarea noii iubiri a fostului copil teribil din tenisul spaniol. Cei doi se gasesc la un important turneu la San Diego (California). Se pare ca antrenorul a intrat in viata jucatoarei atunci cind Emilio, fratele Arantxei, n-a putut sa o insoteasca la ultimele turnee, din cauza faptului ca sotia sa i-a nascut o fetita, si i-a lasat pe cei doi singuri-singurei. Din acel moment, Antonio si Arantxa au fost de nedespartit, iar majoritatea timpului si l-au petrecut impreuna, feriti de ochii indiscreti ai opiniei publice. Presa spaniola a inceput deja sa faca supozitii asupra datei nuntii. (D.N.) Victoria eritropoietinei O noapte alba pe care Gabi Szabo urma s-o coloreze in auriu la finele cursei de 5.000 de metri s-a transformat intr-un cosmar pentru iubitorii autohtoni ai sportului, tintuiti in fata micilor ecrane. Dincolo de rictusul de pe chipul lui Szabo - a opta intr-o finala in care ni s-a facut dor de sprintul ei devastator ca locuitorilor din Tetovo de pace -, mihneste succesul eritropoietinei (EPO), depistata si apoi evaporata de Federatia Internationala de Atletism, beneficiara fiind rusoaica Egorova. Noua campioana mondiala in proba de 5.000 de metri, eritropoietina, e apatrida, caci Egorova e singura cistigatoare de la Edmonton care n-a facut turul de onoare ("Imi pare rau, am uitat", avea sa se justifice Olguta, o mina de om, in fata reporterilor). E si fatarnica. ("Ii condamn pe cei care folosesc EPO. Dauneaza sanatatii!"). Cei 47.312 spectatori prezenti pe "Commonwealth Stadium" au scandat ironic "E-P-O, Go-Go-Go" si au fluierat-o copios pe rusoaica, o corectie mai usturatoare decit concluzia Gabrielei: "Nu poti cistiga in fata robotilor". Cu 490 de ani inainte de Christos - povestea inegalabilul iubitor al civilizatiei sportului, Victor Banciulescu, citind "Istoriile" lui Herodot -, atletii care furau starturile erau biciuti. Sa te dopezi e echivalentul unui start furat (evident, nu e cazul lui Marion Jones, care "musca din cascaval" inaintea semnalului - acolo e vorba de prea multa adrenalina, si nu de steroizi anabolizanti). Cel putin la fel de dureroasa precum clasarea pe podium a eritropoietinei e insa suspendarea Anei Maria Termure, care a fost depistata cu norandrosteron, mai ales ca sulitasa e originara de pe meleagurile Gabrielei Szabo. Sigur, n-o vom biciui pe Ana Maria, ca in antichitate. In fond, biciuita merita doar declaratia lui Mitica Dragomir, care ii lauda pe sportivii prinsi cu "bombonele" deoarece le ingurgitasera, chipurile, pentru tara si pentru medalii. HORIA GHIBUTIU Insotita de un cor de fluieraturi, Eritropoietina a devenit campioana mondiala la 5.000 de metri! Pe stadionul "Commonwealth" din localitatea canadiana Edmonton s-a tras cortina, asta-noapte tirziu, peste o noua editie a Campionatelor Mondiale de atletism. Desi era de asteptat sa stea sub semnul competitiei, intrecerea din acest an a stat sub semnul scandalurilor legate de dopaj. S-au scris pagini intregi despre "cazul Egorova", rusoaica depistata pozitiv dupa ce a folosit eritropoietina (EPO) si apoi iertata de IAAF, din motive de vicii de procedura. Aceasta a concurat si, mai mult, a trecut prima linia de sosire, in huiduielile intregii asistente. Fara tur de onoare Protestul mai multor atlete, printre care campioana olimpica a probei, Gabriela Szabo, si atleta britanica Paula Radcliffe, la care s-au alaturat numerosi competitori, a facut din finala de 5.000 de metri, desfasurata in noaptea de simbata spre duminica, poate cea mai asteptata cursa a intrecerii. Favorite erau Gabriela Szabo, campioana la Sydney pe aceasta distanta, Olga Egorova, campioana mondiala de sala la 3.000 de metri, si kenyanca Edith Masai. Cursa a fost una foarte sla-ba, dar le-a solicitat insa foarte mult pe alergatoare. Dupa ce a stat in plutonul fruntas 4.000 de metri, Gabriela Szabo a cedat in momentul in care chinezoaica Ynmei Dong (eleva controversatului antrenor Ma Junren) a declansat atacul cu doua tururi inainte de final. Sprintul final i-a apartinut Olgai Egorova, care a devan-sat-o pe surprinzatoarea spaniola Marta Dominguez si pe etiopianca Ayelech Worku. Gabriela Szabo a terminat sfirsita, abia pe locul opt, cu una dintre cele mai slabe performante ale ei pe aceasta distanta: 15:19.55. Spre deosebire de toti cistigatorii medaliei de aur, Olga Egorova a fost intimpinata cu huiduieli. De altfel, pe tot parcursul cursei s-au auzit din tribune indemnuri de genul "EPO, Go-Go-Go." De altminteri Egorova a renuntat la turul de onoare cuvenit invingatorilor, spunind ulterior ca: "Imi pare rau. Am uitat". Referindu-se la performanta de la Edmonton, rusoaica a declarat: "Sint foarte fericita ca am cistigat. M-am antrenat foarte mult si rezultatul imi recompenseaza eforturile. Toata controversa legata de dopaj nu m-a afectat in nici un fel. S-a dovedit ulterior ca a fost doar o eroare. Cel mai important pentru mine este sa traiesc la cea mai mare intensitate bucuria succesului". Referitor la saltul sau spectaculos inregistrat anul acesta, cind si-a imbunatatit performantele cu peste 10 secunde, lucru nemaiintilnit in lumea atletismului mondial, Egorova a declarat sarcastic ca "anul trecut nu am avut destui bani ca sa ma antrenez". "Nu mi-e frica de rusoaice" Reactia Gabrielei Szabo, dupa cursa, nu s-a lasat prea mult asteptata. "Imi place foarte mult sa cistig, dar stiu la fel de bine sa si pierd. Pentru mine, ea nu este campioana mondiala. Am alergat astazi din fair-play. Nu am vrut sa creada nimeni ca-mi este frica de rusoaice. Insa este imposibil sa te bati cu robotii", a afirmat Szabo. Atleta britanica Joanne Pavey, care a terminat cursa pe locul 11, a protestat si ea fata de participarea Egorovei. "Nu pot sa cred ca a avut tupeul de a lua startul. S-a facut o mare nedreptate. Sper ca acest lucru sa nu se mai intimple si in alte competitii", a declarat Pavey. Reamintim ca, in semifinalele probei, Paula Radcliffe a afisat un banner pe care era scris: "Afara cu trisorii EPO!", fapt pentru care a fost la un pas de a fi data afara de pe stadion. In timpul cursei de simbata noapte, mai multi spectatori au ridicat pancarte pe care era scris: "Elibera-ti-o pe Paula!", aluzie la incidentul din semifinala. Referitor la gestul lui Radcliffe, Egorova a declarat: "Este dreptul ei sa protesteze, insa consider gestul infantil". Intrebata care este parerea ei despre sportivii care se dopeaza cu EPO, rusoaica a avut o replica de-a dreptul ilara: "Bineinteles ca ii condamn. Nu este deloc bine pentru sanatatea lor". Nicoleta Grasu: "Am suferit foarte mult" Cea de a treia medalie in contul delegatiei noastre la Edmonton, dupa aurul si argintul obtinute la 1.500 de metri de Gabriela Szabo si Violeta Beclea-Szekely, a fost adusa de discobola Nicoleta Grasu. Detinatoare a celei mai bune performante mondiale a sezonului inaintea startului finalei, Nicoleta Grasu nu si-a putut etala adevarata sa valoare din cauza unor dureri in zona lombara. Cu toate acestea, atleta antrenata de sotul ei, Costel Grasu, a izbutit trei aruncari de peste 65 de metri, cea mai buna masurind 66,24 de metri, cu care a obtinut medalia de bronz. Performera zilei a fost rusoaica Natalia Sadova, care, cu 68,57, a reusit cea mai buna performanta a sezonului. Pe locul doi s-a clasat sportiva in virsta de 40 de ani Ellina Zvereva (Belarus), cu o aruncare de 67,10 metri. "A fost un concurs foarte dificil. Am suferit foarte mult din cauza unor dureri de spate, ceea ce a facut ca aruncarile mele sa nu fie cele mai bune. Insa medalia de bronz obtinuta este foarte importanta pentru mine," a declarat romanca dupa festivitatea de premiere. S-a dopat si a aruncat mai slab cu 10 metri! Cazurile de dopaj nu au iertat nici delegatia romana. Sulitasa Ana Mirela Termure a fost depistata pozitiv in urma unui control efectuat pe parcursul Campionatelor Mondiale. Clasata pe locul 10 in seria ei de calificare si ratind astfel finala, Termure a fost depistata pozitiv cu norandrosteron, un metabolit al nandrolonului. Decizia de suspendare a sportivei a fost luata de federatia internationala dupa ce si testul B s-a dovedit pozitiv. Si in cazul Anei Maria Termure a fost un viciu de procedura, avind in vedere ca Federatia Romana de specialitate nu a fost anuntata de respectivul caz decit dupa ce s-a efectuat si con-traexpertiza, desi regulamentul stipuleaza ca forurile nationale sa fie instiintate imediat ce testul A se arata pozitiv. Acest lucru nu o scuza insa pe sportiva romana, ea fiind de altfel suspendata imediat de IAAF. "Vinovatia lui Termure a fost demonstrata. Nu mai avem ce sa comentam. Nu inteleg cum s-a dopat si a avut un rezultat mai slab cu 10 metri!", a declarat Iolanda Balas, presedinta Federatiei Romane de Atletism, citata de Mediafax. Americanii, recalificati din fair-play Un alt caz cel putin la fel de controversat are in prim-plan stafeta americana de 4x100 de metri. Dupa ce au fost descalificati in serie, din cauza faptului ca primul schimb, Jon Drummond, a pasit in afara culoarului sau, americanii au fost recalificati, din "spirit de fair-play"! "Judecatorii au vizionat caseta cu inregistrarea cursei si au decis ca Drummond a calcat repetat linia de separare a culoarelor din pricina accidentarii pe care a suferit-o in timpul cursei. Din spirit de fair-play s-a decis drept justa recalificarea echipei americane", a declarat un purtator de cuvint al IAAF. Drummond a acuzat o accidentare la gamba piciorului sting dupa 60 de metri de cursa, insa a continuat pina cind i-a transmis stafeta schimbului doi. Printre performerii penultimei zile de concurs s-au numarat si cubanezul Ivan Pedroso, la lungime, sau americanca Anjanette Kirkland, care, surprinzator, i-a suflat aurul compatrioatei sale Gail Devers in proba de 100 metri garduri. In ultima zi a competitiei au concurat asta-noapte, dupa inchiderea editiei, saritoarele in inaltime Monica Iagar si Oana Pantelimon si maratonista Lidia Simon, ultimele doua medaliate la Jocurile Olimpice de la Sydney. IULIAN ICHIM "Asta a fost fotbal, rapandulelor?" Rivalitatea dintre cele doua grupari ale Ploiestiului, Petrolul si Astra, a generat, in cele trei editii de campionat de cind se intilnesc, atit partide pe muchie de cutit, cit si intilniri tovarasesti, atunci cind interesul local a primat. Suparati ca anul trecut, in Cartierul de Vest al Ploiestiului, petrolistii nu s-au dat la o parte, jucind "la singe", iar pe "Ilie Oana", in retur, ei au fost nevoiti sa se predea, "astralii" au refuzat simbata orice fel de reciprocitate. Microbistii prahoveni vorbeau, in saptamina premergatoare partidei, despre presiunile la care Astra ar fi fost supusa din partea Petrolului pentru a ceda cele trei puncte puse in joc fara prea multa impotrivire. Incertitudinea a domnit pina la ora jocului, cind inca se mai faceau fel de fel de pronosticuri. Gabi Stan si Marin Barbu si-au trimis insa elevii in teren, spuneau ei, pentru a se bate pe viata si pe moarte. A rezultat un meci urit, plictisitor, influentat si de canicula de la ora disputarii partidei. Petrolistii, care incearca sa schimbe din mers stilul ultradefensiv, marca "Vichi" Rosca, intr-unul ceva mai pe poarta, au lasat impresia ca nu pot mai mult. "Umflind" totusi toate cele trei puncte puse in joc, dupa ce au deranjat poarta lui Catalin Multescu doar cu doua suturi in 90 de minute, petrolistii isi vad totusi sacii urcati, momentan, in caruta. Spectatorii care si-au riscat, din cauza caldurii, sanatatea, asistind la joc, au plecat nemultumiti de ceea ce vazusera. Un mucalit din tribuna a strigat din toti rarunchii la finalul disputei: "Asta a fost fotbal, ba, rapandulelor?". "Daca nu va miscati, va tin pina la noapte" "Trei va dam azi", le spuneau, in primele minute ale partidei, jucatorii-oaspeti celor de la Petrolul. Ei au avut insa ghinionul sa dea peste un portar, Ionut Irimia, in forma buna, el fiind acela care a facut pina la urma diferenta n Arbitrul Alexandru Tudor a avut o partida usoara, jucatorii celor doua formatii vazindu-si linistiti fiecare de jocul sau de puzzle. Suparat la un moment dat de tragerile repetate de timp la care apelau fotbalistii petrolisti, Tudor i-a amenintat: "Daca nu va miscati mai repede, va tin pina la noapte!". "Unde ne mai tii, bre, nu vezi ce caldura dracu' e aici?", a replicat un jucator n Vasile Voinea, liberoul gazdelor, care a trecut si prin curtea Astrei, a suferit simbata o noua accidentare, dupa o lunga absenta in acest campionat cauzata de o fractura de peroneu. "Lui Voinea i-a sarit un pic genunchiul", a tinut sa precizeze, la final, Marin Barbu n Ion Nicolaie, patronul Astrei, a sosit la stadionul "Ilie Oana" cu zece minute inainte de meci. La final, negru de suparare, el nu a dorit sa vorbeasca nici unuia dintre fotbalistii echipei sale. A avut un scurt dialog cu unul dintre oficialii Astrei, dupa care a parasit stadionul. "Magiun" nu e Dinu Marin Barbu a urmarit ultima jumatate de ora a partidei din tribuna, acolo unde a fost trimis de "centralul" Tudor, la semnalizarea asistentului Cornel Fecioru. "M-am rastit un pic la Fecioru, dupa ce ridicase de citeva ori eronat fanionul", a tinut sa precizeze "Magiun". "Daca eram si eu Dinu, Piturca sau Halagian, nu se intimpla nimic. Asa, m-a vazut mai mic de statura, cu sapca in cap si m-a trimis in tribuna" n Suparat pe "spectacolul" la care a asistat, un suporter ploiestean a plecat acasa luind cu el unicul cos de gunoi care se afla in parcarea din curtea stadionului n Fostul mare arbitru Nicolae Rainea a suportat si el cu greu caldura din timpul partidei. Imbracat la "patru ace" pe durata meciului, Rainea a parasit stadionul in pantalon scurt si maiou, ducin-du-si costumul pe umeras n Ioan Naghi, "secundul" lui Marin Barbu, a asistat, simbata dimineata, la jocul de Divizia B dintre International Pitesti, una dintre echipele-satelit ale Petrolului, si FC Baia Mare, pentru a urmari citiva fotbalisti. La aceasta partida, cistigata de ardeleni, golul victoriei a fost inscris dupa un sut expediat de la aproape 70 de metri! ADI DOBRE PETROLUL PLOIESTI - ASTRA PLOIESTI 1-0 (0-0) A marcat: ALIN SAVU (min. 51) Stadion: "Ilie Oana"; Spectatori: 5.000 PETROLUL: Irimia 6,5 - Pancovici 5, Rohat 5,5, Voinea 5,5 (min. 60 D. Badea 6), Toporan 5,5, Lupsa 5 - E. Tudor 5, Todoran 5,5, A. Savu 5,5 - Orlando 5 (min. 67 S. Chitu 5), Costescu 4,5 (min. 81 I. Anghel ). Antrenor: Marin Barbu ASTRA: Multescu 5 - L. Dobre 5 (min. 57 Ilyes 5), Petroiesc 5,5, Mihart 5, Lacusta 5, Negoita 5 - Craciun 5 (min. 81 Malaele), D. Balasa 5, Duna 5,5 - Dascalescu 4, Birsan 4 (min. 74 D. Gavrilescu 4). Antrenor: Gabriel Stan Arbitri: Al. Tudor 6,5 - C. Fecioru 6,5, I. Cojocaru 6,5 Gurita de oxigen pentru otelari "Dubla" reusita de Mihai Gurita a permis Otelului sa devina liderul de o zi al Diviziei A, lucru nemaiintilnit pe malul Dunarii de mai bine de doi ani. "Cred ca toata noaptea voi lasa televizorul aprins si ma voi uita la pagina de teletext in care TVR-ul prezinta clasamentul Diviziei A. Nu-mi vine sa cred ca am ajuns lideri chiar si pentru o zi", a declarat Mihai Stoica, vicepresedintele gruparii moldovene, la putin timp dupa terminarea intilnirii. In afara scorului final, galatenii n-au prea multe motive de bucurie, jocul trupei lui Victor Rosca fiind unul lent si extrem de previzibil. Rosca a adoptat o formula mult prea defensiva in fata unei echipe care n-a emis nici un moment pretentii, multumindu-se sa se apere aglomerat in preajma propriului careu n Primul gol al UMT-ului in Divizia A a fost de fapt un autogol. In incercarea de a pasa propriului portar, Toma a trimis mingea spre buturile aparate de Munteanu, neobservind ca goalkeeper-ul galatean iesise. Otelul a avut insa puterea sa treaca peste aceasta greseala, reusind sa egaleze la faza imediat urmatoare. "Nu-mi vine sa cred ca am marcat toate cele trei goluri ale echipei mele din acest campionat si am adus patru puncte importante. Sper ca norocul sa nu ma paraseasca prea repede", aprecia cel poreclit de suporteri "Gurigol" n "Ne va fi extrem de greu sa ne mentinem in prima liga. Lipsa de experienta este greu de suplinit doar prin ardoare. Nu-i posibil sa fim egalati la faza imediat urmatoare golului nostru", a declarat Florin Batrinu, cel care a debutat simbata in tricoul "alb-negru" al UMT-ului. Rosii de Galati In afara eroului zilei, Mihai Gurita, cel mai aplaudat fotbalist otelar a fost nigerianul Gideon, legitimat de diriguitorii moldoveni vineri seara. Gideon a fost urmarit de alti trei compatrioti de-ai sai, care se afla in probe la echipa antrenata de "Vicki" Rosca La partida au asistat si trei persoane din conducerea firmei indiene care a preluat pachetul majoritar de actiuni de la SIDEX. "Trioul" indian a evitat sa precizeze clar daca si cu ce suma vor ajuta Otelul n Initiativa conducerii galatene de a permite intrarea gratuita persoanelor care vor veni la stadion imbracate in rosu a dat roade. Mai bine de doua treimi din cei 8.000 de suporteri care au luat loc in tribune purtau tricouri sau maiouri rosii. "Am dorit sa copiez modelul suporterilor olandezi, care, atunci cind nationala lor joaca acasa, coloreaza tribunele in portocaliu", aprecia "MM", el insusi imbracat intr-o camasa rosie Tusierul Florin Buzarnescu a indicat aiurea citeva pozitii de ofsaid, dind impresia ca este depasit de miza jocului. Ce-i drept, olteanul a gresit in mod egal, defavorizind fiecare echipa in doua rinduri "Au marcat un gol in Divizia A si s-au crezut mari jucatori. Mare pacat ca n-am reusit sa tinem de scor pentru ca eu consider ca meritam un egal", se lamenta la final tehnicianul banatenilor, Aurel Sunda. "Caldura si-a pus amprenta asupra jocului nostru mai ales in prima repriza. Le multumesc baietilor ca mi-au permis sa debutez cu o victorie pe teren propriu", a declarat Rosca, care cu greu isi stapinea bucuria. SILVIU TANASE OTELUL GALATI - UM TIMISOARA 2-1 (0-0) Au marcat: GURITA (min. 52 si 82) / TOMA (min. 51 - autogol) Stadion: "Otelul"; Spectatori: 8.000 OTELUL: Cr. Munteanu 5 - Toma 5 (min. 84 Ogararu), Ghionea 5, Pelin 5, M. Dinu 5,5, Tofan 5,5 - B. Andone 5,5 (min. 88 Gideon), Bastina 5, Mozacu 5 (min. 71 S. Cernat), Bostina 5 - Gurita 6,5. Antrenor: Victor Rosca UMT: Almasan 5,5 - Maxim 5, Kovacs 5 (min. 67 C. Bar 5,5), Mada 5, Utfineant 5, Briciu 5 - Vlaicu 5, Fl. Calin 4, Fl. Batrinu 5,5, C. Stan 4 (min. 84 Ritter) - Maris 5,5 (min. 71 Giuchici 4). Antrenor: Aurel Sunda Au arbitrat: S. Erdei 5,5 - F. Buzarnescu 4, D. Iliescu 5 Selectionerul risca sa piarda deplasarea in Slovenia Hagi e bolnav! Prima reunire a reprezentativei de fotbal a Romaniei sub comanda lui Gica Hagi s-a desfasurat ieri intr-o atmosfera linistita. Fotbalistii convocati de "Rege" pentru ora 12.30, la arena "Cotroceni", nu s-au inghesuit sa apara, singurii jucatori prezenti fiind "milanezul" Cosmin Contra si "astralul" Dan Lacusta. Cei doi au acordat cu amabilitate declaratii presei, dupa ce s-au interesat daca au voie sa faca acest lucru. "De la "era Hagi" asteptam ceea ce asteptam de la celelalte. Adica sa jucam bine si sa ne calificam. Trebuie sa aflam ce isi doreste noul antrenor si sa facem in asa fel incit sa-l ajutam. Va fi o schimbare tactica, fata de ceea ce a fost pe timpul lui Bölöni. Acum, pentru meciul cu Slovenia, cred ca au fost convocati cei mai buni fotbalisti romani. Exceptind, bineinteles, accidentarile", a precizat Contra, care a recunoscut ca are unele probleme de adaptare la AC Milan, in Il Calcio. "In Italia este altfel decit in Spania. Sint si rele (n.r. - lui Contra i s-a cerut sa faca mult mai bine faza defensiva) si bune. In ultimul meci am fost mai aproape de cerintele antrenorului (n.r. - turcul Fatih Terim)", a mai spus "Gurita". Aflat in premiera la un cantonament al primei reprezentative, Dan Lacusta, de la Astra Ploiesti, i-a multumit lui Hagi pentru convocare. "Am mai fost la lotul de tineret, cind am fost chemat de domnul Victor Piturca. Ma bucur ca voi avea ocazia sa stau impreuna cu niste legende vii ale fotbalului nostru, cum ar fi Gica Popescu. Sper sa joc si sa evoluez cit mai bine", s-a confesat, cu emotie, Lacusta. "E posibil sa-i conduca Balint pe baieti" Cu mai bine de o jumatate de ora inainte de ora stabilita, Gheorghe Hagi, insotit de "secundul" Gabi Balint, a sosit la conferinta de presa. Pedant, machedonul si-a asezat pe masa dosarul in care se aflau toate datele despre "tricolorii" convocati pentru meciul amical de miercuri cu Slovenia. Inspirat dupa "modelul Iordanescu", dosarul lui Hagi cuprinde fisele fiecarui jucator, cu date de ultima ora, precum si programul pe care fotbalistii romani trebuie sa-l respecte in timpul "actiunii Slovenia". Selectionerul a anuntat ca se simte foarte obosit, acuzind unele dureri sub coasta stinga. "Vineri-seara, cind am revenit la Bucuresti de la Pitesti, am simtit niste dureri in zona splinei. Am fost la doctor, dar inca nu a fost stabilit un diagnostic. Ar putea fi un puseu renal, cauzat de vreo pietricica. Exista posibilitatea ca Balint sa-i conduca pe baieti (n.r. - "tricolori") in deplasarea in Slovenia", a spus "Regele" destul de afectat ca ar putea sa rateze debutul ca antrenor la nationala. Ieri dupa-amiaza, pe stadionul "Cotroceni", s-a desfasurat o prima sedinta de pregatire. Pe linga Contra si Lacusta, ieri mai erau asteptati sapte "stranieri": Bogdan Stelea (UD Salamanca), Laurentiu Rosu (Numancia), Adrian Ilie (FC Valencia), Viorel Moldovan (Nantes), Dorinel Munteanu (VfL Wolfsburg), Adrian Mutu (Hellas Verona) si Mihai Tararache (Grasshoppers Zürich). In aceasta dimineata, la micul dejun, de la ora 9.30, va fi prezent "pachetul autohton", cei opt "tricolori" care au sustinut aseara meciuri in campionat. Acestia sint: Giani Kirita, Florin Pirvu, Adrian Mihalcea (toti de la Dinamo), Florentin Dumitru si Mirel Radoi (ambii de la Steaua), Viorel Domocos si Ciprian Danciu (ambii de la Universitatea Craiova) si Adrian Iencsi (de la Rapid). Inainte de plecarea spre Slovenia, programata azi la ora 10.30, pe aeroportul Otopeni va face jonctiunea cu echipa si Gica Popescu. "Baciu", care revine la nationala dupa o pauza de peste un an, a evoluat aseara in Turcia, in partida Gaziantepspor - Galatasaray, rezultatul acestui meci neparvenindu-ne pina la inchiderea acestei editii. Obiectiv - victoria Lotul se va intregi miine la prinz la Ljubljana, cind sint asteptati sa apara si ultimii trei "tricolori". La hotelul "Austrotel" va sosi direct din Portugalia puternicul atacant Marius Niculae, iar din Olanda, "duetul" Cristian Chivu-Bogdan Lobont. Hagi a recunoscut ca nationala se va schimba, procesul de intinerire, inceput de Ladislau Bölöni, urmind sa cunoasca o mica intirziere. "Voi alcatui o echipa din cei mai in forma jucatori. Probabil ca stilul va fi clasic, cu o asezare 1-4-4-2. Obiectivul meu, pentru meciul cu Slovenia, dar si pentru celelalte, este victoria. Este cel mai bun rezultat", a declarat selectionerul. Partida amicala Slovenia - Romania se va disputa miercuri, la Ljubljana, de la ora 21.15 (ora Bucurestiului) si va fi transmisa in direct de Romania 1. LAURENTIU CIORNEI DANIEL CONTESCU Gica Popescu revine la nationala intre doua avioane La 13 ani de la debutul sub "tricolor" si la un an dupa ce-si anuntase retragerea, Gica Popescu revine la echipa nationala. In aceasta dimineata, el se va inrola in oastea "Regelui" Hagi, cel alaturi de care Baciul a scris istorie pentru echipa Romaniei si pentru Galatasaray Istanbul. La 34 de ani, pe care-i va sarbatori peste doua luni, Gica Popescu se intoarce la nationala si spera ca va pune umarul la a 4-a calificare consecutiva a "tricolorilor" la un Campionat Mondial. Anul trecut, pe 20 iunie, el parasea terenul accidentat in minutul 36 al meciului cu Anglia de la Euro 2000. Peste doua luni isi facea cunoscuta retragerea din echipa nationala. Emotii, Gica? Pentru? Pentru reintoarcerea la echipa nationala... E o gluma, nu? La virsta mea, ce emotii sa mai am? Oricum, sentimentul asta nici la meciul de debut nu m-a incercat prea tare... Eram tinar, nu implinisem 21 de ani, iar entuziasmul tinea loc si de emotii. Debut impotriva... Impotriva Albaniei, la Constanta. Era 20 septembrie 1988 si o caldura sufocanta. Am invins cu 3-0, goluri Belodedici, Hagi si Camataru. Dupa joc, nea Imi, care era antrenor, m-a incurajat si mi-a zis sa o tin tot asa, fiindca va conta pe mine. N-am mai parasit echipa nationala pina anul trecut, cind am decis sa ma retrag. Simteam ca trebuie sa vina si vremea celor mai tineri. Si acum ce simti? Ca pot sa mai ajut echipa nationala catre a 4-a calificare la un Campionat Mondial. Ar fi si pentru mine o performanta exceptionala, citi fotbalisti au jucat la patru turnee finale? Cit a contat ca antrenorul de azi al echipei nationale se numeste Gica Hagi? Mereu, mereu, aceeasi intrebare. A contat si asta, dar a contat mai ales faptul ca ma simt in forma. Saptamina trecuta am jucat contra bulgarilor de la Levski Sofia, in preliminariile Ligii Campionilor, si presa turca a dat titluri de genul "Extraordinarul Popescu", "Profesionistul Popescu"... Iar "Fanatik", ziar cu care eu nu sint in cele mai bune relatii, m-a notat cu 9, lucru destul de rar pentru ei. Cind ajungi la Bucuresti? Cu citeva ore inaintea plecarii la Ljubljana. Am inteles ca se pleaca la 12.00, eu aterizez de la Istanbul in jur de 10.30. Am timp de-o cafea si abia astept apoi sa urc in avionul echipei nationale. DANIEL NANU Ana Mirela Termure, atleta "imbunatatita" Sportiva romana Ana Mirela Termure, care a concurat in proba de aruncare a sulitei din cadrul Campionatelor Mondiale de atletism de la Edmonton, a fost depistata pozitiv cu norandrosteron. Astfel, se adauga inca un nume pe o adevarata lista a rusinii sportului romanesc. Ne place sa spunem ca sportul romanesc este cel mai bun ambasador, dar ne facem ca nu observam pericolul de a ne transforma intr-un nou RDG. Bineinteles, sportiva, care nici macar dopata n-a rupt gura tirgului, va fi suspendata conform regulamentelor interne si internationale - asa cum nu a fost cazul fotbalistului Neaga. Asta insa nu va fi suficient fara o adevarata revolutie de sistem in sportul romanesc, care sa excluda otravirea sportivilor de dragul unor performante in fond fara valoare. Fotbal - rezultate Vineri: FC Arges - FCM Bacau 3-3 (0-1) Simbata: Gloria Bistrita - FC National 1-0 (0-0) Ceahlaul Piatra Neamt - Farul Constanta 1-0 (1-0) Otelul Galati - UM Timisoara 2-1 (0-0) Petrolul Ploiesti - Astra Ploiesti 1-0 (0-0) Partidele Steaua - Universitatea Craiova 4-1 (2-0) FC Brasov - Sportul Studentesc si Rapid - Dinamo s-au disputat dupa inchiderea editiei Etapa viitoare Gloria Bistrita - Otelul Galati FC National - Steaua Bucuresti Universitatea Craiova - FC Arges Astra Ploiesti - FC Brasov Sportul Studentesc - Ceahlaul Piatra Neamt Farul Constanta - Rapid Bucuresti Dinamo Bucuresti - UM Timisoara FCM Bacau - Petrolul Ploiesti Divizia B la fotbal a programat simbata meciurile primei etape din noua editie de campionat. Va prezentam rezultatele. Seria 1: Inter Gaz Bucuresti - Metalul Plopeni 2-3; Foresta Suceava - Diplomatic Focsani 1-1; ARO Cimpulung - Fulgerul Bragadiru 1-2; Tractorul Brasov - Midia Navodari 0-4; FC Onesti - Cimentul Fieni 0-0; Dacia Unirea Braila - Dinamo Poiana Cimpina 1-0; Rapid Electromagnetica - Laminorul Roman 3-1; Petrolul Moinesti - Rocar Bucuresti 2-1. Seria 2: Universitatea Cluj - FC Bihor Oradea 0-0; Minaur Zlatna - UTA 0-1; Jiul Petrosani - Pandurii Tg. Jiu 1-2; Gaz Metan Medias - ASA Tg. Mures 3-1; International Pitesti - FC Baia Mare 1-2; Olimpia Satu Mare - CSM Resita 3-0; Industria Sirmei Cimpia Turzii - Apulum Alba Iulia 3-2; Poli Timisoara - Extensiv Craiova 0-0. [27][pl.dll?rid=expresro] 