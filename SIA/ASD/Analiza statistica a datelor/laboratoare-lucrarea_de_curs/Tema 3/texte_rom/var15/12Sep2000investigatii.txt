 Pe piata neagra timisoreana, o invitatie in SUA costa 2.500 DM Bunaciu Simion a inselat sase timisoreni creduli O ancheta a politistilor timisoreni a dus la descoperirea a doua invitatii, in alb, necesare cetatenilor romani care solicita viza de intrare pe teritoriul Statelor Unite ale Americii. Invitatiile, avind antetul Serviciului de Imigrari si Naturalizari a SUA, au completate toate rubricile, mai putin numele si datele de identificare ale persoanei invitate. Documentele au fost gasite la o perchezitie pe care politistii au efectuat-o la locuinta lui Bunaciu Simion, din Timisoara. Acesta este cercetat penal pentru trafic de influenta si inselatorie, dupa ce a pacalit sase timisoreni cu cite 1.900 de marci germane, promitindu-le in schimbul banilor vize pentru Spania. O perchezitie norocoasa Intr-o singura zi, nu mai putin de sase timisoreni au depus plingeri la politie impotriva lui Bunaciu Simion, care i-a inselat pe fiecare cu cite 1.900 DM, promitindu-le vize pentru Spania. Politistii de la Biroul de Combatere a Coruptiei si a Contrabandei din cadrul IPJ Timis au inceput imediat cercetarile si in timpul anchetei au efectuat o perchezitie la locuinta lui Bunaciu. Ei au gasit, ascunse intr-un sertar, toate cele sase pasapoarte ale persoanelor care l-au reclamat. La o cercetare mai atenta, politistii au gasit doua invitatii emise la cererea cetateanului ecuadorian Miriam Cardenas, rezident in Statele Unite, din data de 3 decembrie 1981, cu numarul A24-066-555. Pina aici, nimic anormal. In fiecare an, mii de cetateni romani care vor sa viziteze America primesc astfel de invitatii si le depun in dosarele intocmite pentru obtinerea vizei de intrare in Tara Fagaduintei. Numai ca invitatiile facute de Cardenas nu sint adresate nici unei persoane. Rubricile care trebuie sa contina numele si datele de identificare ale persoanei invitate nu sint completate, desi acest lucru este obligatoriu pentru ca invitatia sa poata parcurge cu bine formalitatile notariale americane. Bunaciu a declarat in timpul anchetei ca a vazut cele doua invitatii la o vecina si ca, ulterior, le-a cumparat de la un anume Nelu, prietenul vecinei, cu 1.900 de marci germane. Intentia sa era sa le vinda amatorilor cu 2.500 DM bucata. Cumparatorul putea foarte simplu sa-si treaca propriul nume pe invitatie si, folosind falsul, sa obtina viza de intrare in Statele Unite. Si fara vize, si cu banii luati Radu Viorel este un tinar din Timisoara. In ultimii ani, multi dintre prietenii si vecinii lui au plecat sa munceasca in Occident, pe bani mai multi. El insa nu a avut nici norocul si nici cunostintele pentru acest lucru. Anul trecut, in toamna, a crezut ca soarta i-a suris, in sfirsit, si lui. Bunaciu Simion, o cunostinta mai veche din cartier, s-a oferit sa-l ajute sa plece la munca in Spania. "I-am pus in palma lui Bunaciu 19 bancnote de cite 100 DM, plus 850.000 de lei pentru asigurarea medicala si pasaport. Asta s-a intimplat anul trecut prin luna noiembrie. Mi-a promis ca in doua luni voi fi plecat si ca voi lucra in Spania la un prieten al sau la niste sere", ne-a spus Radu. Al doilea amator de munca in Spania a fost Ignea Gheorghe Daniel. In hora vizelor au intrat apoi, pe rind, alti tineri din Timisoara. Loredan Sabau, Marin Barna si Adrian Fit i-au platit lui Bunaciu cite 1.900 DM fiecare. Dupa ce i-a pacalit si pe ei in mai multe rinduri cu plecarea, a disparut. Bunaciu Simion nu vrea acum sa recunoasca aproape nimic. El da vina pe tinerii care voiau sa lucreze in strainatate, spunind ca nu a luat bani de la nimeni. Bunaciu a mai incalcat legea si cu alte ocazii, facind chiar puscarie. Pentru ca stie cum e la inchisoare, el cere acum sa fie expertizat psihic, sperind ca astfel sa scape basma curata. Procurorii de la Parchetul de pe linga Tribunalul Timis i-au deschis lui Bunaciu un dosar penal pentru trafic de influenta si inselaciune. SERGIU MIAT Politist desfigurat in bataie de cel pe care-l bagase in puscarie Parchetul de pe linga Tribunalul Sibiu a emis ieri mandat de arestare preventiva, pentru 30 de zile, pe numele lui Sandu-Tiberius Padurean (27 de ani), domiciliat in Strada Haiducului, din Sibiu, sub acuzatia de ultraj cu violenta. In sarcina acestuia s-a retinut faptul ca, in noaptea de simbata spre duminica, l-a desfigurat in bataie pe plutonierul-adjutant Nistor Munteanu (44 de ani), subofiter in cadrul Politiei Transporturi Feroviare Sibiu. Fost angajat al Depoului CFR Sibiu, tinarul s-a razbunat in acest fel pe politist pentru ca, pe data de 25 mai 1999, i-a intocmit proces-verbal pentru tulburarea linistii si ordinii publice. Pentru ca nu a achitat insa amenda, Padurean a efectuat 40 de zile de inchisoare contraventionala, desfacindu-i-se totodata si contractul de munca. ION GIRNOD Pentru ca Mihai Chitac a fost citat la puscarie, desi zburda liber, Procesul mineriadei din 1990 a fost aminat Procesul mineriadei din 13-15 iunie 1990 a fost aminat pentru data de 9 octombrie, intrucit generalul in rezeva Mihai Chitac a fost citat la Penitenciarul Jilava, desi el a fost eliberat din arest inca din iulie a.c. Un alt motiv de aminare a fost si absenta altui inculpat, respectiv colonelul Calin Traian Stefan, care este "bolnav si netransportabil". Astfel, Curtea Suprema de Justitie a stabilit un alt termen de judecata, pentru 9 octombrie a.c. In dosarul mineriadei 13-15 iunie 1990 sint inculpati cinci ofiteri: generalul Mihai Chitac, fost ministru de interne, generalul Gheorghe Andrita, fost adjunct al ministrului de interne, colonelul Calin Traian Stefan, colonelul Costea Dumitru si colonelul Constantin Vasile. Chitac a mai fost condamnat definitiv la 15 ani de inchisoare, alaturi de gen. Victor Athanasie Stanculescu, in dosarul privind revolutia de la Timisoara, instanta suprema dispunind punerea in executare a pedepsei. Dupa citeva luni de arest, Chitac a parasit penitenciarul, intrucit medicii au stabilit ca acesta nu poate suporta regimul de detentie, iar magistratii militari au hotarit intreruperea executarii pedepsei condamnatului, pentru a fi tratat in reteaua sanitara a Ministerului Sanatatii. (A.N.) Fane Spoitoru - doi ani de inchisoare pentru complicitate la santaj Ion Titisor, zis Fane Spoitoru, a fost condamnat la doi ani de inchisoare pentru complicitate la santaj, ca urmare a hotaririi definitive, de luni, a Curtii de Apel Bucuresti, care a respins recursul inculpatului ca fiind tardiv. Titisor a atacat sentinta cu recurs intrucit nu a participat la dezbaterile procesului in urma caruia a fost condamnat. Conform rechizitorului, firma Talamini Impex, unde asociat era Mihai Suciu, zis Lucian Chioru, avea datorii de 60 de milioane de lei catre societatea Universal SRL, al carui patron este Dumitru Puzdrea. Pe 12 aprilie 1995, Mihai Suciu si Fane Spoitoru s-au dus la sediul firmei Universal SRL din Complexul Flora 2 Bucuresti si l-au amenintat cu moartea pe Dumitru Puzdrea, in cazul in care acesta nu intocmeste documentele din care sa rezulte ca renunta la sumele care ii erau datorate. Fane Spoitoru a fost judecat, in lipsa, pentru complicitate la santaj. El a fugit din Romania, la sfirsitul anului 1995, folosindu-se de un pasaport fals. Titisor a fost expulzat, pe 21 iulie a.c., de autoritatile canadiene si a fost insotit, pina la Bucuresti, de trei agenti federali ai acestui stat. (Mediafax) Falsi agenti de circulatie inarmati jefuiesc strainii Politistii de la Serviciul Judiciar din cadrul IPJ Prahova incearca sa dea de urma unor infractori deosebit de periculosi, care actioneaza echipati intocmai ca agentii de circulatie. Ultimele doua cazuri semnalate politistilor s-au petrecut la limita de sud a judetului Prahova, spre Bucuresti. Sistemul folosit de infractori este deosebit de laborios, pentru ca isi declina identitatea, inducind in eroare soferii practicanti in trafic, in special straini. Infractorii folosesc in "interventiile" lor automobile straine (ceea ce ar trebui sa puna pe ginduri conducatorii auto, pentru ca Politia Rutiera nu dispune de alte automobile in afara de Dacia si Volkswagen Vento albe cu inscrisuri specifice) cu girofaruri. Uneori, ei actioneaza imbracati in uniforme de agenti de circulatie si chiar cu legitimatii si insigne politienesti. Conform reclamatiilor primite pina acum de la pagubiti, falsii agenti de circulatie opresc autoturismele straine cu ajutorul girofarului sau al bastoanelor reflectorizante. Daca soferul face imprudenta ca, la solicitarea actelor, sa dea portofelul ii sint subtilizate valorile din acesta. In cazul in care sint prezentate la control doar actele, infractorii trec la intimidarea victimelor, folosind chiar arme de foc, pentru jaf. VIOLETA STOICA Ioan Puleac a intrat cu Dacia intr-o caruta, omorind o femeie O Dacie papuc condusa neatent de un tinar din satul aradean Groseni a lovit din spate o caruta, in accident pierzindu-si viata o femeie. Ioan Puleac, 26 de ani, din Groseni, comuna Archis, conducea ieri dimineata la ora 6.00, pe DN 79A, pe raza orasului Ineu, Dacia 1304 cu numarul AR-04-EDD. Neatent, acesta nu a observat la timp caruta nesemnalizata condusa in aceeasi directie de mers de batrinul Alexandru Hanes, 66 de ani, din Agrisul Mare. Masina a lovit caruta in plin. In urma impactului, Elena Eugenia Trinc, 26 de ani, din Hasmas, a decedat, iar Miletin Puleac, 22 de ani, a fost grav accidentat. SORIN TROCAN Traficantii de heroina au trecut nestingheriti deoarece Ciinele antidrog era in pauza de masa Vamesii maghiari au depistat vinerea trecuta un transport de cocaina, la Vama Nadlac. Un Volkswagen cu numar german a reusit sa treaca fara probleme prin vama romaneasca, fiind oprit de unguri. In portiera masinii au fost gasite ascunse cinci kilograme cocaina pura. Noul director al Directiei Regionale Vamale Arad, Dan Marius Dragan, care isi propune sa eficientizeze activitatea vamii, a declarat ieri ca, in timpul cind masina cu droguri a trecut prin vama, ciinele specializat in actiuni antidrog nu se afla pe pista. Ciinele Ody, un Ciobanesc german special antrenat, are un program aparte, fiind retras de pe pista dupa citeva ore de activitate, cind da semne de oboseala. Vineri, cind Volkswagenul in care se aflau cele cinci kilograme de cocaina a trecut prin vama, Ody se afla intr-o asemenea pauza. SORIN TROCAN Femeie decapitata in casa blestemata Dupa o criza de nebunie, Gheorghe Neagu si-a macelarit nevasta Pentru ca vecinii nu-l credeau, Gheorghe a retezat capul si mina femeii si le-a aratat acestora prin grilajul usii O crima de o cruzime rar intilnita s-a petrecut duminica noaptea intr-o casa din centrul Capitalei. Intimplarea pare desprinsa dintr-un film de groaza. Gheorghe Neagu (32 ani) si-a injunghiat sotia - Mihaela Mariana Mindroc - cu un cutit pe care l-a infipt de aproximativ 20 de ori in pieptul femeii. Apoi i-a taiat capul. Pentru ca i s-a parut ca sotia sa inca mai misca, Gheorghe i-a taiat si mina dreapta. Atrocitatile s-au petrecut sub ochii fetitei in virsta de cinci luni a celor doi. Dupa ce si-a macelarit nevasta, Neagu si-a trezit vecinii din somn si le-a prezentat, ca pe niste trofee, bratul si capul victimei. Culmea este ca macelul de pe strada Radu de la Afumati nr. 44 nu este nici crima rituala, nici pasionala: Gheorghe Neagu si-a transat nevasta intr-o criza de nebunie. El fusese internat de mai multe ori la psihiatrie. Deoarece, in urma cu 30 de ani, in aceeasi casa a avut o crima aproape identica, vecinii cred acum ca locul este blestemat. Noaptea crimei a inceput cu o cearta banala Se pare ca nebunia barbatului a fost declansata de o tragedie familiala petrecuta cu doi ani in urma: copilul in virsta de doi ani si mama lui Gheorghe au murit intr-un incendiu. De atunci, problemele psihice ale lui Neagu s-au agravat. Cind avea accese de nebunie, devenea extrem de violent. Isi batea sotia, se certa cu rudele si nimeni nu se putea intelege cu el. Acelasi lucru s-a intimplat si duminica. In jurul orei 21.00, vecinii lui Neagu l-au auzit pe acesta cind a venit acasa si a inceput sa se certe cu sotia. Scandalul a durat pina spre miezul noptii. La un moment dat, s-a facut liniste. Vecinii au crezut ca Mariana si Gheorghe s-au culcat. Nici nu banuiau ce drama se petrecea in locuinta saracacioasa a sotilor Neagu. In ajun, Gheorghe fusese in vizita la fratele sau, unde era invitata si Mariana. Fratele lui Gheorghe dorea sa le vada fetita in virsta de circa cinci luni. Mariana nu a vrut sa vina, preferind sa ramina cu copilul acasa. Femeia nu se simtea prea bine si era insarcinata in luna a III-a. Voia sa aiba inca un copil. Dupa ce a ajuns la fratele sau, Gheorghe a dat mai multe telefoane dupa ea, dar Mariana tot n-a vrut sa vina. Cind s-a intors acasa, in jurul orei 21.30, Gheorghe era foarte nervos. A inceput sa se certe cu Mariana. De la reprosurile legate de refuzul de a merge in vizita, Gheorghe a ajuns sa o acuze ca ii fura banii. Trebuie spus ca, din cauza bolii psihice, barbatul fusese pensionat si vindea impreuna cu sotia sa la o taraba din Piata Obor. Uneori, cind il apucau crizele, el raminea acasa cu copilul, iar la taraba vindea doar Mariana. In seara crimei, Gheorghe i-a reprosat nevestei ca ar fi ascuns vreo 700.000 de lei. Intr-un tirziu, cearta s-a incheiat. Cei doi s-au dus la culcare. Insa, gindurile negre au continuat sa-l macine pe Gheorghe. La un moment dat, el a coborit din pat, s-a dus pe hol si a luat un cutit cu lama de peste 15 cm, asemanator celor vinatoresti. S-a intors in dormitor si a infipt cutitul in pieptul sotiei sale care dormea alaturi de fetita. A lovit de peste 20 de ori. Femeia nu a avut timp sa schiteze nici macar un gest de aparare. Cu acelasi cutit, Gheorghe i-a taiat apoi gitul. Fara graba, minutios, si-a decapitat nevasta. La un moment dat, criminalului i s-a parut ca victima misca un brat. Atunci, i-a taiat femeii si mina dreapta. Gheorghe le-a aratat vecinilor, printre gratii, capul Marianei Trezit brusc din criza, Gheorghe a inceput sa urle. A iesit in curte si a strigat la vecini: "Chemati politia, ca am omorit-o pe Mariana!". Treziti din somn, vecinii nu l-au crezut. L-au luat chiar in ris. Pentru a-i convinge ca spune adevarul, Gheorghe s-a dus in casa si, prin grilajul de la usa, a aruncat mina Marianei. Vecinii au crezut initial ca este o mina de papusa, pentru ca, de mai multe zile, in curtea unde locuiau mai multe familii, copiii se jucau cu o papusa mare, stricata. Enervat ca vecinii nu-l cred, Gheorghe s-a dus in casa si, dupa citeva minute, le-a aratat printre zabrele capul insingerat al Marianei. Abia atunci vecinii si-au dat seama ce grozavie greu de imaginat se intimplase. Au chemat politia. Dupa citeva minute, la fata locului au venit politistii Compartimentului Omoruri, precum si procurorul criminalist Dragos Nestor, seful Serviciului Anticoruptie si Criminalistica de la Parchetul Capitalei. Criminalul s-a predat fara sa opuna rezistenta. Vazindu-l cu catusele la miini, o vecina s-a oferit sa-i cumpere lui Gheorghe tigari. Insa, un politist a oprit-o spunindu-i ca "acest nemernic nu merita nici macar o tigara, mai degraba ar merita sa i se taie picioarele si sa i se puna sare pe rani". Realizind gravitatea faptei sale, Gheorghe i-a dat dreptate politistului: "Nu-mi dati, doamna. Nu merit. Sint vinovat." Casa blestemata Gheorghe Neagu a fost arestat pentru omor deosebit de grav. Cei care i-au cunoscut pe Gheorghe si pe sotia sa (vecini, rude, prieteni) ne-au spus ca in casa de pe strada Radu de la Afumati nr. 44 s-au mai petrecut si alte lucruri ciudate. In urma cu 30 de ani a avut loc o crima aproape identica. Atunci, in casa locuiau doi soti, alcoolici, care se certau tot timpul. Intr-o zi, barbatul a pus mina pe o tesla si si-a casapit sotia. Dupa drama petrecuta duminica, vecinii sint convinsi ca locuinta cu pricina este blestemata. CHRISTIAN LEVANT DANIEL NEAMU Razbunare: i-a violat si ucis fetita de sapte ani Dumitru Voicu (21 de ani) a aruncat cadavrul ciopirtit al micutei intr-un closet Nici nu s-au stins bine ecourile asasinatului comis la Iasi asupra liderului sindical Virgil Sahleanu, ca lumea din zona este zguduita de o alta crima ingrozitoare. Ultimul asasinat, petrecut la numai 65 de kilometri de Iasi, in orasul Hirlau, a avut drept victima o fetita de numai 7 ani, eleva in clasa intii. La Politia Hirlau a sosit simbata o sesizare ca Lili Genoveva Catargiu (7 ani) a disparut de la domiciliul parintilor sai. Imediat, politistii au declansat cercetarile, gasind in foarte scurt timp cadavrul ei. Fetita a fost rapita de pe strada de Dumitru Voicu (21 de ani) si, cu minutele blocate la spate, a fost dusa pina in Cimitirul "Eternitatea" din localitate. Acolo, Dumitru a violat-o in cel mai cumplit mod cu putinta, dupa care a asasinat-o. Dumitru Voicu i-a aplicat minorei sase lovituri de secure in cap, dupa care i-a mutilat trupul cu salbaticie. Ca sa-si ascunda monstruoasa fapta, Dumitru a carat-o pe Genoveva, asa cum era, plina de singe, si a aruncat-o in closetul celei mai apropiate case, apartinind familiei Dumitru Munteanu. Cadavrul ciopirtit a fost scos cu greu si apoi transportat la morga spitalului din localitate. Din cercetari a rezultat ca Dumitru Voicu a savirsit crima ca sa se razbune pe tatal fetitei cu care se dusmanea de foarte mult timp. Autorul asasinatului de la Hirlau a fost arestat preventiv pe o perioada de 30 de zile, sub invinuirile de omor calificat si viol, riscind o pedeapsa maxima de 25 de ani de inchisoare. CATALIN DUMITRESCU Erata In numarul de ieri al ziarului nostru, in articolul "Adrian Costea vrea sa ii denunte la Strasbourg pe magistratii francezi si romani" a aparut, dintr-o greseala care nu ii apartine autorului articolului, ca "in timpul perchezitionarii, sediilor firmelor lui Costea din Paris li s-au scos parchetul si faianta...", in loc de "in timpul perchezitionarii, sediilor firmelor lui Costea din Paris nu li s-au scos doar parchetul si faianta...". Facem cuvenita rectificare. (C.H.) Comandantul Politiei Iasi i-a anuntat ieri pe sindicalistii de la TEPRO ca directorul lor a fost arestat "Nr. 1, dupa gratii" Fortele reunite ale Politiei, Parchetului de pe linga Curtea de Apel, SRI si Politiei de Frontiera au reusit sa retina primele persoane implicate in asasinarea liderului Sindicatului Tepro, Virgil Sahleanu. Au fost eliberate sapte mandate de arestare duminica noaptea si inca doua in cursul zilei de ieri. Deopotriva, in celulele Arestului IPJ Iasi au intrat criminalii si instigatorii aflati in spatele intregii afaceri. Directorul Victor Balan a fost luat cu catusele din fata televizorului Situatia, destul de confuza in primele momente dupa comiterea crimei asupra lui Virgil Sahleanu, a inceput sa se limpezeasca abia simbata, 9 septembrie, dupa aproape doua zile de cautari febrile. "Dupa ce a fost descoperit adevaratul mobil, din citeva zeci de scenarii pe care le alcatuisem, totul a devenit relativ simplu si am putut trece la rezultate", a declarat ieri intr-o conferinta de presa Dorin Buzdugan, procurorul general al Parchetului de pe linga Curtea de Apel Iasi. Firma de paza si protectie "Protect" SRL Vaslui a semnat pe 16 august, cu conducerea societatii Tepro un contract de paza, in valoare de 416 milioane de lei lunar, vechea paza urmind a fi disponibilizata. Cheltuiala de 5, 5 miliarde de lei anual pentru aceasta firma, agreata de patronii fabricii, nu a fost pe placul Sindicatului Tepro si, implicit, a liderului acestuia, Virgil Sahleanu. Mai mult, peste citeva zile, angajatii firmei "Protect" au luat cu asalt posturile de paza ale uzinei. Conflictul a degenerat, fiind necesara interventia fortelor de ordine. A ramas in continuare vechea paza, salariile paznicilor nefiind nici pe departe comparabile cu suma pe care TEPRO trebuia sa o plateasca firmei "Protect". Atunci, in mintea lui Catalin Ciubotaru (30 de ani) din Vaslui, directorul general al "Protect", a incoltit gindul razbunarii. Cum interesele sale de revansa impotriva lui Virgil Sahleanu coincideau cu acelea ale directorului de la Tepro, intilnirea cu reprezentantul acestui consortiu nu a intirziat. Catalin Ciubotaru si directorul general Victor Balan s-au intilnit cu doua zile inaintea crimei care a zguduit Romania. Un important ofiter care a lucrat la ancheta ne-a confirmat faptul ca discutia care a avut loc intre protagonistii crimei a fost inregistrata pe banda magnetica, fapt care a ajutat mult la descilcirea itelor anchetei. Planul diabolic a fost pus la cale de cei doi chiar in incinta societatii TEPRO. Totul parea foarte bine acoperit pina duminica seara, cind Victor Balan a fost ridicat cu catusele din fata televizorului. Cea mai spectaculoasa actiune judiciara din Romania In noaptea de duminica de ieri dimineata au fost emise primele sapte mandate de arestare in cazul "Asasinatul sindical", dupa care au urmat inca doua, noua oameni fiind aruncati dupa gratii, demonstrindu-se in mod indubitabil vinovatia lor. Organele de ancheta au facut publice, pina la inchiderea editiei, doar primele sapte, celelalte nume si acuzatiile sub care au fost emise urmind a fi comunicate dupa ora 16,00. Ioan Tofan (24 de ani) din Birlad, recidivist, fusese liberat din Penitenciarul Iasi la data de 22 martie a.c., unde executase o pedeapsa de trei ani - arestat sub invinuirea de autor nemijlocit al infractiunii de omor calificat si asociere pentru comiterea de infractiuni; Claudiu Irinel Bahna (25 de ani) din Birlad, angajat al firmei "Protect" SRL Vaslui - coautor al infractiunii de omor calificat si asociere pentru comiterea de infractiuni; Victor Balan (46 de ani), directorul general al societatii TEPRO Iasi - instigare la instigare pentru savirsirea de omor calificat si asociere in vederea comiterii de infractiuni; Catalin Ciubotaru (30 de ani), directorul general al "Protect" SRL Vaslui - instigator al infractiunii de omor calificat si asociere pentru comiterea de infractiuni; Gelu Alexandru Spuma (29 de ani), sef de filiala al firmei "Protect", detasat la Iasi pentru preluarea posturilor de paza ale societatii TEPRO - complicitate la omor calificat; Nelu Viorel Vartolomei (27 de ani), tot sef de filiala la "Protect", detasat la Iasi in aceleasi scopuri - complicitate la omor calificat; Valentin Blanita (28 de ani), sef de filiala la "Protect", cu detasare la Iasi - complicitate la omor calificat si asociere pentru comiterea de infractiuni. "Cercetarile noastre au scos la iveala ca firma «Protect» avea o sectiune in care se antrenau oameni special pentru misiuni de anihilare sau lichidare. Victima a fost acostata si agresata, aplicindu-i-se, pe linga loviturile de cutit, si lovituri cu pumnul in zone vitale. Portretele-robot ale asasinilor au coincis cam in proportie de 60-70% cu realitatea. Tin sa multumesc special Serviciului Roman de Informatii, pentru sprijinul acordat si fara de care nu puteam sa obtinem atit de rapid primele rezultate. Consider ca aceasta reusita a echipei vaste formate la Iasi reprezinta cea mai grea lovitura data crimei organizate din Romania dupa 1990", a declarat generalul de brigada Alexandru Ionascu, loctiitorul comandantului IGP. Pentru operatiunea "Asasinat sindical" a fost dislocat cel mai mare efectiv uman din istoria judiciara a Iasiului si poate a tarii. Pentru prinderea faptasilor au lucrat peste 1500 de politisti, 600 de jandarmi, procurori si alte forte, reusind sa rezolve cazul in trei zile. Muncitorii de la Tepro au blocat ieri Soseaua Chisinaului Sindicalistii ieseni au declarat o saptamina de doliu. Protestele se vor tine lant, pina cind contractul de vinzare al societatii TEPRO catre firma ceha Zelezarny Veseli va fi reziliat. Ieri dimineata, la ora 9,00, Soseaua Chisinaului din Iasi a fost blocata cu utilaje chiar in fata portilor uzinei "Tepro". Sindicalistii au solicitat rezilierea contractului cu firma ceha. "Asasinii sint identificati, cercetati si arestati. Numarul unu al dumneavoastra se afla in arest. Sint sapte persoane retinute acum", le-a spus sindicalistilor comandantul Politiei Municipale Iasi, Gheorghe Grigoriu. Protestatarii au eliberat Soseaua Chisinaului in jurul orei 11,00 si s-au retras in incinta uzinei. Greva declansata o data cu moartea lui Virgil Sahleanu a continuat si ieri, sectiile fabricii raminind in continuare sigilate pina la rezilierea contractului cu Zelezarny Veseli. CATALIN DUMITRESCU La sedinta CSAT restrins s-a hotarit revederea legislatiei care priveste firmele de paza Mai multi membri ai Consiliului Suprem de Aparare a Tarii au fost convocati de urgenta ieri dupa-amiaza, la Palatul Cotroceni, de presedintele Romaniei. La reuniune a fost analizata situatia generata de asasinarea liderului sindical Virgil Sahleanu. Emil Constantinescu a apreciat operativitatea si profesionalismul cu care s-a actionat de catre toate institutiile cu atributiuni pentru cercetarea si instrumentarea cazului (MI, SRI, Parchet), precum si modul in care acestea au actionat pentru solutionarea cazului. Pentru ca in asasinat a fost implicata o firma de paza, presedintele Constantinescu a solicitat Guvernului Romaniei, in regim de urgenta, revederea si amendarea legislatiei cu privire la functionarea acestor firme astfel incit ele sa opereze in deplina legalitate si transparenta, pentru ca asemenea fapte criminale sa nu mai fie posibile. Totodata s-a stabilit ca printr-un ordin comun sa se asigure o mai buna conlucrare intre MI si Ministerul Justitiei privind evidenta fostilor detinuti eliberati din inchisoare, cum este cazul unuia dintre inculpati. Presedintele a cerut imbunatatirea legislatiei in vigoare in vederea protejarii liderilor sindicali si a drepturilor sindicale. Din Fondul Onoarea - constituit din donatiile presedintelui si ale consilierilor sai - Constantinescu a dispus ajutorarea familiei Sahleanu cu suma de 20 de milioane de lei. CRISTIAN OPREA FPS arunca pisica moarta de la Tepro in curtea justitiei Alin Giurgiu, directorul general executiv al Fondului Proprietatii de Stat (FPS), a declarat ieri ca institutia pe care o conduce impreuna cu Agentia de Valorificare a Activelor Bancare (AVAB) vor vinde o mare parte din activele Tepro Iasi, in vederea recuperarii datoriilor societatii, care se ridica la peste 60 miliarde lei. Giurgiu a mai mentionat ca din cauza nerealizarii investitiilor asumate in contract de catre Zelezarny Veseli (n.r. - 4,9 milioane dolari pina pe 31 august a.c.), la 30 septembrie FPS va executa biletele la ordin emise de cehi. Giurgiu a precizat ca, la ora actuala, Tepro mai are datorii la Sidex (27 miliarde lei) si la AVAB (22 miliarde lei). El a mai spus ca sindicalistii au sesizat FPS inca din ianuarie despre situatia de la Tepro. "Am dorit sa avem un control, redevenind actionari prin introducerea terenurilor Tepro in capitalul social, insa decizia justitiei a fost blocata de actionarii cehi si de SIF Moldova", a explicat Giurgiu. El a mai subliniat ca, desi FPS a solicitat in justitie rezilierea contractului incheiat cu cehii, Tribunalul Bucuresti a respins cererea. "FPS a facut recurs, dar procesul se deruleaza anevoios", a aratat Giurgiu. Acesta a adaugat ca "FPS a dorit sa cesioneze actiunile Tepro, vindute cehilor, unor fime olandeze si romane, insa nu a gasit intelegere la «fierarii veseli»".(O.Z.) Premierul Mugur Isarescu i-a felicitat, ieri, pe lucratorii Ministerului de Interne pentru operativitatea si profesionalismul cu care au actionat pentru identificarea asasinilor liderului sindical de la TEPRO Iasi si ai complicilor acestora. Dupa aflarea rezultatelor anchetei, Isarescu a anuntat ieri ca va cere imbunatatirea cadrului legislativ privind organizarea si functionarea firmelor particulare de protectie si paza, astfel incit, in viitor, sa poata fi evitata implicarea lor in situatii de genul celei din cazul Sahleanu. (O.P.) Ministrul de interne respinge conotatiile politice ale cazuluiMinistrul de interne, Constantin Dudu Ionescu, a respins ieri, intr-o conferinta de presa speciala, orice acuzatie cu privire la implicatiile politice ale acestui caz. Dar, date fiind conotatiile vehiculate, s-a solicitat sprijinul SRI Iasi, in special pentru logistica, cit si al ofiterilor Serviciului de Protectie Informativa a MI, UM 0962, pentru solutionarea cazului. Ministrul de interne aprecieaza ca asasinarea liderului sindical are la origine "interese meschine - pentru bani". In ceea ce priveste firmele de protectie si paza, Dudu Ionescu a afirmat ca responsabilitatea politiei e limitata. "Avem mari probleme cu astfel de societati de paza si vom propune o ordonanta de urgenta pentru reglementarea modului in care sint organizate acestea, multe dintre ele avind si structuri informative paralele". ALINA GRIGORE 