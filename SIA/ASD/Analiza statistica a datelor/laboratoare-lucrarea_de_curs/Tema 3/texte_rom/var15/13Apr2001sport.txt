 Butoi cu pulbere in Giulesti Lucescu ar urma sa ia locul lui Copos la Rapid Antrenorul Galatei ar deveni, astfel, manager general Butoiul cu pulbere, aflat de simbata trecuta in curtea echipei de fotbal Rapid Bucuresti, a explodat miercuri-seara, cind jucatorii au hotarit sa dezerteze de la formatia pregatita de Viorel Hizo. Dupa meciul pierdut simbata, pe teren propriu, in fata celor de la FC Brasov, patronul George Copos a luat citeva hotariri care au declansat un scandal monstruos, al carui deznodamint s-ar putea solda chiar cu plecarea sponsorului principal. Surse din anturajul presedintelui Consiliului de Administratie au marturisit ca George Copos ar urma sa se retraga in curind din fotbal. In aceste conditii, locul sau ar urma sa fie luat de Mircea Lucescu, antrenorul echipei turce Galatasaray Istanbul, care va veni la Rapid ca manager general, urmind sa pastreze majoritatea investitorilor care lucreaza acum cu Copos. Pina cind se va intoarce de pe malurile Bosforului, Lucescu va conduce Rapidul prin intermediul profesorului universitar Constantin Anghelache. Aceasta varianta nu este negata de Anghelache, prieten bun cu "Il Luce" si fost vicepresedinte la UFC Rapid. "Stiu tot ce se intimpla la Rapid. Se pregateste ceva, dar nu pot sa dau amanunte. Vorbim luni", ne-a declarat Anghelache, cel care ne declarase, acum doua zile inainte, ca Hizo nu va face deplasarea cu echipa la Bistrita. Fuga de la miezul noptii Intre Copos si fotbalisti s-a instalat o bariera care pare, in acest moment, de netrecut. Starea de tensiune s-a accentuat luni, cind George Copos a decis sa-l alunge pe Mircea Rednic, masura neagreata de nici o persoana din anturajul vicecampioanei: jucatori, sponsori, suporteri sau actionari. Ca in legile lui Murphy, magnatul a perseverat in greseala, investindu-l pe sibianul Viorel Hizo in functia de director tehnic. "Dulaul" nu are dreptul de a conduce o divizionara A, fiind suspendat de Liga Profesionista de Fotbal pina in luna septembrie, din cauza unui litigiu pe care sibianul il are cu Ceahlaul, ultima grupare pe care a antrenat-o. Fotbalistii au facut presiuni ca Rednic sa revina la echipa, dar, vazindu-se refuzati brutal de Copos, au actionat in consecinta si au parasit, in miezul noptii de miercuri spre joi, cantonamentul de la Pro Rapid. In aceeasi noapte, jucatorii au discutat cu Copos, care i-a amenintat: "Va dau afara pe toti, daca faceti gesturi necugetate. Nu voi avea mila si nici resentimente!". De partea jucatorilor au fost si suporterii rapidisti, care au facut si ei o demonstratie de forta, cerind revenirea lui Rednic. Fotbalistii i-au urat lui Hizo "drum de fier" Ieri dimineata, fotbalistii au venit insa la sedinta de pregatire, care a fost condusa de "secundul" Marian Rada. Tot ei au hotarit sa plece la Bistrita, pentru meciul de astazi cu Gloria, urmind ca pe banca tehnica sa stea Marian Rada si Paul Cazan, directorul general. Despre Hizo, care ieri a fost la baza de pregatire de la Straulesti, jucatorii au anuntat ca nu-l mai vor la echipa, asta dupa numai patru antrenamente efectuate sub comanda "Dulaului". Simtindu-se jignit, tehnicianul sibian a parasit in tromba baza Pro Rapid, indreptindu-se val-virtej spre "Crowne Plaza". Aici, "Dulaul" a intrat in biroul lui George Copos, acuzindu-i pe jucatori de rea-credinta. "Mi-au spus ca nu ma vor si mi-au urat drum de fier", i-ar fi spus Hizo magnatului giulestean. Intra Bar si Maftei In timp ce Hizo se intretinea cu George Copos, Marian Rada a condus, la Straulesti, ultimul antrenament inaintea plecarii spre Bistrita, programata ieri la ora 18.45, cu avionul. La sedinta de pregatire, supervizata de directorul general Paul Cazan, au participat toti jucatorii valizi ai Rapidului, inclusiv Daniel Pancu, revenit dupa o "fuga" de trei zile. Pentru meciul cu Gloria - intilnire care se va disputa astazi, de la ora 14.00 -, Rada intentioneaza sa remanieze echipa. Printre titularii din partida de astazi, care se va transmite in direct pe postul TV Romania 1, s-ar putea afla Cosmin Bar si Vasile Maftei, pina acum doar rezerve. Linia de atac a giulestenilor urmeaza sa fie formata din Burke si Pancu, in vreme ce Dorel Mutica si Cornel Frasineanu nu mai figureaza printre favoriti. Desi traverseaza o perioada nefasta a carierei, ploiesteanul Marius Maldarasanu va primi, se pare, inca un vot de incredere. Copos intentiona sa trimita pe tarimurile bistritene echipa de tineret, deranjat de refuzul fotbalistilor giulesteni de a intra, miercuri seara, in cantonament. "Sint influentati de cineva" In tot acest scandal, Viorel Hizo este prins la mijloc. Numit de Copos, sibianul nu se afla in gratiile jucatorilor, care il regreta pe Mircea Rednic. Ieri, Hizo era foarte afectat de desfasurarea evenimentelor. El a acuzat ca se fac manevre pentru indepartarea sa din Giulesti: "Ramin la Rapid. Echipa pleaca la Bistrita fara mine. Rapidul va alinia echipa buna, nu "tineretul". Eu si domnul Copos vom urmari meciul la televizor, de la Bucuresti. Incerc sa ma detasez de tot acest scandal. Jucatorii nu au nimic cu mine. E altceva la mijloc. Sint influentati de cineva. Au fost manevre, pe care, in acest moment, nu le stapinesc. Nu pot sa spun ce se va intimpla in viitor. Ramine de vazut". Insomniile omului de afaceri Dupa o noapte de neliniste, Copos a inceput ziua de ieri gindindu-se cum sa depaseasca impasul. In jurul prinzului, principalul actionar al gruparii de sub Podul Grant a decis sa puna batista pe tambal, numai ca sa nu fie sacrificat Viorel Hizo: "Chiar daca in Regulamentul de Ordine Interioara sint prevazute sanctiuni drastice pentru cazuri grave de indisciplina, jucatorii care au parasit cantonamentul nu vor fi pedepsiti. A fost doar o noapte, poate ca asa au crezut ei ca se pregatesc mai bine. Viorel Hizo va ramine la echipa. Principala mea prioritate in acest moment este gasirea unei solutii ca Viorel sa poata sta pe banca. O sa incerc sa rezolv acest lucru la Liga. Consider conflictul incheiat". Copos s-a lepadat de Rednic de trei ori Fostul antrenor, Mircea Rednic, s-a simtit "lucrat" de Copos inca din iarna. Aceasta este cea de-a treia oara in ultimul an cind patronul giulestenilor l-a parasit pe Rednic. Asta-vara, Copos a refuzat sa-i prelungeasca angajamentul, mai intii ca jucator, iar mai apoi ca antrenor, atunci cind s-a ivit varianta cuplului Rednic-Manea, fiind preferat in loc Iordanescu. Apoi, miliardarul i-a propus fostului international postul de presedinte la club, pentru ca, imediat dupa aceea, sa promoveze in presa numele lui Alexandru Boc. De fapt, Copos ar fi vizat, prin aceasta avansare, o inlaturare mai facila a lui Rednic de pe banca tehnica. Galeria giulesteana merge la Bistrita Suporterii rapidisti au anuntat ca astazi vor fi prezenti la Bistrita, pentru a-si sustine echipa in meciul cu Gloria. "Facem acest gest deoarece Rapid n-a jucat niciodata in istorie fara galerie", a spus ieri Andrei Blondu', presedintele Ligii Suporterilor Rapidisti. Despre situatia existenta la echipa, liderul giulestenilor a comentat: "N-am avut nimic cu Hizo, dar i-am spus si lui ca a nimerit intr-un conflict care nu era al lui. I-am atras atentia si lui Viorel: "Ca antrenori, trebuie sa fiti solidari. Peste o saptamina o sa ti se intimple si matale asa". Echipa a procedat foarte corect miercuri seara, cind a mers la Copos. Noi ne-am comportat decent, dar nu puteam inghiti la nesfirsit toate treburile astea de la club". Padureanu nu agreeaza un blat Mizind pe prietenia dintre George Copos si Jean Padureanu, microbistii gindesc ca Gloria s-ar sacrifica si astazi pentru Rapid, mai ales ca feroviarii au nevoie de cele trei puncte ca de aer. Pina ieri, la prinz, si George Copos credea la fel. Dupa-amiaza insa, sponsorul feroviarilor a fost avertizat, telefonic, ca meciul de la Bistrita "se va juca pe viata si pe moarte, pentru ca "Tata Jean" doreste ca echipa sa sa participe intr-o cupa europeana". Jean Padureanu a intarit aceasta varianta. "Este normal sa jucam "pe bune". Trebuie sa se inteleaga faptul ca relatiile de amicitie nu au nimic in comun cu rezultatul unui joc. Deocamdata, Gloria incearca sa adune cit mai multe puncte, ca sa scape de grija retrogradarii. Daca vom ajunge in ipostaza de a prinde unul dintre locurile care asigura prezenta in cupele europene, fiti siguri ca nu vom rata ocazia", a spus "Lordul". Grupaj realizat de LAURENTIU CIORNEI DANIEL CONTESCU MATEI UDREA Mircea Rednic: "Mi s-a propus sa fie adusi jucatori, sa tac si sa-mi iau bucatica mea de tort" Mircea Rednic a parasit Bucurestiul ieri dimineata, cu gindul de a se intoarce la Liege, in Belgia, pentru a-si petrece Sarbatorile de Pasti alaturi de familie. Inca din zori, fostul antrenor al giulestenilor si-a incarcat bagajele in Opelul Frontera si a plecat spre granita. Inainte de prinz, el s-a oprit insa la Deva, gindindu-se sa se indrepte catre Bistrita, pentru a-si urmari fostii elevi in meciul de astazi, cu Gloria. Dezamagit de cele intimplate, Rednic a acceptat sa se confeseze in "Evenimentul zilei" cu privire la evenimentele care au dus la inlaturarea lui de patronul George Copos. "Anghelache o fi vorbit cu poza mea" Domnule Mircea Rednic, stiti ce s-a intimplat ieri la Rapid? Da, jucatorii m-au sunat azi-noapte (n.r. - ieri), inainte de a parasi cantonamentul. Am vorbit cu ei si azi-dimineata (n.r. - ieri), am incercat sa-i conving sa mearga totusi la Bistrita pentru ca acum Echipa si suporterii v-au luat apararea in fata lui Copos. Pentru mine, acesta este un lucru extraordinar de bun. Inseamna ca oamenii si-au dat seama cum au stat lucrurile cu adevarat si m-au apreciat pentru ce am facut, sau macar am incercat sa fac, la Mergeti la Bistrita pentru meciul Gloria-Rapid? Nu stiu... Adevarul este ca acum eu ar trebui sa fiu linga echipa. Este datoria mea morala fata de jucatori si fata de suporteri. La Bistrita urmeaza un meci foarte greu. Cu totii purtam cite o parte din vina pentru ceea ce s-a intimplat, indiferent ca recunoastem sau nu acum acest lucru. Vad ca apar tot felul de personaje si-mi spun ca mi-au zis, ca m-au sfatuit, ca eu n-am vrut sa ascult... Anghelache da declaratii ca a discutat cu mine inaintea meciului cu Brasovul, ca m-a avertizat sa nu joc asa... Nu stiu de unde le-a scos. Eu, personal, n-am mai vorbit cu Anghelache de la meciul cu Petrolul. Poate o fi vorbit cu poza mea din ziare. Sau o fi luat o poza cu mine de cind eram jucator la Dinamo, ca pe viu lucrul asta nu s-a intimplat. La meciul acela cu Brasov n-am avut alta solutie, decit sa joc 4-4-2. Iencsi era suspendat, noi jucam acasa, asa ca n-am avut de ales, am folosit doi fundasi centrali si am pus la mijloc doi "inchizatori", pe Nivaldo si Ghioane. Daca Tibi n-a respectat ce i-am spus, e altceva. La meciul acela toate ne-au mers prost. Eu n-am avut inspiratie, dar si alti 8-9 jucatori au prins zi slaba. "Copos e un om fara suflet" Ati discutat aceste lucruri cu sponsorul Copos? Nu, pentru ca nici macar nu mi s-a dat voie sa fac analiza Daca ati fi chemat acum de Copos inapoi, la Rapid, v-ati intoarce? Ei, lucrul asta n-o sa se intimple cu siguranta! Mai degraba s-ar prabusi toate blocurile astea din Deva! Oricum, ceea ce mi-a facut dinsul mie nu poate fi calificat! A demonstrat, prin felul in care s-a purtat, chiar de ziua mea, ca este un om fara suflet! Da, asta este cuvintul: fara suflet! Sa fiu acuzat ca mi-am urmarit propriile interese! Ei bine, da! Mi-am urmarit propriile interese, care erau si ale Rapidului! Asa am facut si cind am jucat, si cind am antrenat in Giulesti. M-am gindit numai si numai la echipa, la suporteri si cum sa mearga treaba bine. Ma asteptam, pe undeva, sa se intimple ceva, pentru ca nu m-am aliniat. Cit am fost antrenor, mi s-a propus sa fie adusi jucatori la echipa, sa tac si sa-mi iau si eu bucatica mea de Vi s-a propus sa impartiti comisionul din transferurile unor fotbalisti? Da. Mi s-a propus asa ceva. Probabil ca atitudinea mea a contat pina Mai ramineti in Romania? Acum sint in drum spre Belgia. Vreau sa-mi petrec sarbatorile alaturi de sotie si cele doua fete, iar marti voi fi inapoi, la Bucuresti, pentru a clarifica niste lucruri. Interviu realizat de MATEI UDREA Varza murata, contra cost Gheorghe Chivorchian, presedintele de la FCM Bacau, n-a vrut sa polemizeze cu oficialii si angajatii clubului din Piatra Neamt dupa cele aparute ieri in ziarul nostru. "M-au acuzat ca i-am trimis acasa sa-mi curete cartofii si sa-mi puna varza la murat. Poate ca am facut asta, insa numai dupa program si din banii mei. Pot sa iau pe oricine de pe strada si sa-l rog, contra cost, sa ma ajute, nu? Care e problema? Le-am facut unor oameni un bine si ei imi raspund in acest mod. Asta e natia romana. Celor carora le faci un bine au ajuns sa te vorbeasca acum... Dumnezeu sa le dea sanatate!", a afirmat Chivorchian, fara sa fie ranchiunos pe cei din Piatra Neamt. "Dumnezeu e sus si vede. Ii batem miine", a conchis presedintele Chivorchian, care este sigur ca "galben-albastrii" vor obtine cele trei puncte sub Pietricica. (D.N.) "MM" are din nou piinea si cutitul Mihai Stoica si-a recapatat, incepind de ieri, prerogativele din fruntea sectiei de fotbal a clubului Otelul Galati, pierdute in urma cu citeva luni, atunci cind, pentru o noapte, s-a aflat in cea mai mare functie la UFC Rapid. "MM" a impartit in ultima vreme prerogativele executive cu Gelu Pecheanu, care a revenit tot ieri in functia de contabil-sef al otelarilor. Hotarirea a fost luata in urma unei sedinte a CA al clubului Otelul desfasurata ieri. La citeva ore de la aceasta hotarire, "marinarii de apa dulce", comandati de Ilie Dumitrescu, au plecat spre Bucuresti, unde miine vor da piept cu finalista Cupei Romaniei, Rocar. Fotbalistii galateni, care nu concep sa plece invinsi din Drumul Gazarului, si-au stabilit cartierul general la Snagov. (A.D.) Goicea si Bercea, la Judecata de Apoi Eugeniu Goicea, directorul general al FC Petrolul Ploiesti, ar putea renunta la post, urmind sa se retraga din fotbal. Oficialul gazarilor a recunoscut ieri ca este bintuit de un asemenea gind dupa ce, in ultimul timp, a fost victima mai multor amenintari. Goicea a afirmat ca suporterii Petrolului, ai caror lideri nu se mai bucura de sprijinul conducerii clubului, i-au promis ca-i vor da foc la masina. La conflictul deschis intre el si galerie se adauga "cruciada" declansata impotriva Cooperativei, cu care in trecut a conlucrat fructuos. Nu in ultimul rind, Florin Bercea, presedintele Petrolului, pe care l-a luat gura pe dinainte, atacind toata conducerea fotbalului romanesc, va fi chemat, saptamina viitoare, la sediul FRF. Bercea are promisa o sanctiune drastica. ADI DOBRE Craiova, in moarte clinica Situatia de la clubul Universitatea Craiova s-a deteriorat cu rapiditate, mai ales dupa ultimul rezultat din campionat, 1-1, acasa, cu Ceahlaul Piatra Neamt. Antrenorul Ilie Balaci a avertizat, inca de la finalul acelui joc, ca nu a venit la Craiova ca sa se umple de rusine si sa batjocoreasca publicul oltean. Intre timp, tensiunea s-a acumulat si buba aproape ca s-a spart. Surse demne de incredere, din interiorul gruparii, ne-au dezvaluit ca ieri dimineata "Printul" era foarte hotarit sa-si prezinte demisia. Mai mult, si actionarii principali ai Universitatii Craiova sint scindati in doua tabere. Pe de o parte, Gigi Netoiu, care isi doreste un control absolut asupra clubului, a gasit de cuviinta sa se coalizeze cu George Ilinca, fostul actionar principal, care a acumulat nenumarate frustrari si resentimente de la venirea in Banie a echipei lui Nicu Gheara. Aceasta factiune nu-l inghite pe Balaci, ca dovada stind "declaratiile de dragoste" facute recent de Netoiu. Acesta a spus ca echipa antrenata de Balaci este nepregatita, fapt care l-a infuriat pe tehnicianul venit de pe meleaguri arabe. Langa iese primul din schema De cealalta parte a baricadei se afla grupul strins unit in jurul lui Gheara, care, se pare, isi va lua mina de pe Universitatea. Primul semnal a fost plecarea grabita si fara tam-tam a sfetnicului de taina, generalul Nicolae Langa. Aseara, se pregateau, se pare, demisii in lant: Balaci, Gheara, Gheorghe Nedelescu, presedintele clubului, Dumitru Visan, directorul de imagine. In acelasi timp, in aceasta tabara se vehiculeaza zvonul ca unii jucatori, fideli lui Gigi Netoiu, au consimtit sa faca mai mult figuratie pe teren, in meciurile cu Gloria Bistrita si Ceahlaul, tocmai pentru a compromite imaginea lui Balaci. Totusi, Ilie Balaci a promis ca va sta pe banca tehnica a echipei si in partida de miine, cu Astra Ploiesti, urmind ca dupa aceea sa paraseasca definitiv Universitatea Craiova. Conferinta de presa era programata dupa inchiderea editiei ziarului nostru, la sediul clubului din Banie. Aceasta aparitie a "Printului" in fata ziaristilor urma sa aduca toate clarificarile necesare. MARGARIT BANUTA MARIO MORCOV Albu, un nou accident de circulatie! Marian Albu, trezorierul FRF, a fost implicat ieri dimineata intr-un nou accident de circulatie. Spre deosebire de catastrofa de anul trecut, atunci cind a murit un om, de data aceasta la volanul masinii s-a aflat soferul oficialului federal, Viorel Duru, iar Albu a ocupat scaunul din dreapta al automobilului Nissan Primera. Incidentul s-a produs la ora 9.15, in intersectia Piata Victoriei, si nu a avut urmari grave. Surse bine informate ne-au mentionat ca vina i-a apartinut lui Marian Gherlan, un taximetrist particular care se afla la volanul Daciei cu numarul B-21-ZEF. Gherlan, in virsta de 48 de ani, n-a acordat prioritate la iesirea de pe Bulevardul 1 Mai, fiind izbit de masina cu numarul B-66-DUR, in care se afla Marian Albu, si care venea de pe strada Buzesti. Trezorierul FRF a devenit un obisnuit al evenimentelor de pe soselele Romaniei. In vara anului trecut, Albu a traversat cu masina o linie de cale ferata fara sa se asigure, fiind lovit de acceleratul de Timisoara. In urma impactului, socrul soferului a decedat, iar Marian Albu a fost internat in spital cu rani foarte grave. Ulterior, dupa ce s-a vindecat, trezorierul s-a urcat la volan din nou o buna perioada de timp, desi, conform legii, n-ar fi avut dreptul sa conduca pina la finalizarea anchetei, deoarece avea carnetul retinut. MATEI UDREA PETRISOR CANA "Ciinii rosii" doresc indepartarea lui Talnar Cornel Talnar, antrenor secund la echipa de fotbal Dinamo, este socotit de fotbalisti drept principalul vinovat pentru degringolada gruparii din Soseaua Stefan cel Mare. "El este cel care a stricat atmosfera la echipa, altfel poate eram si sezonul acesta in lupta pentru titlu", declara, la unison, jucatorii dinamovisti, sub protectia anonimatului. "Nu-l inghite nimeni. E ca un politai printre noi. Ne pazeste ca pe butelie si il indeamna tot timpul pe Mister sa fie dur cu noi. Daca ar trebui sa plece cineva de la Dinamo, acela este Talnar". Ultima "isprava" a "Tintarului", cum i se spune finului lui Cornel Dinu, este "exilarea" stoperului Gica Mihali pe banca de rezerve. Singurul fotbalist din lotul campioanei care ii tine partea lui Talnar este Ovidiu Tilvan, cu care fostul international dinamovist a lucrat si pe cind pregatea formatia Inter Sibiu. "Ciinii rosii" il regreta pe Ion Marin, fost "secund" la Dinamo si care ocupa in prezent postul de "principal" la Astra. "Atunci cind era nea Marin la echipa, era o atmosfera buna. Cu el s-a cistigat titlul, asa ca nu ne-am supara daca ar reveni la Dinamo", spun citiva dintre jucatorii reprezentativi. DANIEL CONTESCU Craioveanul Dragomir e innebunit dupa o componenta a trupei Blondy "Andreea Banica e femeia pentru care as face totul" Ionut Dragomir, fundasul stinga al echipei de fotbal Universitatea Craiova, este indragostit lulea de Andreea Banica, blonda nurlie care a cintat in trupa Exotic, iar recent a fondat duetul Blondy, impreuna cu Cristina Rus, ex-Sing Sing BB. Jucatorul poreclit de prieteni "Garcea" este insa pesimist in ceea ce priveste sansele sale de a cuceri inima frumoasei Andreea, mai ales ca ea are o relatie stabila cu propriul impresar, Lucian Mitrea. "Simpatia pentru Andreea Banica o am de cind am vazut-o prima data. Este femeia pentru care as face totul, dar pe care nu-mi permit sa o caut pentru ca stiu ca este o persoana cu simtul valorii. Iar eu imi dau seama ca nu sint de nasul ei. Si daca as avea sapte numere de telefon ale ei, tot mi-ar fi rusine sa o sun", ni s-a destainuit Ionut, din cale-afara de trist. La aflarea vestii, Andreea a tinut sa-l imbarbateze pe micutul fotbalist: "Sint deosebit de magulita sa aflu ca sint placuta si iubita in taina. Din pacate, eu am un prieten la care tin foarte mult si care-mi ofera exact ceea ce imi doresc, adica o dragoste superba, una cu nabadai. Dar stiu cum e sa suferi din iubire si il inteleg pe Ionut. As vrea sa stie insa ca mi-ar placea sa ne cunoastem, sa stam de vorba, poate chiar la lansarea viitorului album. Si ii transmit sa ma creada pe cuvint: nu sint o fata cu nasul pe sus. Nu am considerat niciodata ca vreo persoana ar fi sub nivelul meu". Lui Ionut Dragomir nu-i place porecla "Garcea" pentru ca "el e un bufon si intre noi doi nu exista nici o asemanare". De cind s-a indragostit de Andreea, fotbalistul oltean a inceput sa asculte cit mai multa muzica, ajungind sa fie "obsedat de manele si de Adrian Copilu Minune". MARGARIT BANUTA MARIO MORCOV "Submarinul galben" a pus periscopul pe Gilca Zilele fotbalistului roman Costel Gilca la Espanyol Barcelona sint numarate. Jucatorul, impreuna cu agentul sau Angel Castells, a luat ieri masa in localitatea Sant Carles de la Repita cu Jose Maria Llaneza, un reprezentant al formatiei Villarreal, pentru a discuta trecerea sa la gruparea la care evolueaza vedeta argentiniana Martin Palermo si romanul Gheorghe Craioveanu. De altfel, conducerea catalana i-a permis lui "Costellino" sa aiba intrevederi cu orice echipa doreste. "Gilca ar putea fi noua achizitie pentru Villarreal in urmatoarele zile. Jucatorul n-a semnat nici un precontract, insa interesul "submarinului galben" este major", noteaza in numarul de ieri cotidianul catalan "Sport". De asemenea, publicatia respectiva sustine ca romanul va semna un contract pe patru ani, cu drept de optiune pentru inca unul, si va primi un salariu asemanator cu cel de la Espanyol, in jur de 1,5 milioane de dolari. Oficialii gruparii la care joaca Gheorghe Craioveanu se afla in cautarea unui mijlocas la inchidere dupa ce Diego Cagna, titular al "submarinului galben", a suferit o accidentare foarte grava. Chiar daca a avut oferte tentante din Italia si Anglia, Gilca prefera sa ramina in Primera Division. DANIEL NAZARE Ungurii il pun pe Tibi Csik sa joace fotbal in prima zi de Pasti Tiberiu Csik, fostul fundas al echipelor Steaua si Rocar, evolueaza, din aceasta iarna, la formatia de liga secunda Rakoczi Kaposvar, din Ungaria. Pentru Tibi nu este prima aventura in tara vecina, el evoluind si anul trecut in Ungaria, dar in prima liga. Aflat inca sub contract cu Rocar, fotbalistul in virsta de 29 de ani nu a mai fost dorit in Drumul Gazarului si a fost nevoit sa-si gaseasca o echipa. Bun prieten cu Oze Tibor, antrenorul de la Rakoczi, Csik si-a gasit un angajament pina in vara. Tibi a primit la Kaposvar un apartament din partea clubului maghiar si sta impreuna cu Elvira, sotia sa, si cei doi baieti, Christopher, sase ani, si Mark, trei ani. "Echipa trage la promovare, dar sansele au cam scazut", povesteste Csik. Recunoaste ca ii este dor de fotbalul romanesc si incearca sa afle mereu noutati, pe care de obicei i le furnizeaza Zoltan Ritli si Daniel Prodan, bunii sai prieteni. Cei trei hotarisera sa sarbatoreasca Pastele impreuna, dar Csik nu poate veni in tara. "Avem etapa de campionat chiar duminica, parca au innebunit oamenii astia", marturisea satmareanul. ADI DOBRE Prodan de la Rocar,nas in nas cu Stefan de la Barbulesti Daniel Prodan a lipsit miercuri din prima garnitura a bercenarilor din cauza unei stupide accidentari suferite in finalul jocului cu Steaua. Prodan a tinut sa fie alaturi de formatia sa la mansa decisiva contind pentru semifinala Cupei Romaniei (soldata cu calificarea echipei Rocar, dupa 1 - 1 cu Petrolul). La Ploiesti, Didi a descins din autoturismul sau, un Range Rover adus din Scotia. De teama ca superba sa limuzina, in valoare de 80.000 de dolari, sa nu pateasca ceva, Prodan a parcat-o in curtea unui service auto, situat la iesirea din Ploiesti. In curtea respectiva, fostul fotbalist de la Atletico Madrid si Glasgow Rangers a avut o surpriza cit se poate de placuta. Ardeleanul a dat ochi cu Stefan de la Barbulesti, celebrul interpret de muzica tiganeasca, unul dintre preferatii lui Didi, fin cunoscator al muzicii populare si lautaresti. Stefan, aflat cu autoturismul la o mica revizie, s-a aratat si el surprins de aparitia nu mai putin celebrului international. "Buna ziua, maestre!", l-a salutat Didi pe Stefan. In ciuda averii si a renumelui sau, Stefan de la Barbulesti s-a aratat magulit si, in timp ce dadea mina cu "Tatuca", l-a privit cu vadita incintare pe masivul fundas al "tricolorilor". "Uite-l, minca-ti-as, pe Prodan!", a exclamat la rindul sau lautarul. Cele doua vedete si-au urat reciproc sanatate si succes, luin-du-si apoi la revedere. ADI DOBRE 43 de morti pe un stadion din Johannesburg Miercurea Mare si neagra a fotbalului Johannesburg, 11 aprilie, ora 21.00. 120.000 de persoane au incercat sa asiste la derby-ul campionatului sud-african de fotbal, in care se intilneau echipele Orlando Pirates si Kaizer Chiefs. Cu putine minute inainte de inceperea partidei, stadionul "Ellis Park" gemea de lume, cele 68.000 de locuri fiind de mult ocupate. Miile de fani ramasi pe dinafara au incercat sa ia cu asalt portile de acces, insa interventia politiei, care a folosit bastoanele si gazele lacrimogene, a facut ca asaltul sa se stinga. Parea ca lucrurile au reintrat in normal, chiar daca suporterii ramasesera grupati in afara stadionului. Partida a inceput, cele doua echipe au inscris fiecare cite un gol, insa, dupa nici 20 de minute, jocul a fost oprit, iar pe gazonul stadionului au inceput sa apara primele victime. Portile stadionului cedasera, iar multimea de pe strazi reusise sa patrunda in incinta. Ce a urmat a depasit orice inchipuire: 43 de morti, zeci de raniti. Femei si copii printre victime "Eram pe locul meu si, la un moment dat, oamenii aceia au fost realmente deasupra noastra. Am zburat literalmente din scaun. Nu-mi mai simteam picioarele", a declarat, de pe targa, Harrieth Dlamini, o femeie in virsta de 31 de ani. Ea a avut noroc pentru ca, in zona de pe gazon in care ajunsese, cele mai multe persoane aveau deja paturile trase peste cap. Un ziarist al Agentiei France Presse, aflat la fata locului, a numarat, la o ora dupa incident, 27 de cadavre care se aflau inca pe gazon. Multe dintre victime erau femei si copii. Din cauza ambuteiajelor din jurul stadionului, masinile Salvarii au intimpinat mari dificultati in a ajunge pe gazon, multe dintre victime fiind transportate cu elicopterele. Decesele, anuntate prin statia de amplificare Evident, partida nu a mai fost reluata. Inconjurat de jucatorii ambelor echipe, purtatorul de cuvint al clubului Kaizer Chiefs, Putco Mafani, a declarat, de la centrul terenului: "Cel putin 47 de persoane au murit". Anuntul, facut prin intermediul statiei de amplificare a stadionului in fata unor tribune inca arhipline, a fost transmis in direct si de postul de televiziune SABC. Mafani, apoi primarul orasului, Amos Mesondo, si ministrul sporturilor, Ngconde Balfour, aflati si ei printre spectatori, au cerut celor prezenti sa paraseasca in liniste stadionul. Trecusera deja 30 de minute de la producerea dramei. "Aveam obligatia morala de a nu continua meciul, din respect pentru familiile victimelor", a spus directorul-general al clubului Kaizer Chiefs, Kaizer Motaung. Imaginile de pe "Ellis Park" l-au socat pe presedintele Africii de Sud, Thabo Mbeki, care urmarea meciul la televizor. Intr-un comunicat scurt, presedintele Mbeki a anuntat: "O ancheta urgenta se va derula pentru a ne asigura ca asa ceva nu se va mai produce niciodata in Africa de Sud... Transmit sincere condoleante familiilor victimelor, in numele Africii de Sud". Totodata, presedintele a salutat eforturile prompte ale reprezentantilor celor doua cluburi, care au reusit sa pastreze calmul in tribunele stupefiate de dezastru. "Noaptea carnagiului" Tragedia de la Johannesburg inca nu a putut fi contabilizata de serviciile specializate. Un bilant provizoriu, dat publicitatii ieri dimineata, indica 43 de morti si 155 de raniti, dintre care 89 au fost internati in trei spitale din orasul sud-african. Noua raniti se aflau in stare critica, medicii evitind sa se pronunte asupra sanselor acestora de supravietuire. Presa sud-africana de joi a dedicat, fara exceptie, prima pagina tragediei de pe "Ellis Park". "WHY,WHY,WHY?" (n.r. - De ce, de ce, de ce?) titra cotidianul "The Star", incercind sa inteleaga circumstantele carnagiului care a avut loc. "The Sowetan", principalul ziar al majoritatii de culoare, avea pe prima pagina titlul "Pasti negru", in vreme ce "The Citizen" a titrat: "Park of death" (Parcul mortii). Pina si cotidianul economic "The Business Day", altminteri extrem de sobru in prima pagina, a publicat o fotografie cu victime, titrind cu litere mari "Noaptea carnagiului si a rusinii fotbalului sud-african". Bornele negre ale fotbalului 1902, Glasgow. In prima intilnire intre selectionatele Scotiei si Angliei, prabusirea unei tribune a provocat moartea a 40 de persoane si ranirea altor 168. 1964, Lima. 301 suporteri au murit asfixiati la portile de iesire din Stadionul National din Lima, Peru. 20 octombrie 1982, Moscova. Peste o suta de spectatori au murit din cauza unei "avalanse" umane produse pe stadionul "Lenin" din Moscova in timpul partidei de Cupa UEFA dintre Spartak Moscova si olandezii de la Haarlem. 29 mai 1985, Bruxelles. Cu putin timp inaintea startului finalei Cupei Campionilor Europeni intre Juventus Torino si FC Liverpool, fanii englezi s-au dedat la acte huliganice si peste 39 de spectatori au murit, iar alti 500 au fost raniti. Tragedia, desfasurata pe stadionul "Heysel", a condus la suspendarea echipelor engleze pe o perioada de cinci ani din competitiile europene. 12 martie 1988, Katmandu. In jur de 100 de persoane au decedat in urma unei ploi torentiale cu grindina care s-a abatut asupra stadionului din Katmandu, Nepal. 15 aprilie 1989, Sheffield. Semifinala Cupei Angliei dintre Liverpool si Notthingham Forest s-a soldat cu 95 de victime deoarece o multime de fani n-au mai gasit bilete de intrare la meci si au fortat portile de acces. 13 ianuarie 1991, Johannesburg. Pe stadionul "Orkney" au decedat 40 de persoane, dintre care doi copii, dupa o bataie intre suporterii formatiilor Kaizer Chiefs si Orlando Pirates. 6 septembrie 1993, Bogota. 20 de morti si 378 de raniti a fost bilantul trist al manifestarilor de bucurie ale suporterilor columbieni dupa istorica victorie cu 5-0 in fata Argentinei. 9 iulie 2000, Harare. 12 suporteri au decedat pe Stadionul National din Harare din cauza unei batai generale intre suporterii din Zimbabwe si cei din Africa de Sud. HORIA HASNAS DANIEL NAZARE [31][pl.dll?rid=expresro] 