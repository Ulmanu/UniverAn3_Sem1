 Pamela i-a furat iubitul lui Sheryl Crow Cintareata Sheryl Crow, proaspata cistigatoare a Premiului Grammy, poate sa-si sarute de adio iubitul deoarece acesta pare total vrajit de bomba sexy Pamela Anderson. Relatia dintre Sheryl si cintaretul rap Kid Rock parea destul de solida, insa acesta s-a lasat ispitit de farmecele rapitoarei Pamela, cu care a inceput o relatie tumultuoasa. La rindul ei, blonda care a facut din decolteu un adevarat mit, parea ca doreste sa se intoarca la fostul ei sot, Tommy Lee, insa probabil ca, intre timp, si-a schimbat planurile. Desi erau "asteptati acasa", cei doi indragostiti au preferat sa se retraga "departe de lume", petrecindu-si sfirsitul de saptamina in Las Vegas. Pamela si Kid au organizat o petrecere romantica in doi, intr-o cabanuta din statiunea Mandalay Bay. DIANA EVANTIA BARCA Pe Anastacia o roade gelozia Frumoasa cintareata R&B Anastacia a participat recent la o serata privata organizata la Monaco, in cursul careia s-a infuriat atit de cumplit pe iubitul ei incit acesta din urma, dezarmat, a preferat sa o paraseasca pur si simplu, in loc sa mai incerce sa aplaneze teribilul conflict. Seara parea sa se desfasoare normal pina cind tinarul care o insotea s-a lasat purtat mai mult decit permis de ritmurile muzicii, mergind pina acolo incit a ajuns sa-si scoata camasa si sa o arunce cit colo. Atmosfera s-a incins chiar mai mult, si, plin de chef, iubitul Anastaciei a continuat dansul la bratul unei simpatice necunoscute. Petrecerea s-a transformat intr-un adevarat bilci, deoarece "Pantera", porecla pe care Anastacia si-a "cucerit-o" gratie temperamentului ei impulsiv, nici macar nu a incercat sa puna lucrurile la punct cu discretie, ci a declansat un scandal de proportii, vociferind pina cind atmosfera a devenit cu adevarat insuportabila. Dezgustat de o asemenea reactie, tinarul a hotarit sa rupa aceasta relatie, iar cei doi au mers pina intr-acolo incit si-au reprogramat biletele de avion, ca sa nu calatoreasca impreuna spre casa. DIANA EVANTIA BARCA Pentru a se mentine in forma, Liz Hurley bea apa calda Liz Hurley isi mentine silueta zvelta si pielea catifelata urmind o dieta severa cu supa de salata si gargara cu apa calda. Frumoasa Liz sustine ca urmeaza strict aceasta cura, desi recunoaste ca "pacatuieste" din cind in cind, "dedulcindu-se" la chipsuri cu bacon afumat. "Ma straduiesc sa ma mentin intr-o forma onorabila", a declarat ea, iar gurile rele sustin ca ar avea chiar toate motivele sa faca asta, avind in vedere ca numai din contractul cu Estee Lauder a adunat o avere de 1,2 milioane de lire sterline. Liz, in virsta de 35 de ani, sustine ca gusta mincaruri mai sofisticate numai la dineuri si ca, cel putin deocamdata, i se pare suficient. "Daca vreau sa slabesc un pic, beau cel putin sase pahare de apa calda pe zi si, pentru a tine foamea in friu, imi pregatesc singura supa de salata", a declarat ea intr-un interviu acordat revistei "Elle". Inainte de a pasi in fata camerelor de filmat, Liz isi "inmoaie" pielea in apa calda si are grija apoi sa scape de tot "parul nedorit", eliminindu-l "pina la ultimul fir". DIANA EVANTIA BARCA Jennifer Lopez sperie liliecii Autoritatile din localitatea Bad Segeberg, Germania, au anulat un concert al divei latino Jennifer Lopez, explicindu-i ca zgomotul produs in timpul unui spectacol ar putea trezi stolurile de lilieci care hiberneaza in regiune. Cintareata isi programase un concert in acest oras pentru luna septembrie, fapt care a scandalizat asociatiile locale de protectie a animalelor. Potrivit specialistilor, in pesterile din apropierea orasului traiesc peste 15.000 de lilieci, care in luna august incep "pregatirile pentru iarna". "Este vorba despre cea mai mare arie de hibernare din Europa pentru doua dintre principalele specii de lilieci de pe continent. Nu putem deranja atitea animale. Pur si simplu nu-i putem permite acestei cintarete sa trezeasca liliecii", a declarat Ute Thienel, expert zoolog din Germania. DIANA EVANTIA BARCA NASA lucreaza la un prototip menit sa atinga de zece ori viteza sunetului X-43A, avionul care deschide era spatiala Centrul de Cercetare Aerospatiala Dryden si Centrul de Cercetare Langley, ambele de pe linga NASA, au dat unda verde testarii unui prototip menit a revolutiona insusi conceptul de zbor care se va aplica la noile generatii de nave aeriene si spatiale: X-43A. "Scriem istoria navigatiei in aer si spatiu. Acesta este zborul fratilor Wright pentru hipersonicitate", a declarat emotionat managerul programului, Joel Sitz. Dupa multe aminari, data zborului de incercare a prototipului X-43A a fost fixata la 2 iunie, cind acesta va decola, in virful unei rachete "Pegasus" instalata la rindul sau pe un bombardier B-52, de pe una dintre pistele Bazei Aeriene Edwards, din California. Intr-o maniera similara celei in care motorul cu reactie a spulberat paradigmele stabilite de motorul cu piston, tot asa motorul hipersonic cu combustie (supranumit ultrajet) ar putea modifica radical gindirea despre zborurile aerospatiale. Succesul prototipului X-43A si al versiunilor ulterioare - B si C ar putea contribui la prefigurarea unui prototip de sistem de lansari spatiale, a spus si directorul programului Hyper-X, Vince Rausch. Motorul ultrajet Tehnologia ultrajet pare ca va duce la aparitia unor lansatoare spatiale care sa opereze in mai conservatorul stil al aeronavelor contemporane, cu decolare si aterizare orizontala, implicind reduceri masive ale costurilor legate de exploatare si intretinere, precum si a "timpilor morti" dintre doua curse. Prin simplul fapt ca sistemul ultrajet nu necesita oxigen la bord, ci il extrage direct din atmosfera, in timpul zborului - greutatea la decolare a navei propriu-zise scade la aproape jumatate din cea specifica vehiculelor lansatoare de azi. Altfel spus, mai multa greutate utila transportata, la acelasi cost de lansare. Spre deosebire de "superjet" - tehnologie care pare ca si-a atins limitele de viteza in jurul valorii de Mach 4 (aprox. 4.773 kilometri pe ora), ultrajetul are un design mecanic simplu, cu o singura parte in miscare: aerul. Ca singur inconvenient trebuie mentionat ca propulsia ultrajet nu poate intra in actiune decit la viteze deja supersonice (peste Mach 1 - 1.193,2 kilometri pe ora). Oricum, in locul unui compresor care se roteste in orice motor (turbo)reactor, aerul este comprimat in camera de ardere a motorului ultrajet de chiar viteza de deplasare a aparatului si gratie designului sau aerodinamic special. Zece secunde cruciale In aerul comprimat ajuns astfel in camera de ardere se injecteaza si se aprinde combustibilul - de regula hidrogen. Explozia este eliberata controlat prin ajutaj, imprimind viteza. Pina la viteza Mach 7 (8.350 kilometri pe ora), X-43A este propulsat de o racheta care se separa automat, lasind "viitorul" sa zboare singur, in baza motorului ultrajet - prima oara cind un motor cu combustie non-racheta ar putea mentine si chiar depasi de peste sapte ori viteza sunetului, specialistii estimind ca vor putea sa-l faca sa atinga Mach 10. Nava are o anvergura a aripilor de numai 1,5 metri, este lunga de 3,7 metri si cintareste circa 1.300 kilograme. Ea va mai face pe putin doua zboruri - in 2001, respectiv 2002 - menite sa adune toate informatiile necesare validarii tuturor aspectelor legate de viitoarele aeronave hipersonice. Miile de simulari si teste facute deja in tuneluri aerodinamice au conferit specialistilor NASA un concept ferm despre cum ar trebui sa arate si sa se comporte in zbor X-43A, insa testarea in zbor efectiv este apreciata drept cruciala. Este, in acelasi timp, si ultimul obstacol in calea construirii navelor aerospatiale hipersonice. X-43A va zbura independent doar 10 secunde, dupa care va plonja in ocean. Dar daca testul reuseste, acestea vor deveni cele mai importante zece secunde din istoria aviatiei si a calatoriei in spatiu. Puterea mintii Masina de citit gindurile Oamenii de stiinta italieni au realizat un calculator capabil sa citeasca gindurile unei persoane, putind sa fie controlat exclusiv si prin "puterea mintii". Botezata "Adaptive Brain Interface" ("Interfata cerebrala adaptiva"), noua tehnologie a permis unui britanic paralizat sa "scrie" cu mintea o propozitie afisata pe monitorul calculatorului. La baza conceptului sta asa-numita "psihologie inversata", in care subiectul trebuie sa se concentreze asupra a trei idei total diferite pentru a produce curenti cerebrali interpretabili de catre interfata. Proiectul, care a costat peste 1,5 milioane de dolari, foloseste electrozi atasati la o casca pusa pe capul subiectului, aceasta fiind la rindu-i conectata la un calculator pe care ruleaza un program special. Telecomanda cerebrala Medicul Ashley Craig, profesor la Universitatea de Tehnologie din Sydney, Australia, si colegul sau Les Kirkup, profesor de fizica aplicata, au reusit sa creeze, la capatul a cinci ani de cercetari, un dispozitiv care functioneaza ca o telecomanda simpla (porneste/opreste un aparat electric oarecare), actionata insa de un simplu gind. "Mind Switch" ("Intrerupatorul mintal"), cum a fost numit aparatul, inregistreaza undele alfa, beta si theta emise de creier, fiind actionat doar de cele alfa, predominante atunci cind o persoana este relaxata. Craig, 46 de ani, a tinut sa sublinieze ca principiul in baza caruia functioneaza telecomanda este radical diferit de telekinezie - capacitatea creierului de a misca singur obiecte. Realizarea echipei conduse de cercetatorul australian are nenumarate aplicabilitati domestice, in special pentru persoanele handicapate, suferinde de poliomielita, paraplegie sau distrofie musculara cauzata de batrinete. "Telecomanda cerebrala" poate fi perfectionata cit sa ajunga si sa depaseasca functiile uneia clasice, a adaugat Craig. Spargatorul de mine Compania britanica "Corus" a conceput o noua masinarie menita a distruge rapid, sigur si in mod economic minele antipersonal, care fac anual sute de mii de victime in rindul populatiei civile - in principal copii si persoane neajutorate. Botezata "Minelifta", fiecare noua distrugatoare de mine este capabila a "curata" zilnic suprafete egale cu aria a doua-trei terenuri de fotbal, in conditii de totala securitate pentru conducatorul vehiculului. SUA nu dau socoteala nimanui pentru sistemul de ascultare Echelon Americanii le-au trintit usa-n nas europenilor Reprezentantii Parlamentului European veniti la Washington pentru a se informa in legatura cu sistemul american de interceptare a comunicatiilor, denumit Echelon, au fost obligati sa-si scurteze vizita in SUA, dupa ce guvernul si agentiile de spionaj americane au refuzat sa discute cu ei, relateaza France Presse. Sistemul secret de ascultare incriminat de delegatia europeana, finantat de Agentia Centrala de Informatii (CIA) si Agentia Nationala de Securitate (NSA), este cunoscut pentru performantele sale in materie de decodificare, dar si pentru sistemul ultraperformant de ascultare a convorbirilor telefonice si a transmisiei de date in toata lumea. "Sintem consternati ca intrevederile prevazute cu reprezentanti ai Departamentului de stat au fost anulate in ultimul minut, fara o explicatie satisfacatoare", a declarat Carlos Coelho, presedinte al Comitetului de ancheta privind sistemul de interceptare Echelon din Parlamentul European. "Sintem foarte dezamagiti de reticenta manifestata in ultima clipa de CIA si NSA (Agentia Nationala de Securitate) de a se intilni cu delegatia, chiar daca aceasta intilnire fusese pregatita", a adaugat Coelho. Potrivit raportorului Comitetului, germanul Gerhard Schmid, Echelon nu este folosit doar in scopuri legitime, cum ar fi combaterea terorismului, ci si pentru spionaj industrial in profitul intreprinderilor americane si incalca dreptul la secretul vietii particulare al cetatenilor europeni. CAMELIA MUNTEAN Cizma cu parfum de varza de Bruxelles Italienii, pusi la colt fiindca s-au saturat de socialisti Alegerile parlamentare si locale care vor avea loc duminica in Italia se desfasoara intr-o atmosfera extrem de tensionata, atit din pricina luptei strinse intre coalitia de stinga si cea de dreapta, cit si din cauza presiunilor nemaiintilnite ale opiniei publice europene, care i-a atentionat in repetate rinduri pe italieni ca tara lor va fi foarte prost vazuta daca la putere vor ajunge magnatul presei Silvio Berlusconi si miscarea sa "Casa Libertatilor". Ultimele sondaje de opinie date publicitatii au pus in evidenta faptul ca avansul coalitiei lui Berlusconi a scazut la doar 4 procente in fata socialistilor condusi de fostul primar al Romei, Francesco Rutelli, iar analistii estimeaza ca rezultatul votului ar putea fi si mai strins. Faptul ca socialistii, reuniti in coalitia "Maslinul", aflata la putere, au reusit sa recupereze puncte bune in sondaje se poate explica si prin atacul dezlantuit al presei europene contra lui Berlusconi, care a fost acuzat atit de coruptie, cit si de faptul ca s-a aliat cu partide considerate fasciste si xenofobe. Acest atac mediatic fara precedent a stirnit indignare in peninsula, unde senatorul Gianni Agnelli, presedintele Fiat, s-a plins ca europenii trateaza Italia ca pe o "republica bananiera". O replica extrem de dura la presiunile asupra electoratului italian a venit ieri din partea fostului premier britanic, Margaret Thatcher, care, intr-o scrisoare deschisa adresata ziarelor peninsulare, avertiza ca atacurile impotriva "Casei Libertatilor" fac parte dintr-o "campanie mai ampla contra democratiilor nationale, care trebuie contracarata". Un precedent in acest sens s-a creat acum un an, cind Austria a fost pusa la zid pentru faptul ca permis ajungerea la putere a nationalistului Joerg Haider. Referindu-se la aceasta situatie, ministrul belgian de externe Louis Michel, a carui tara va prelua presedintia UE din iulie, avertiza ca, dupa votul de miine, Italia ar putea fi supusa acelorasi sanctiuni care au fost luate contra guvernului de la Viena, ridicate doar in momentul demisiei lui Haider. In mod surprinzator, desi Berlusconi a fost criticat pentru alianta sa cu partide considerate de sorginte fascista, nimeni nu s-a gindit sa protesteze pentru faptul ca, in cazul unei victorii a socialistilor, vicepremierul desemnat va fi un comunist notoriu. JACQUELINE PRAGER Un medic canadian traieste cu convingerea ca Cine-i nascut in Romania e ticnit si badaran O femeie de origine romana, care este in prezent cetatean canadian, a dat in judecata un doctor din Toronto pentru calomnie, sustinind ca a primit de la acesta, cu doua saptamini in urma, o scrisoare insultatoare. Klara Geller a depus saptamina trecuta aceasta plingere la Tribunalul Superior din Ontario, declarind ca doctorul Albert Deep i-a trimis prin fax o scrisoare in care spunea ca este bolnava psihic, necivilizata si needucata deoarece s-a nascut si a crescut in Romania comunista. Femeia, care are 46 de ani si este agent de asigurari la New York, l-a acuzat pe doctor si pentru faptul ca i-a stabilit un diagnostic gresit, spunindu-i ca a suferit un infarct si ca este bolnava de inima. De asemenea, ea il acuza si pentru ca a primit bani de la institutia de asigurari medicale pentru a o trata de obezitate si de unele probleme psihice, pe care Klara nu le-a avut niciodata. Ea cere despagubiri in valoare de un milion de dolari si inca 200.000 pentru calomnie. (EEPA) Gunoier in patru labe Frumosul si inteligentul catel Bingo este primul patruped din lume specializat in colectarea gunoaielor aruncate pe strazi. Constiincios, Bingo, un superb exemplar din rasa collie, "patruleaza" in fiecare zi pe mai multe strazi ale orasului canadian Winnipeg, adunind ambalajele si cutiile goale aruncate pe jos pentru a le pune in cosurile de gunoi amplasate pe trotuare. Bingo e o aparitie insolita pe strazile orasului Winnipeg, mai ales ca el foloseste un skateboard pentru a se deplasa mai rapid. (L.C.) Un canibal la New York Homosexualul american Tobias Schneebaum a trait citiva an in jungla amazoniana, alaturi de un trib de canibali Experientele socante traite de un newyorkez ajuns acum la virsta de 80 de ani, care in urma cu aproape jumatate de veac a parasit lumea civilizata si a trait citiva ani in jungla amazoniana in mijlocul unui trib de canibali, au devenit subiectul unui senzational documentar, finalizat in decurs de sase ani de fratii David si Laurie Gwen Shapiro. In urma cu 45 de ani, tinarul pictor homosexual Tobias Schneebaum cistiga o bursa Fullbright pentru a studia ruinele de la Machu Picchu, de pe teritoriul Republicii Peru, fiind specializat in arta primitiva. Atras in mod irezistibil de salbaticie, Schneebaum a decis in schimb sa se aventureze in mijlocul junglei, de partea stinga a Amazonului. Dupa citeva zile de ratacire a dat peste un mic trib de canibali, care l-au acceptat ca pe un frate, adoptindu-l si invitindu-l sa adere la comportamentul lor sexual extrem de libertin, care nu facea nici o distinctie intre homosexuali si heterosexuali. Azil sexual in padurea verde Tinarul Schneebaum, care se simtea exclus din societatea newyorkeza a anilor 50, epoca in care homosexualitatea era un subiect interzis sau un act in afara legii, s-a simtit mai bine ca acasa in mijlocul celor mai ospitalieri oameni pe care-i intilnise vreodata. Atmosfera idilica din mijlocul tribului Amarkaire s-a destramat insa in momentul in care a luat parte, alaturi de fratii lui, la o "vinatoare" mai putin obisnuita: a vazut atunci cum prietenii sai binevoitori si pasnici, transformati in feroce animale de prada, au invadat un sat vecin si au dezlantuit un adevarat macel. Socat de scena halucinanta a singeroaselor crime care au incheiat micul razboi tribal, Schneebaum s-a supus indemnurilor unui "vinator" si a infipt o sulita intr-un barbat deja mort. De la canibal la vegetarian Dupa carnagiu, in jurul unui foc de tabara, membrii tribului si-au impartit bucati de carne, iar Schneebaum a acceptat sa manince ceva ce credea ca era o bucata de inima de om. Chiar si dupa 45 de ani, el isi aminteste gustul carnii de om fripte, care, spune el, are aceeasi savoare ca aceea a carnii fragede de porc. Experienta traumatizanta l-a facut sa-si abandoneze noii prieteni si sa paraseasca jungla, acoperit din cap pina in picioare de desene primitive. "Chiar si dupa mult timp tot mai aveam cosmaruri din care ma trezeam urlind dupa ajutor, fara sa stiu vreodata la cine tipam", povesteste batrinul Schneebaum unui reporter Reuters, subliniind ca nu scena de canibalism, ci macelul in sine l-a afectat profund. De atunci, Schneebaum nu a mai mincat niciodata carne. Canibalii amazonieni s-au civilizat La 80 de ani, Tobias Schneebaum are aspectul unui batrinel simpatic, amabil si manierat, care nu da impresia unui fost canibal. Pentru realizarea documentarului, intitulat "Pe malul sting al fluviului: povestea unui canibal modern", producatorii i-au cerut, pe linga relatarile experientelor, sa revina in mijlocul tribului dupa mai bine de 45 de ani. Desi, initial, a refuzat de teama retrairii traumelor, Schneebaum a revenit in satul de canibali, unde a fost recunoscut de vechii sai prieteni sub numele primit odinioara, "Habe", care in dialectul lor insemna "vino aici". Schneebaum a descoperit, dupa jumatate de veac, un nou trib, "civilizat" de preotii misionari. Membrii tribului poarta acum haine si nu mai incing ospaturi din carnea dusmanilor. LIVIA CIMPOERU Medicii americani avertizeaza: Tocurile cui strica gleznele oricui, tocurile late muta genunchii la spate Femeile care obisnuiesc sa poarta tocuri inalte si late nu sint neaparat mai ferite de probleme ale articulatiilor picioarelor decit cele care prefera clasicele tocuri cui, se arata intr-un studiu medical dat publicitatii la Londra. Studiul, aparut in revista medicala "Lancet", arata ca femeile din prima categorie sint chiar mai expuse riscului de a capata artrita la genunchi decit cele care poarta toc cui. Ambele tipuri de pantofi creeaza o presiune foarte puternica asupra genunchilor, cu 26 la suta mai mare decit pantofii cu toc mediu sau fara toc, arata cercetatorii de la Facultatea de Medicina din Harvard, Statele Unite. Descoperirea poate avea o importanta destul de mare in cazurile de osteoartrita a genunchilor, atita vreme cit femeile au tendinta sa poarte tocuri inalte zilnic si pentru lungi perioade de timp. Pe de alta parte, arata studiul, femeile care poarta pantofi cu toc cui sint mult mai expuse riscului de a cadea, de a se alege cu entorse la glezne sau cu diformitati ale picioarelor. (L.C.) Flash Teste antidrog la Casa Alba Presedintele american George W. Bush se conduce in lupta impotriva drogurilor dupa principiul valorii exemplului personal, astfel ca, la scurt timp dupa instalarea sa la Casa Alba, a fost primul care s-a supus unui test de depistare a drogurilor, urmind ca toti cei 650 de colaboratori ai sai sa treaca prin aceasta procedura. Vicepresedintele Dick Cheney a fost al doilea membru al administratiei care s-a supus testului, urmat de alti 127 de responsabili, alesi la intimplare. Purtatorul de cuvint al Casei Albe, Ari Fleischer, a refuzat sa precizeze daca pina in acest moment au existat si teste pozitive, asigurind insa ca presedintele va fi intelegator cu eventualii consumatori de droguri, dar numai in cazul in care acestia accepta sa urmeze un tratament. (C.M.) 14 romani, retinuti in Bulgaria Politia bulgara de frontiera a retinut, in noaptea de joi spre vineri, patru cetateni romani care incercau sa treaca ilegal in Grecia, in zona muntilor Slavianka, din regiunea Petrici. Cei patru erau impreuna cu inca 14 cetateni straini. Alti zece romani au fost prinsi joi la granita Bulgariei cu Macedonia. Romanii vor fi amendati pentru incalcarea regimului de frontiera, vor fi expulzati si li se va interzice sa intre in Bulgaria o anumita perioada de timp. (Mediafax) SUA nu mai cotizeaza la ONU Camera reprezentantilor a Statelor Unite a sanctionat ONU, luind joi decizia de a bloca plata a 244 milioane de dolari, arierate datorate de SUA organizatiei, in semn de protest impotriva excluderii Washingtonului din Comisia drepturilor omului. Contrar avizului Casei Albe, majoritatea parlamentarilor, republicani si democrati deopotriva, au conditionat plata acestei sume de reintegrarea SUA in aceasta instanta a ONU, fapt ce nu va putea avea loc inainte de 2002.(C.M.) Sarpe calcat pe coada Un sarpe a incercat sa-si sugrume stapinul aflat in stare de ebrietate, care il maltrata, in timp ce se aflau pe o strada din localitatea australiana Byron Bay, relateaza AFP. Barbatul, in virsta de 39 de ani, se plimba prin oras cu pitonul lung de doi metri, speriind trecatorii si izbind sarpele de toti peretii. Scos din sarite, pitonul s-a incolacit in jurul gitului betivului, incercind sa-l sugrume. Barbatul a inceput sa se sufoce si a cazut lovindu-se cu capul de asfalt. El a fost salvat la timp de niste politisti care au lovit sarpele cu bastoanele pina ce acesta a eliberat prada. Betivul a fost arestat, in schimb sarpele a fost eliberat in natura, ca recompensa pentru faptul ca l-a imobilizat pe scandalagiu. (L.C.) Garcea pe Discovery Politistii din localitatea indiana Vadodara au primit ordinul sa se uite la emisiunile dedicate crimelor de pe canalul TV Discovery pentru a-si imbunatati tehnica de prindere a infractorilor, transmite Ananova. Superintendentul de politie Keshav Kumar a declarat plin de incintare: "Este un serial fantastic. Sint prezentate cele mai socante crime din lume si modul in care au fost rezolvate. Episoadele sint pline de informatii folositoare si educative. Politistii au multe de invatat". (I.A.) [33][pl.dll?rid=expresro] 