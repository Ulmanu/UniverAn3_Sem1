 Cher, vinduta scump presei Vedeta refuza sa-si mai finanteze familia Cher s-a hotarit sa nu mai dea nici un ban mamei, fiului si fiicei sale pentru ca acestia vind ziarelor informatii despre viata ei particulara. Ea a luat aceasta decizie dupa ce o revista a publicat, zilele trecute, un articol referitor la o cearta din familie despre care nu stiau decit mama si copiii ei. Furioasa, Cher a hotarit sa taie cecurile catre fiul, fiica lesbiana si batrina mama care insumau peste 150.000 de lire sterline. Cher, in virsta de 54 de ani, care a cheltuit o avere pentru operatiile ei estetice, spune ca i-a oferit mamei sale o viata luxoasa, iar aceasta, in schimb, vinde informatii presei ca sa mai faca un ban in plus. Superstarul i-a mai destainuit unei prietene apropiate ca odraslele ei o considera doar o casa de bani si nu primeste nici un pic de afectiune din partea lor. (I.D.) Americanii, spectatori ai dramei din Pacific De teama sa nu se inece, echipajul submarinului "USS Greenville" n-a miscat un deget ca sa-i salveze pe supravietuitorii japonezi de pe vasul scufundat de ei Echipajul submarinului militar american "USS Greenville", care, in noaptea de vineri spre simbata, a intrat in coliziune, in largul insulelor Hawaii, cu un vas nipon de pescuit, a asistat fara sa intervina la manevrele de salvare ale japonezilor, multumindu-se sa urmareasca tragedia naufragiatilor, in asteptarea echipelor speciale ale pazei de coasta, se arata intr-un material aparut ieri in "The Independent". "Nimeni nu a fost ajutat de echipajul american", a povestit plingind Hisao Onishi, capitanul ambarcatiunii japoneze. Ciocnirea dintre cele doua nave s-a produs in timp ce "USS Greenville" executa manevre de iesire din imersiune si s-a soldat cu avarierea grava a navei-scoala de pescuit "Ehime Maru", care s-a scufundat in mai putin de 10 minute dupa impact. Noua persoane, printre care si patru elevi ai scolii de pescuit, sint inca date disparute. "I-am vazut pe americani privind de pe turela submarinului", a mai spus Onishi. "Nu au facut decit sa coboare o scara de fringhie in apa, insa nici unul dintre membrii echipajului navei pescaresti nu a fost salvat astfel. In rest, americanii s-au multumit sa se uite pina cind a ajuns echipajul pazei de coasta", a adaugat acesta. Amiralul Thomas Fargo, comandantul Flotei Americane din Pacific, a declarat ca nu puteau interveni deoarece marea era agitata, "cu valuri de peste un metru", ceea ce implica riscuri deosebite pentru echipajul american. Potrivit sursei citate, in astfel de conditii nu ar fi putut fi deschisa trapa pentru a-i trage inauntru pe naufragiati. Cei 26 de supravietuitori ai acestui incident sustin insa ca marea nu era chiar asa de agitata, ca dovada ca nici una dintre barcile de salvare nu s-a scufundat. (D.B.) Fiul lui Milosevici, anchetat pentru amenintari cu drujba Marko Milosevici, fiul fostului presedinte iugoslav, Slobodan Milosevici, face obiectul unei anchete judicare pentru ca a amenintat pe cineva cu un fierastrau electric in luna martie a anului 2000, relateaza France Presse. Marko, 26 de ani, a parasit Iugoslavia in octombrie anul trecut, dupa ce tatal sau a pierdut alegerile prezidentiale, refugiindu-se la vremea respectiva la Moscova, unde unchiul sau era ambasador. Cel care a depus plingere impotriva tinarului Marko este un membru al miscarii de rezistenta Otpor, Zoran Milovanovici, care a declarat ca a fost batut de sase oameni ai lui Marko, care i-au bagat un pistol in gura, in timp ce fiul fostului presedinte a pus in functiune un fierastrau electric si l-a amenintat ca-l taie in bucati. (C.M.) Dezvaluiri senzationale publicate intr-o carte lansata ieri, la Londra: Romania, in scandalul IBM si Holocaustul Evreii din Romania, depistati de nazisti cu ajutorul masinilor de calcul IBM! Concernul informatic IBM a jucat un rol important in identificarea, expulzarea si exproprierea evreilor de catre regimul nazist, dupa cum se dezvaluie intr-o carte intitulata "IBM si Holocaustul: Alianta strategica intre Germania nazista si cea mai de succes corporatie a Americii", releva agentiile internationale de presa. Orice detalii privind aceasta carte, care va fi lansata pe piata in aceasta saptamina, au fost tinute pina ieri in cel mai mare secret de promotorii sai, Crown Publishers, o unitate a concernului media Bertelsmann. Masini IBM, pe mina nazistilor IBM trebuie sa faca fata proceselor intentate de supravietuitorii Holocaustului si rudelor acestora pentru ca, in timpul celui de-al doilea razboi mondial, a fabricat, prin filiala germana Dehomag, masini de tabulare, cu cartela perforata - computerele acelor vremuri, care au permis recenzarea cetatenilor germani, a celor din tarile ocupate de nazisti si a victimelor din lagarele de exterminare. IBM a avut un rol mult mai activ decit cel de simplu furnizor pe linga regimul lui Hitler, dupa cum afirma autorul cartii, americanul Edwin Black: "Pentru ca Germania voia sa ii identifice pe evrei dupa nume, IBM i-a aratat cum. Pentru ca Germania a vrut sa se serveasca de aceasta informatie pentru a pune in practica programe de expulzare si expropiere, IMB i-a furnizat tehnologia". Potrivit autorului, IBM oferea un serviciu personalizat clientului, iar presedintele sau, Thomas Watson, era personal implicat in operatiunile grupului in Europa pina in 1940. Istoricii stiu de decenii intregi ca nazistii au folosit masinile cu cartela perforata, dar abia aceasta noua carte dezvaluie amploarea operatiunilor efectuate cu ajutorul IBM. Concernul IBM, acuzat de supravietuitorii Holocaustului Compania a fost data pina acum in judecata de cinci supravietuitori ai Holocaustului. Potrivit acuzatiilor, IBM a furnizat cu buna stiinta tehnologie pentru catalogarea celor din lagarele mortii si i-a ajutat pe nazisti sa-si puna in aplicare programul de persecutii si exterminare a evreilor, inainte si in timpul celui de-al doilea razboi mondial. "Hitler nu ar fi putut sa ii identifice atit de rapid si de eficient si sa ii adune pe evrei si pe membrii altor minoritati, sa ii foloseasca pe post de sclavi si, in ultima faza, sa ii extermine, fara ajutorul IBM". Grupul informatic, care era furnizor aproape exclusiv de echipament de calcul pentru cel de-al treilea Reich, a rezolvat o necesitate imperioasa a nazistilor, cea de a reusi, prin statistici, sa isi localizeze, identifice si clasifice "dusmanii". Datorita masinilor cu cartela perforata, de tip Hollerith, care se inmultisera in anii '30 in guvernul si firmele germane, nazistii au putut sa intocmeasca liste cu nume, adrese, harti genealogice si conturi bancare ale cetatenilor. Cod 8 = evreu Printre primii care au pus in discutie rolul companiei IBM in programul nazist de exterminare a evreilor se numara un supravietuitor al lagarului de la Bergen-Belsen, Rudolf Cheim, care in timpul detentiei a avut ocazia de a-i urmari indeaproape pe ofiteri SS care manevrau tot timpul niste cartele perforate. La prima vedere, acestea pareau niste simple cartele rectangulare, de 12 pe 8 centimetri, impartite in coloane numerotate, cu perforatii pe mai multe rinduri. Cheim a priceput insa repede rostul lor. Biroul care se ocupa cu evidenta celor aflati la munca in lagare detinea drept de viata si de moarte asupra prizonierilor. Sute de mii de oameni erau identificati, sortati, inmatriculati si trimisi spre diferite destinatii cu ajutorul unui sistem de cartele. In fiecare zi, transporturi de prizonieri soseau in lagar. Acestia erau identificati prin cartele, pe coloanele perforate care aratau nationalitatea, data nasterii, starea civila, numarul de copii, motivul trimiterii in lagar, caracteristicile fizice si aptitudinile de munca. Erau listate 16 categorii de prizonieri, in coloanele 3 si 4, in functie de perforatie. Perforatia nr. 3 insemna homosexual, nr. 9 - antisocial, nr. 12, tigan, nr. 8 - evreu. Coloana 34 reprezenta "motivul plecarii". Codul 2 insemna transfer in alt lagar, moarte naturala avind codul 3. Executie era codul 4, sinucidere, codul 5, iar codul 6 insemna "tratament special" - termen prin care se intelegea exterminarea, fie prin camera de gazare, spinzurare sau impuscare. La sosire, cartela fiecarui prizonier era introdusa in masina Hollerith, perforatiile fiind ajustate pentru a specifica aptitudinile, grupul de virsta sau abilitatile de limba necesare pentru unele batalioane de munca. IBM a vrut sa stearga urmele IMB a incercat, in anii '40, sa isi ascunda orice implicare in actiunile nazistilor, grabindu-se sa isi retraga masinile si sa isi anuleze conturile din teritoriul inamic. Dosarele oficiale au fost intocmite in asa fel incit pozitia concernului sa fie total protejata din punct de vedere legal. Din 1942 pina in 1945, IBM New York a trimis zeci de telegrame cu instructiuni precise catre managerii sai din Europa neutra pentru a-si lua inapoi masinile Hollerith, a opri imediat comertul cu filialele din tarile inamice si a anulat contractele cu firmele aflate pe listele negre. Fiecare asemenea mesaj reprezenta o veritabila declaratie de declinare a raspunderii, impanata cu fraze inalt patriotice prin care managerilor li se cerea sa respecte cu sfintenie legislatia care interzicea comertul cu inamicul. Cercetari ulterioare au dezvaluit insa ca mare parte a arhivei de corespondenta a filialelor europene continea falsuri grosolane. Datele erau masluite, clauzele contractelor erau reformulate astfel incit natura exacta a tranzactiei sa nu poata fi deslusita, iar in unele cazuri se inventau pur si simplu documente din care sa reiasa ca IBM respecta legile americane, in timp ce compania facea afaceri mai mult decit profitabile cu inamicul. In ciuda tuturor acestor manevre, IBM nu a reusit sa ascunda participarea sa la actiunile nazistilor, iar cercetarea arhivelor a scos la iveala implicarea firmei americane in operatiunile de depistare a evreilor din Romania. Nazistii i-au sfatuit pe romani sa abordeze stiintific "problema evreiasca" Romania, dupa cum se arata in "The Sunday Times" care a publicat extrase din volumul "IBM si Holocaustul: Alianta strategica intre Germania nazista si cea mai de succes corporatie a Americii", a avut un singeros regim antisemit, pro-german in timpul generalului Antonescu. In ianuarie 1941, Garda de Fier a macelarit evreii din Bucuresti. Multi altii au fost asasinati in provincie. Nazisti de vaza, inclusiv Adolf Eichmann, erau de parere ca astfel de acte de violenta erau "nechibzuite si premature" si au fost in favoarea unei abordari mai stiintifice, cu ajutorul careia sa fie anihilati sistematic toti evreii din Romania. Estimarile privind numarul de cetateni in Romania erau mult exagerate. Un recensamint din 1930 lua in evidenta 756.930 de persoane care se declarau ca evrei. Expertii germani estimau ca, din acel an, mai mult de jumatate dintre evreii din Romania fusesera deportati sau omoriti sau fugisera. Cu toate acestea, speculatiile din presa romana, potrivit carora ar mai fi ramas doua milioane de evrei, persistau. Doar un recensamint la zi, facut dupa toate regulile, ar fi putut da un raspuns la ceea ce expertii nazisti in studii asupra rasei considerau a fi "problema evreiasca" din Romania. Un asemenea recensamint ar fi reprezentat un inventar cuprinzator al indivizilor, intreprinderilor, fermelor, cladirilor, profesiilor, animalelor si bunurilor din Romania. Statisticienii germani si IBM urmau sa ajute prin orice fel de metode posibile. De livrarea de aparatura catre Romania nu se ocupa filiala din Germania, Dehomag, ci chiar IBM New York. IBM si-a trimis expertii in Bucuresti Pentru aceasta afacere, Watson se pregatise ani intregi. Din cauza ca recensamintul trebuia sa ia in calcul toate aspectele vietii din Romania, era nevoie de masini IBM suplimentare. In Polonia, existau 17 si fusesera folosite pentru numararea si impartirea pe categorii a evreilor din aceasta tara. Dar Dehomag nu le-ar fi trimis altundeva fara un ordin precis din partea companiei-mama. In toamna anului 1941, cind nazistii aveau aproape toata Europa la picioare, managerul filialei IBM din Geneva, Werner Lier, a mers la Berlin, la cererea conducerii de la New York. Dupa discutiile avute la Berlin, Lier ii scrie lui Watson ca a "rezolvat" problema recensamintului din Romania. El i-a scris si unuia dintre cei mai apropiati colaboratori ai acestuia, in care ii explica in detaliu ce a facut. Cel mai de incredere om din Berlin al IBM, Sam Woods, atasatul comercial al Statelor Unite, l-a pus pe Lier in contact cu ambasada Romaniei, in speranta ca diplomatii romani l-ar putea ajuta, folosindu-si contactele din Polonia cu cel de-al treilea Reich, pentru a transporta masinile cu cartela perforata prin zona de razboi. "Multumita domnului Woods, am obtinut o intrevedere cu atasatul comercial roman, care imediat si-a luat obligatia sa intervina pe linga Devisenstelle (biroul valutar) si autoritatile germane pentru a obtine deblocarea celor 17 masini aflate in Polonia", scrie Lier. El a adaugat ca, din cauza unor neclaritati in ceea ce specificatiile masinilor de care era nevoie in Bucuresti, diplomatul roman a fost de acord cu trimiterea in Romania a unui expert Dehomag in recensaminte si a unui oficial al biroului de statistica din Germania, care sa analizeze situatia. Cu alte cuvinte, IBM, Dehomag si nazistii lucrau impreuna asupra unui nou proiect de identificare si persecutare a evreilor. Intrebari-capcana pentru depistarea evreilor Pentru a determina originile evreiesti ale cetatenilor in recensamint au fost introduse mai multe intrebari care sa-i faca sa se dea de gol pe aceia care ar fi incercat sa se ascunda. Chiar si in chestionarul privind proprietatile, oamenilor de afaceri li se cereau informatii despre eventualii parteneri si angajati evrei. Prin datele obtinute prin chestionare, de la cetateni, angajati, patroni, rude, vecini, se intentiona aflarea celei mai mici dovezi ale existentei originii evreiesti, de care era posibil chiar ca persoana in cauza sa nu aiba habar. In urma recensamintului, in Iasi, de exemplu, mii de evrei au fost scosi din case, de cele mai multe ori doar cu hainele cu care erau imbracati. Zile intregi, politisti si soldati romani si germani s-au dedat la violente greu de imaginat. Cadavrele ajunsesera sa zaca in gramezi pe strazi, evreii fiind batuti pina la moarte cu drugi de metal, patul pustii si pietre. Nici copiii nu erau iertati. Alte mii de persoane au fost incarcate in trenurile mortii. Aproximativ 13.000 si-au pierdut viata. Statisticile arata ca, in 1941, in Romania, mai existau in total 375.422 de evrei. Pina la sfirsitul razboiului, dupa o serie de singeroase executii duse la indeplinire de germani si romani, mai mult de 270.000 de evrei fusesera ucisi sau murisera in urma privatiunilor la care au fost supusi. ISABELLA ALEXANDRESCU Patronul IBM, Thomas Watson, a fost decorat de Hitler Tehnologia IBM a fost inventata, in 1880, de Herman Hollerith, un american de origine germana, care a dat si numele masinilor cu cartele perforate. Hollerith a devenit foarte bogat, dar o disputa cu Biroul de Recensamint al Statelor Unite, care ii folosea tehnologia, l-a determinat sa vinda, in 1911. Cumparator a fost Thomas Watson, un comis-voiajor de masini de cusut, care a transformat afacerea lui Hollerith in International Business Machines Corporation, devenita celebra in lumea intreaga. Watson a calatorit in mod curent in Germania in anii '30, pentru a obtine chiar de la sursa informatii despre Reich. Nazistii au fost incintati de neasteptatul si influentul aliat, care avea intrare la Casa Alba. Presedintele Roosevelt se oferise chiar sa il faca ambasador in Marea Britanie, dar Watson refuzase sa paraseasca IBM. In 1937, el l-a cunoscut pe insusi Hitler, cu care a luat ceaiul in cancelaria Reichului, a fost oaspete la un banchet oferit de Hermann Goering si alti nazisti de vaza, si a fost decorat cu Crucea de Merit a ordinului Vulturul german cu stea, cea mai inalta distinctie pe care Hitler putea sa o ofere unui cetatean strain. [13][pl.dll?rid=expresro] 