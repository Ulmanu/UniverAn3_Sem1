 In teleconferinta cu prefectii, Nastase spune bancuri cu negri Premierul Adrian Nastase le-a explicat ieri prefectilor printr-un banc atitudinea parlamentarilor PNL in ce priveste sumele rezultate din privatizare, prevazute in proiectul de buget. El a spus, in teleconferinta saptaminala, ca liberalii s-au comportat exact ca "in bancul cu negrii". "Sa vi-l spun? Haideti ca vi-l spun", s-a adresat Nastase prefectilor. El le-a povestit cum americanii si rusii discutau despre cum merg trenurile lor. Rusii sustineau ca trenurile lor sosesc in gara din doua in doua minute, in timp ce americanii se laudau ca ale lor vin din minut in minut. Rusii nu le-au dat crezare americanilor. "Si trenurile americanilor au inceput sa soseasca din minut in minut. La care replica rusilor a fost: "Da, dar voi omoriti negri"", a incheiat Nastase, cu poanta bancului. ( M.S., T.A. ) "Inspirat" de pozitia adoptata de Ion Iliescu, Guvernul Nastase renunta sa-l mai sicaneze pe Regele Mihai Guvernul a renuntat sa conteste in instanta retrocedarea catre Regele Mihai I a Castelului de la Savirsin si a unui imobil din Bucuresti, situat in strada I.L. Caragiale nr. 36. Anuntul a fost facut ieri de premierul Adrian Nastase, la teleconferinta cu prefectii. Fostul suveran a inaintat, prin intermediul instantei, cerere de retrocedare pentru patru imobile: trei situate in Bucuresti si unul la Savirsin, in judetul Arad. Adrian Nastase a spus ca cele doua imobile la care guvernul renunta erau administrate de Regia Autonoma a Patrimoniului Protocolului de Stat (RAPPS). Celelalte doua imobile, a spus Nastase, se afla in litigiu cu Primaria Capitalei. Regele Mihai a cerut retrocedarea Castelului de la Savirsin, nationalizat in 1946, si a obtinut o sentinta favorabila in aprilie 2000, la Tribunalul Arad, dar a fost atacata de Ministerul Finantelor si RAPPS, procesul aflindu-se acum la CSJ. Cladirea din I.L. Caragiale a fost restituita printr-o hotarire a Tribunalului Bucuresti in iunie 2000. Petre Roman remarca "intelepciunea" lui Iliescu Presedintele PD, Petre Roman, considera ca decizia guvernului corespunde cu "oferta de toleranta si intelepciune" a presedintelui Ion Iliescu, exprimata in discursul de investitura. Dupa ce l-a atacat dur in ultimii ani pe Iliescu, Petre Roman remarca acum ca seful statului doreste "sa intoarca pajura", ceea ce inseamna un apel la reconciliere si toleranta. El a spus ca decizia guvernului a fost prin excelenta una politica, in sprijinul unor interese superioare ale tarii. Roman a adaugat ca executivul a facut un "lucru pozitiv", deoarece, dintr-un contencios, care avea o baza juridica, s-ar fi putut ajunge la inselarea cuiva. LUCIAN PURCAREANU Andrei Chiliman: "Pacat ca n-au facut-o guvernele dintre 1996-2000" Deputatului Andrei Chiliman ii pare rau ca "guvernele dintre 1996-2000 nu au rezolvat aceasta problema, fie printr-o hotarire de guvern, fie printr-o ordonanta de urgenta!". "Oricum, statul pierduse aceste procese (in cazul Regelui Mihai - n.r.) in instantele de fond si era anormal ca statul sa incerce sa le nationalizeze astazi, din nou, prin contestatii. Ar trebui insa ca aceste lucruri sa se intimple si in cazurile in care foarte multi si-au cerut in justitie proprietatile preluate de statul comunist si care, ani de-a rindul, au fost tiriti prin diverse instante, tribunale... Aceeasi unitate de masura, ca in cazul Regelui Mihai, trebuie sa se aplice si acestor oameni", sustine Andrei Chiliman. CRISTINA SOFRONIE Marko Bela: "Este un lucru bun" Decizia guvernului este laudata si de catre UDMR. Liderul Uniunii, Marko Bela, considera ca gestul "este un lucru bun" si "de apreciat". "Dar are o importanta dincolo de problematica concreta a cladirii. Cred ca executivul doreste sa fie un semnal ca este de acord cu ideea retrocedarii. Eu asa percep", a precizat Marko Bela. TEODORA GEORGESCU "Trebuie sa ne reconciliem cu propriul trecut" Primul-ministru, Adrian Nastase, a motivat decizia executivului de a nu isi exercita dreptul de recurs in procesele care implica doua dintre imobilele revendicate de catre Regele Mihai prin faptul ca "ranile trebuie cicatrizate" si trebuie "sa ne reconciliem cu propriul trecut". Nastase a pledat pentru o atitudine mai "toleranta" fata de lucruri care "tin de trecutul nostru". De asemenea, el a facut apel, in acest context, la "unirea" tuturor fortelor. MADALINA SISU De bucurie ca Legea bugetului de stat a fost votata in parlament, PDSR, PRM si UDMR au sarbatorit la "Marriot" Dupa patru zile de dezbateri parlamentare pe marginea bugetului, votul final acordat a fost mai mult o formalitate. In sfirsit, ieri, a fost acordat votul final. Urmeaza ca proiectul sa ajunga pe masa presedintelui Ion Iliescu ca sa fie promulgat, pentru ca apoi, pus in aplicare. PDSR a avut de partea sa UDMR si PRM, iar impotriva PD si PNL. In semn de multumire pentru cei care i-au sprijinit, PDSR a chemat citiva parlamentari UDMR si PRM sa sarbatoreasca evenimentul la Hotelul "Marriot". Cel mai grabit sa-i intre in voie premierului a fost C.V. Tudor, care se tot agita pe holurile parlamentului, spunind ca vrea sa-i ofere un cadou lui Adrian Nastase. Cadoul, o icoana poleita cu foita din aur, n-a fost sa fie pentru Nastase pina la urma, ci pentru Lordul Russell Johnston, care fusese invitat la intilnire. In generozitatea sa, Vadim Tudor s-a oferit sa inmineze cadoul impreuna cu premierul Adrian Nastase. Vadim a votat "o inginerie financiara" Parlamentarii au dat in ritm alert votul final la Legea bugetului de stat, care a trecut aproape in forma data de guvern. Din cele peste trei sute de amendamente depuse au fost admise mai putin de 50, si acelea de forma, mai degraba, decit de continut. Doar trei amendamente ale opozitiei au fost dupa numeroase dispute acceptate: unul al liberalilor, pe care acestia nu l-au mai recunoscut, si doua ale PRM. Inainte de a vota legea in intregime, in prezenta primului-ministru si a tuturor ministrilor cabinetului Nastase, liderii partidelor parlamentare si-au exprimat opiniile fata de bugetul de stat pe anul 2001. Bineinteles ca aprecierile, de cele mai multe ori, "au alunecat" in acuzatii la adresa adversarilor politici ai celui aflat la tribuna. Primul care s-a adresat parlamentarilor a fost liderul PRM Corneliu Vadim Tudor. "Am simtit nevoia sa precizez pozitia PRM, pentru ca, pina acum, eu nu am vorbit deloc", si-a inceput "Tribunul" discursul, uitind sa precizeze si motivul pentru care nu a "vorbit": absenta sa in toate cele trei zile de dezbateri parlamentare. Dupa ce a semnalat "o criza de sistem", a vorbit de "coruptie la toate nivelurile", anuntind ca prin Legea bugetului de stat se voteaza "testamentul tarii", si i-a atentionat pe cei prezenti ca prin votarea acestei legi "se voteaza o inginerie financiara a preluarii la datoria interna a datoriei unor banci devalizate". C.V. Tudor a lansat parlamentarilor si guvernantilor o tema de gindire: "Ce ne facem cu tara asta?". Intr-un final, dupa rugamintile "fierbinti" ale presedintelui de sedinta, Nicolae Vacaroiu, de a-si finaliza mai repede expunerea, "Tribunul" a anuntat ca PRM va vota, fara rezerve si "fara alte pretentii", in favoarea Legii bugetului pe anul 2001. Dupa care, fara vreo legatura aparenta cu bugetul, C.V. Tudor i-a adresat o "rugaminte" presedintelui Iliescu: "Sa nu promulge Legea administratiei publice locale si sa strice alianta nefireasca dintre PDSR si UDMR". Drept pentru care a facut si citeva aprecieri la adresa colegilor din UDMR: "Exista un singur aliat imposibil pentru noi, acela este UDMR". Stoica a aruncat la cos intelegerile cu PDSR Al doilea lider prezent la tribuna a fost presedintele PNL, Valeriu Stoica. Liderul liberal s-a lansat inca de la inceput intr-un atac deschis la adresa actualei guvernari: "Inca de la preluarea puterii de catre PDSR, am dorit sa realizam o opozitie constructiva. PNL si-a indeplinit rolul asumat, am prezentat un pachet de amendamente, menit sa corecteze eventualele disfunctionalitati la Legea bugetului de stat. Dezbaterile parlamentare au demonstrat insa existenta unei masini de vot, care aduna la aceeasi masa cele mai nefiresti aliante. Toate argumentele au fost scoase de pe scena prin ghilotina votului, fara argumente, fara idei". Atacul lui Stoica l-a vizat, in mod special, pe premierul Adrian Nastase: "Acest buget demonstreaza neputinta cabinetului Adrian Nastase de a misca lucrurile din loc. PDSR a demonstrat ca nu serveste decit clientela sa politica si a dovedit ca nu e interesat sincer intr-o colaborare cu PNL. PDSR nu a vrut decit un spectacol de imagine, atit de drag lui Adrian Nastase". Motiv pentru care, Valeriu Stoica a anuntat rezilierea protocolului PDSR-PNL. Simona Marinescu, huiduita PD nu a fost deloc ingaduitor cu executivul, senatorul Simona Marinescu avind o atitudine ferma impotriva bugetului asigurarilor de stat, fapt ce i-a provocat pe "barbatii politici" din sala sa o huiduiasca. Ea a declarat ca pensiile sint mult mai mici anul acesta nu din cauza noii legi a pensiilor, asa cum a indus ideea actualul guvern, ci din cauza unei decizii prin care punctul de calculare a pensiei a fost redus de la 45 la 38,5 procente din nivelul salariului mediu. "Vinovatii se afla in rindurile partidului de guvernamint", a spus Simona Marinescu, in tip ce un parlamentar din primul rind i-a adresat niste cuvinte care au facut-o sa taca pret de citeva secunde si apoi sa multumeasca. Dinspre PDSR si PRM veneau numeroase strigate de "huo". Senatorul PD a continuat insa: "Daca noi sintem mai putini in sala este pentru ca ne-ati zdrobit in campania electorala cu promisiuni facute pensionarilor..." (huiduielile au fost reluate chiar mai intens). "... si pentru ca sintem mai putini, nu va putem determina sa va tineti promisiunile. Este insa foarte greu ca a doua oara sa faci o prima buna impresie", a continuat Simona Marinescu. In ton cu atmosfera, presedintele Senatului, Nicolae Vacaroiu, care conducea sedinta, i s-a adresat cu apelativul de coafor "Doamna Simona". El a spus catre sala ca "doamna Simona a condus Ministerul Muncii in ultimii ani si isi aduce aminte acum tot ce n-a facut acolo". Evident, nici Marian Sirbu, ministrul in functie, nu s-a lasat mai prejos cu "amabilitatile", pentru acest merit el primind aplauzele acelorasi parlamentari care se manifestasera precum in peluza la discursul Simonei Marinescu. UDMR a preferat sa se razboiasca cu PRM Critici a adus si UDMR, dar nu guvernului, pentru care a votat disciplinat, ci liderului PRM, Corneliu Vadim Tudor. "Avind un sentiment de reconciliere, as vrea sa-i multumesc liderului PRM pentru ca, intr-adevar, sintem un aliat imposibil. Va multumesc pentru acest calificativ, pentru dv. asa vom fi intotdeauna. Si asa vom fi cu toti cei care se vor alia cu dv.", a comentat Marko Bela, presedintele UDMR. Liderul UDMR a anuntat ca formatiunea pe care o conduce voteaza pentru buget, "desi lipseste transparenta unor sume alocate unor judete in mod inechitabil", si cu amendamentul ca vor monitoriza aplicarea prevederilor bugetare. Discursul lui Marko Bela a fost urmat de un drept la replica al "Tribunului": "V-a rugat cineva sa facem alianta? Sinteti foarte mici si nu aveti sanse sa mai cresteti. Nici nu existati ca partid. Dv. n-ati vorbit aici. A vorbit un spirit, un zombie". Ultimul cuvint l-a avut totusi liderul UDMR: "Noi existam, iar declaratiile dv. sint xenofobe". O incheiere dedicata PNL Si, in sfirsit, a vorbit si primul-ministru. Discurs care a privit mai putin bugetul si mai mult replica la discursul liberalului Valeriu Stoica. "Daca amendamentele dumneavoastra erau asa de bune, de ce n-ati pus in aplicare toate aceste lucruri inteligente cit ati guvernat? Cred ca duplicitatea din ultima vreme trebuie sa inceteze. Ma bucur ca ati propus rezilierea protocolului pentru ca aveam dificultati in a-l sustine in fata colegilor". In viziunea lui Nastase, relatia cu PNL a insemnat "incercarea noastra de a promova exclusiv proiectele liberale, in timp ce dv. ne atacati la toate posturile si votati impotriva noastra". Intr-un final, Nastase a tinut sa multumeasca celor care sustin bugetul si sa-si asigure adversarii politici ca "dorim sa colaboram in parlament pentru rezolvarea problemelor tarii". Votul final: 315 voturi pentru bugetul de stat, 62 impotriva; iar in cazul bugetului asigurarilor sociale acelasi procentaj. PD si PNL au amenintat insa ca vor contesta legea la Curtea Constitutionala, invocind motive procedurale. NARCISA IORGA MIHAELA CONSTANTINESCU Guvernul Nastase "s-a inspirat" din proiectul lui Isarescu La sfirsitul anului trecut, inainte de a preda "gestiunea", fostul premier Mugur Isarescu a prezentat un proiect de lege a bugetului de stat pe anul 2001. Era o tentativa de normalitate neexperimentata pina atunci in tara noastra, anume aceea de a realiza un proiect de buget inainte de a debuta anul calendaristic pentru care este estimat. Evident, proiectul a fost trecut sub tacere de guvernul Adrian Nastase. Comparind insa proiectul facut anul trecut cu cel pe care premierul PDSR l-a prezentat acum parlamentului se poate lesne constata ca cel de-al doilea este inspirat de primul. "Proiectia bugetului pe 2001 se regaseste aproape in totalitate in proiectul lui Adrian Nastase numai ca modificarile survenite sint in rau nu in bine", afirma un alt fost premier, Radu Vasile. Luat global, proiectul Nastase preconizeaza veniturile la bugetul general consolidat la 32,6 procente, proiectul Isarescu estimindu-le la 32,2 procente din PIB. Cheltuielile sint estimate la 36,1 la suta din PIB in proiectul Isarescu, iar in cel al lui Nastase sint de 36,3 la suta s.a.m.d. Ne mira insa, ca sa nu spunem mai mult, faptul ca in prezentarea principalilor indicatori macroeconomici realizata de Adrian Nastase toate sumele executate in anul 2000 sint mai mari decit cele prezentate de Mugur Isarescu tot pentru anul 2000. In mod normal, sumele ar fi trebuit sa fie aceleasi in ambele proiecte, avind in vedere ca se bazeaza pe o statistica, deci pe cifre exacte. Revenind insa la proiectul bugetului pe anul 2001, este considerat mai credibil cel realizat de Mugur Isarescu decit cel realizat de Adrian Nastase, chiar daca amindoua isi propun aceeasi rata a inflatiei: 25 la suta. Diferentele de credibilitate rezida din aceea ca, in vreme ce Mugur Isarescu propunea un deficit bugetar de 3,9 procente din Produsul Intern Brut (PIB), mai mare decit cel din anul trecut cu 0,4 procente, Adrian Nastase prognozeaza un deficit de 3,7 la suta din PIB. Ceea ce este practic imposibil atita vreme cit cheltuielile prevazute in bugetul Nastase sint semnificativ mai mari decit cele din bugetul Isarescu. In plus, fostul premier prevedea si aplicarea impozitului pe venitul agricol incepind cu 1 ianuarie 2001, deci o sursa de venit la buget, in timp ce guvernul Adrian Nastase a determinat aminarea platii acestui impozit pina in anul 2005. Criteriile FMI sint date uitarii Fata de anul trecut, Mugur Isarescu prevedea o crestere a cheltuielilor materiale cu 526 de miliarde lei, iar Adrian Nastase cu (atentie!) aproape 3.500 de miliarde. Subventiile, in viziunea lui Isarescu, se ridicau la 7.649,2 miliarde in timp ce Adrian Nastase le rezerva 8.859,1 miliarde. Iata, deci, o diferenta de peste 1.200 de miliarde lei aruncata numai in subventii. Aceasta in ciuda promisiunilor facute la capitolul inflatie. Am mai putea mentiona o fagaduinta care mai mult ca sigur nu va fi respectata: somajul. Adrian Nastase si guvernul sau promit scaderea numarului somerilor, in bugetul pe acest an se prevede doar jumatate din cit prevazuse Mugur Isarescu pentru cheltuielile de personal. Daca amintim insa care este suma alocata rezervelor bugetare, din care se pot imparti diverse ajutoare, fie ele umanitare sau nu, guvernul Nastase si-a repartizat 2.132 miliarde lei, fata de numai 540 miliarde in viziunea cabinetului Isarescu. Fostul premier Radu Vasile apreciaza ca "bugetul adoptat este unul de imagine, care va trebui rectificat foarte rapid pentru a-l pune in concordanta cu realitatea. Fara nici un fel de dubiu, cele doua obiective fundamentale pentru constituirea bugetului, anume rata inflatiei si deficitul bugetar, nu vor fi realizate la nivelul stabilit in buget, ceea ce atrage dupa sine o rectificare. Finantarea deficitului este o mare problema, chiar daca ar ramine la nivelul stabilit, nemaivorbind daca-l va depasi. Nimic din acest buget nu se incadreaza in criteriile FMI. Finantarea deficitului se poate face fie direct, prin tiparire de bani in conditiile in care Banca Nationala cedeaza presiunilor, sau printr-o operatiune de emisiune de titluri pe piata, fie prin imprumuturi externe. Ultima varianta este putin probabila sau, daca se va realiza, se va realiza in conditii dificile, in lipsa unui acord cu FMI". Tara, cabinetul de lucru al presedintelui si al premierului Ion Iliescu ureaza RATB "sa tina steagul sus" Ion Iliescu a luat ieri masa "in oras", in salonul de protocol de la cantina Regiei Autonome de Transport Bucuresti, dupa ce a vizitat Atelierele Centrale de Reparatii. In Joia Mare, presedintele Romaniei a tinut sa faca o vizita de lucru, sa fie printre muncitori. Dupa o "baie" de admiratoare din rindul sudoritelor si al strungaritelor, Ion Iliescu s-a urcat in mai multe vagoane de tramvai, de la cel mai vechi exemplar la cel mai nou, modernizat chiar in atelierele RATB. Frumos aliniati pe culoarele halelor, imbracati in salopete noi de li se vedeau cutele de-atita stat in magazie, muncitorii l-au aplaudat pe Ion Iliescu. Avindu-i alaturi in permanenta pe primarul sectorului 2, Neculai Ontanu, si pe cel al sectorului 5, care "se intimplase sa treaca pe-acolo", Ion Iliescu a laudat atelierele muncitorilor, le-a facut un scurt istoric al locului si in final le-a urat "Pasti fericit". Nu inainte de a adresa si un indemn celor "din aceasta unitate": "Sa tineti steagul sus!". CRISTIAN OPREA Guvernul promite metrou in Otopeni Vizita efectuata ieri de catre premierul Adrian Nastase in Otopeni a avut drept scop prezentarea multor proiecte de interes local. Dupa ce notabilitatile judetului, in frunte cu primarul Otopeniului, liberalul Silviu Gheorghe, si cu presedintele Consiliului Judetean Ilfov, celebrul Bebe Ivanovici, l-au asteptat mai bine de doua ore, primul-ministru si-a facut aparitia, venind direct de la parlament. Sosirea lui Nastase a fost precedata insa de alinierea pe care Bebe Ivanovici a facut-o cu toti cei prezenti, acesta asezind toate persoanele intr-un soi de poza de familie, cu care premierul a dat ochii la intrarea in primarie. Discutiile s-au purtat pe marginea problemelor orasului Otopeni, fiind abordate si subiecte legate de dezvoltarea localitatii. Adrian Nastase si ministrul transporturilor, Miron Mitrea, au cazut de acord cu cei prezenti asupra necesitatii construirii de 33 de pasarele pe DN1, intr-o prima faza pina la Ploiesti, iar in a doua parte a proiectului pina la Predeal. O parte din constructia pasarelelor va fi cedata Administratiei Nationale a Drumurilor care, spune Nastase, ar urma "sa-si scoata banii din publicitate". De asemenea, primul-ministru a vorbit despre necesitatea legarii Aeroportului Otopeni de Capitala "printr-o artera de metrou", a carei prima statie ar urma sa fie "sub aerogara, iar intoarcerea prin Balotesti", unde este proiectata o alta statie. Un alt subiect abordat a fost cel privind importanta achizitionarii de terenuri in jurul Aeroportului Otopeni. "Daca nu vom fi capabili sa asiguram expansiunea Aeroportului Otopeni, va trebui sa ne gindim la alt aeroport", a spus Nastase, care a adaugat ca "tot ce este teren in jurul aeroportului trebuie cumparat". MADALINA SISU [15][pl.dll?rid=expresro] 