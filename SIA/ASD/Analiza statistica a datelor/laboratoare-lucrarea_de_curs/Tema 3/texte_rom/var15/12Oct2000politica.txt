 Candidatul Isarescu a inmugurit la iarba verde "Nu am dreptul sa stau deoparte!" Curtea interioara a Palatului Elisabeta era ieri plina pina la refuz de personalitati din mass-media. Directori de ziare, reporteri, membrii staff-ului electoral, camere de luat vederi, toate la un loc pentru a imortaliza si a consemna lansarea oficiala a candidaturii la presedintie a independentului Mugur Isarescu. Aparitia personajului principal al acestui eveniment impreuna cu fiica sa, Lacramioara Isarescu, si cu seful staff-ului electoral, Adrian Vasilescu, a produs un moment de busculada, deoarece toti invitatii doreau sa li se faca simtita prezenta. Stringeri de miini, schimburi de amabilitati, cam asa s-a desfasurat inceputul lansarii candidaturii lui Mugur Isarescu. Dupa citeva minute, timp in care a facut un tur de onoare pentru a-si saluta toti invitatii, Isarescu s-a urcat pe scena special amenajata pentru a-si oficializa candidatura. "Acum sint pregatit" Asa dupa cum anunta cu citeva zile inainte, Mugur Isarescu a dorit sa-si lanseze candidatura printr-o intilnire exclusiv cu media, sub forma unei conferinte de presa. Pentru a nu fi "apostrofat" de contracandidatii sai ca amesteca functia de premier cu postura de candidat, Mugur Isarescu si-a luat concediu o zi, lasindu-l in locul sau pe Mircea Ciumara. Isarescu si-a inceput discursul prin a marturisi: "Nu mi-a fost usor sa ma hotarasc. Am facut-o dupa o indelungata chibzuinta. Acum sint pregatit". Isarescu a mai declarat ca cei care "m-au determinat sa ma inscriu efectiv in viata politica" au fost "peste sapte sute de mii de oameni care si-au dat semnaturile de sprijin". Desi a sustinut ca nu si-a facut un scop in sine din a conduce, Isarescu a marturisit: "Viata m-a pus in situatia in care exact acest lucru a trebuit sa il fac. Sa conduc Banca Nationala sau Guvernul Romaniei, sa negociez in numele tarii cu oameni politici, cu bancheri puternici si cu marii investitori ai lumii", a afirmat Mugur Isarescu. Acestea sint si atuurile pe care declara ca este hotarit sa le foloseasa pentru "a fi un presedinte bun". Un alt avantaj pe care Isarescu si l-a evidentiat este independenta sa politica. "Eu nu apartin vreunui partid. Ca presedinte, voi fi acelasi pentru toti romanii, indiferent de partenenta lor politica". De asemenea, a prezentat si motivele pentru care a decis sa faca acest pas: "De ce candidez? Stiu ca pot sa contribui la schimbarea conditiilor actuale de viata si ca aceasta schimbare poate sa aduca bunastare in casele romanilor. Convingerile mele despre locul unde ne aflam astazi ca tara si unde putem ajunge nu-mi dau dreptul sa stau deoparte. (...) Am o experienta pe care nu mi-am cladit-o intr-un birou din strainatate, ci traind si muncind aici. Am construit o institutie care se bucura de credibilitate. Este vorba de Banca Nationala a Romaniei". Obiectivul ca viitor presedinte: "Imi propun sa redau credibilitatea romanilor pe plan extern. Voi promova cauza Romaniei oriunde in lume va fi nevoie. Imi asum, alaturi de cetatenii Romaniei, responsabilitatea reusitei noastre europene". Campanie total separata de cea a CDR-2000 Cei pe care conteaza in campania electorala au fost prezentanti pornind de la vorbele unui localnic al satului sau natal: "«Stiti, domnule Isarescu, de ce nu am reusit noi sa iesim din impas? Din cauza bunului-simt, din cauza tacerii oamenilor cumsecade». Ei bine, campania mea electorala face apel la acesti oameni cumsecade, muncitori si tacuti, pentru a mi se alatura, astfel incit vorbele noastre sa fie auzite". Pe aceste coordonate si-a construit Isarescu discursul de oficializare a candidaturii la presedintie. Dupa care, Mugur Isarescu a anuntat echipa care-l va sustine in campanie: seful campaniei sale electorale este Adrian Vasilescu, mandatar financiar a fost numit Marian Miclea, director la BCR, "care, incepind de astazi (ieri - n.r.), se afla in concediu fara plata". Un loc aparte in echipa sa il ocupa Lacramioara Isarescu, recomandata ca fiind "consilierul meu personal". Firma care se va ocupa de crearea unei "campanii pozitive" este "Saatchi & Saatchi". Pentru a demonstra ca este intr-adevar independent, Isarescu a subliniat ca isi va face campanie electorala independent de cea a CDR-2000. In cazul in care va ajunge presedinte, Isarescu s-a aratat hotarit sa ramina impartial fata de toate fortele politice existente si sa implice institutia prezidentiala mai mult in rezolvarea problemelor economice ale tarii. Obiectivul principal, dupa cum a declarat Isarescu, va fi continuarea programului de relansare economica si de integrare in structurile euro-atlantice, indiferent de coloratura politica a viitorului guvern. MIHAELA CONSTANTINESCU Lui Mircea Dinescu nu ii este frica: "Daca ma dau ei afara, sa fie sanatosi" "Nu numai ca il voi vota pe Theodor Stolojan, dar il voi sprijini mai departe, concret, scriind si vorbind sincer despre el. Eu consider ca este vremea profesionistilor, si Romania are nevoie de el", ne-a declarat ieri Mircea Dinescu, membru in Colegiul Consiliului National pentru Studierea Arhivelor Securitatii. Acuzat de catre colegii sai din CNSAS ca a incalcat statutul impiedicindu-se in campania lui Theodor Stolojan si fiind amenintat ca va fi dat afara, Dinescu spune ca asta este optiunea sa si nu are de gind sa renunte la ea. "Nu fac politica in timpul slujbei mele. Inteleg sa fiu impartial la munca, printre dosare, dar in rest? Pe vremea lui Ceausescu am fost dat afara de la slujba pentru ca l-am injurat pe ala. Acum sint dat afara pentru ca il sprijin pe Stolojan. Eu nu am de gind sa-mi dau demisia. Daca ei ma dau afara, sa fie sanatosi", ne-a declarat Dinescu. El a precizat ca si alti colegi ai sai, Horia Patapievici si Andrei Plesu, isi expun, in scris, optiunile politice. TEODORA GEORGESCU Miscari de trupe pe listele PD Viorel Pana se intoarce! Profesorul universitar Stefan Glavan, deputat PD de Timis, ar putea deveni ambasadorul Romaniei la Belgrad, el fiind propus pentru aceasta functie chiar de ministrul externelor Petre Roman, presedinte al Partidului Democrat. Stefan Glavan figura primul pe lista de Timis si pentru viitoarea legislativa, tot la Camera Deputatilor. Surse din PD sustin ca in cazul in care aceasta numire se va produce, locul lui Stefan Glavan pe lista de Timis va fi atribuit vicepresedintelui PD Alexandru Sassu, care nu a fost fixat deocamdata in nici o organizatie. Febra listelor parlamentare nu a trecut inca in PD, ultima strigare urmind sa aiba loc, asa cum am amintit si in ziarul nostru de ieri, saptamina viitoare. Listele trimise de filiale si pe care noi le-am publicat ieri au determinat "miscari de trupe" in PD, unele nume care se stiau candidati pentru Camera trezindu-se pe lista pentru Senat sau invers. Vina nu ne apartine. Este vorba despre nerespectarea de catre unele filiale a ordinii impuse de un tabel simplu. Astfel ca astazi revenim: la Bacau, primul pe lista pentru Camera Deputatilor este V. Nistor, iar primul la Senat este Cristian Radulescu; la Bistrita-Nasaud - Ioan Olteanu (C.D.), Liviu Rusu (S); la Cluj - Emil Boc (C.D.), Iuliu Pacurariu (S); la Galati - Mircea Toader (C.D.), Eugen Ghebac (S); la Dimbovita - N. Dide (S); la Iasi - Mihai Baciu (C.D.), Dan Vasilica (S); la Maramures - M. Man (C.D.), I. Indre (S); la Prahova - P. Ivanescu (C.D.), H. Necula (S); la Satu-Mare - V. Vasvari (C.D.), T. Gavrilas (S), iar la Suceava - Cristian Dumitrescu (C.D.) si Teodor Hauca (S). Tot in sedinta de saptamina viitoare se va clarifica si situatia organizatiei din Constanta. Ieri, la Timisoara, liderul PD Petre Roman a declarat, conform Mediafax, ca in acest caz se va gasi o solutie "convenabila si statutara" si se va tine seama de "motivatiile" organizatiei din Constanta. Surse din PD ne-au declarat ca o alta miscare pregatita de presedintele PD este readucerea Viorel Pana, presedintele Bursei de Valori Bucuresti. Viorel Pana a demisionat asta-primavara din PD dupa ce l-a aparat in Senat pe Stefan Boboc, presedintele CNVM, arestat in scandalul SAFI. Pana s-a inscris in PDSR, primind oferta lui Adrian Nastase, de a ocupa locul intii la Constanta pe lista pentru Senat. Viorel Pana s-a declarat dezamagit de nerespectarea promisiunii PDSR, motiv pentru PD sa-i faca oferta revenirii in partid. Este posibil ca Viorel Pana sa fie propus pentru un loc pe lista la Constanta, dar presedintele organizatiei, Stelian Dutu nu este de acord nici cu aceasta varianta. "Cine pleaca din PD are toata libertatea sa revina, dar in conjunctura actuala nu se pune problema ca Viorel Pana sa fie trecut pe lista", a precizat Stelian Dutu. In replica, Viorel Pana ne-a declarat urmatoarele: "Daca ma voi intoarce in PD, n-o fac pentru a demola ceea ce a construit organizatia Constanta, ci pentru a incerca sa reconstruim totul impreuna". NARCISA IORGA Bref FNI-stii l-au amenintat cu moartea pe premier Lansarea candidaturii premierului Mugur Isarescu la presedintie a fost primita cu huiduieli de pagubitii FNI. Din cei aproape 300 de investitori sositi ieri in Capitala sa protesteze fata de intirzierea rezolvarii situatiei lor, citeva zeci s-au postat de dimineata in fata Palatului Elisabeta. Timp de mai bine de doua ore, cit a durat ceremonia lansarii, protestatarii au huiduit si au strigat lozinci anti-Isarescu: "Isarescu, sef de stat, scoate tara la mezat", "Remes si cu Isarescu, impuscati ca Ceausescu". Ei l-au amenintat pe premier cu moartea, si l-au avertizat ca daca nu va gasi o modalitate de despagubire, " se va lasa cu varsare de singe". Mugur Isarescu a afirmat, in cadrul conferintei de presa prilejuite de lansarea candidaturii, ca miine, in cadrul sedintei guvernului, vor fi stabilite masurile in vederea despagubirii investitorilor FNI. (M.S., M.B.) Parlamentul nu serveste interesul public! Conform unui sondaj de opinie realizat de CURS, la comanda Societatii Academice Romane, mai putin de jumatate din parlamentari, 46 la suta, apreciaza ca institutia parlamentara lucreaza in interesul public. In plus, alesii neamului considera ca Romania era guvernata economic mai bine pe vremea lui Ceausescu, inainte de 1989 (49 la suta). Politicienii nu au o parere buna nici chiar despre ei, 49 la suta considerind ca tara ar trebui condusa de experti, nu de politicieni. Desi sustin integrarea in NATO si UE, 31,9 la suta considera ca nici o organizatie straina nu ar trebui sa spuna romanilor cum sa isi conduca tara.(L.P.) UDMR: "Nu vrem sa fim un buchet de flori la palaria PDSR" Desi PDSR se vede deja la guvernare si s-a gindit la o colaborare cu UDMR in viitorul executiv, liderilor Uniunii nu le convine o astfel de apropiere. "Nu vrem sa fim un buchet de flori la palaria PDSR", ne-a declarat deputatul UDMR Ervin Szekely, unul dintre juristii Uniunii. Mai mult decit atit, Ervin Szekely a subliniat: "Nu vad nici o perspectiva de colaborare cu PDSR". In ciuda cistigurilor pe care le-ar obtine aflindu-se la guvernare, UDMR prefera sa devina partid de opozitie dupa alegerile din noiembrie. "Nimanui nu-i convine sa stea in opozitie, dar cind constati ca nu ai mijloace de a impune vointa ta politica, e preferabil statutul in opozitie decit degeaba la guvernare", a adaugat Ervin Szekely. (T.G.) Scandalul diplomelor, invaluit in ceata Senatorii din Comisia de invatamint vor propune modificarea Legii invatamintului asa incit sa fie reglementata securitatea diplomelor emise de universitati sau alte institutii de invatamint. Aceasta ar fi singura concluzie desprinsa ieri, in urma audierii-maraton a tuturor partilor implicate in scandalul diplomelor false. Reprezentanti Ministerului Educatiei Nationale, ai Universitatii Ecologice si cei ai Universitatii de Medicina si Farmacie Iasi se disculpa fiecare in parte aruncind vina pe celelalte institutii. Senatorii din Comisia de invatamint au plecat ieri mai "incetosati" decit erau inaintea audierii, dar au spus ca audierea era totusi necesara. (N.I.) 