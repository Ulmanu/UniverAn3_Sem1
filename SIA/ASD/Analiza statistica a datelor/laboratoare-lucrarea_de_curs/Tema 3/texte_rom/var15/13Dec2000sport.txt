 Inainte de a trece la profesionism, Marian Simion a pierdut 4.000 de dolari la un cazinou din Las Vegas Marian Simion, cel mai bun pugilist roman al Romaniei in ultimii doi ani, s-a hotarit sa treaca la profesionism. Campion al lumii si vicecampion olimpic la categoria 71 kg, Marian va semna un contract de boxer profesionist in Statele Unite ale Americii, impresarul sau fiind multimilionarul american de origine bulgara Ivailo Gotev. Desi Marian declarase ca nu va abandona boxul amator decit dupa ce va reusi sa cucereasca o medalie olimpica de aur, el n-a rezistat la mirajul ringurilor din Las Vegas, capitala mondiala a jocurilor de noroc, metropola pe care a vizitat-o saptamina trecuta. "A fost o experienta fabuloasa. Am vizitat marile cazinouri, am asistat la partida dintre portoricanul Felix Trinidad si americanul Vargas, pentru titlul categoriei la care voi boxa si eu (n.r. - categoria mijlocie), versiunea WBC", ne-a spus Marian incintat de vizita pe care a facut-o in America, la invitatia si pe cheltuiala noului sau impresar. Intilnire cu Evander Holyfield La Las Vegas, Marian a fost insotit de tatal sau, antrenorul Gheorghe Simion, si de Ion Scarlat, sponsorul din Romania. Intr-unul dintre cazinourile pe care le-a frecventat, celebrul "Luxor", Marian s-a intilnit cu Evander Holyfield, marele campion al greilor, detinatorul titlului suprem la categoria grea, versiunea WBA. "Si-a adus aminte de mine. Ne mai intilnisem in urma cu un an la Houston, in timpul Campionatului Mondial, unde am cucerit medalia de aur. Atunci mi-a spus ca ar fi mult mai bine daca as deveni boxer profesionist. Aceasta remarca a cintarit mult in luarea deciziei", ne-a povestit valorosul pugilist roman. Tot mergind prin cazinouri si cluburi de noapte, romanii si-au incercat norocul la masa de blak-jack si la ruleta. "Noi, care eram obisnuiti cu tabinet si rummy, am ramas masca la ce este acolo. Industrie mare, nene!", a apreciat Simion, al carui bir la "Luxor" a fost de citeva mii de dolari. "Am incercat si noi sa ne dam tari. Am pierdut, in citeva ore, aproape 4.000 de dolari, suma primita special pentru acest gen de distractie de la impresarul Ivailo. Ar fi fost culmea sa nu jucam si noi la cazino! Doar eram la Vegas, nu?". Salariu de 5.000 de dolari lunar Revenit in tara, Marian s-a sfatuit si cu sotia asupra pasului pe care urmeaza sa-l faca. Avind acceptul familiei, campionul va semna actele vineri, cind la Bucuresti va sosi impresarul Gotev. Contractul va fi incheiat pe o perioada de cinci ani, timp in care lui Marian i se va asigura un meci cu campionul mondial Felix Trinidad, cel care l-a detronat anul trecut pe celebrul Oscar de la Hoya. Ca prima de instalare, Marian va primi un bonus de 200.000 de dolari, iar suma totala a contractului este de un milion de dolari. In America, Simion va avea asigurata casa si masina, iar salariul sau lunar va fi de 5.000 de dolari. LAURENTIU CIORNEI Comitetul Executiv al FRF decide miine soarta "fluierasilor" Porumboiu accepta conditionat postul de sef al arbitrilor Adrian Porumboiu are foarte mari sanse ca miine, in sedinta Comitetului Executiv al FRF, sa fie numit oficial in functia de presedinte al noii Comisii Centrale a Arbitrilor. Fostul cavaler al fluierului, in prezent om de afaceri cu o solida situatie materiala, a pus conditii pentru a accepta postul lasat vacant de Nicolae Pantea, care si-a inaintat demisia in urma cu aproape o saptamina. "Domnul Mircea Sandu (n.r. - presedintele FRF) mi-a facut, intr-adevar, aceasta propunere, iar eu sint de acord, in principiu. Totul depinde de niste chestiuni esentiale, dupa parerea mea, pentru ca arbitrajul romanesc sa-si schimbe fata", a precizat, ieri, reputatul Adrian Porumboiu. Desi intruneste toate atuurile pentru a fi investit in functia de sef al arbitrilor romani - sprijinul conducerii federale, dar si al celor mai multi dintre conducatorii de cluburi -, Porumboiu s-a aratat mai degraba retinut, decit entuziasmat: "Nu ma grabesc in nici un fel si cred ca acest lucru ar trebui sa-l faca toata lumea. Sint un om responsabil, iar cind ma apuc de o treaba, vreau sa o fac ca lumea, nu de mintuiala. Pentru a schimba situatia in arbitraj, acesta are nevoie sa se aseze pe o baza juridica solida, in primul rind. Presedintele federatiei a avut o idee excelenta, dar este nevoie de cumpatare pentru ca lucrurile sa fie facute temeinic, nu la repezeala. Ca sa accept acest post foarte important, trebuie sa stiu exact de la ce se pleaca si relatiile strict juridice pe care CCA le va avea cu celelalte foruri, cu FRF, cu LPF si cu Comitetul Executiv. Eu am un program de 14 ore de munca pe zi, deci sint obisnuit sa muncesc. Nu ma dau la o parte de la greu. Trebuie schimbata aceasta perceptie a arbitrajului, de oaie neagra a fotbalului romanesc". Porumboiu spune ca va avea foarte mult de lucru, iar din activitatea noii Comisii Centrale a Arbitrilor, care va fi independenta de FRF, vor fi eliminate total interventiile si influentele conducatorilor de cluburi. MATEI UDREA Hagi i-a daruit lui Mutu o vila pe malul marii Fotbalistul Adrian Mutu a participat, ieri dupa-amiaza, la primul antrenament al echipei sale, Hellas Verona, dupa accidentarea suferita la inghinalii piciorului drept in meciul cu AS Roma. "Briliantul" tine sa se pregateasca foarte bine pentru partida din etapa viitoare, cind formatia din orasul indragostitilor va intilni pe teren propriu echipa AC Milan. "Abia astept sa il infrunt iar pe marele Maldini (n.r. - caruia i-a trecut balonul printre picioare cind era la Inter). Stiu ca este suparat pe mine. Vreau sa fac schimb de tricouri cu Sevcenko", a declarat ex-dinamovistul. De indata ce a aflat ca lui Marius Niculae i se spune, mai nou, "Sevcenko II", Adrian Mutu a izbucnit in hohote de ris: "Eu stiu ca Sevcenko e scula mare. «Sageata» mai are de mincat mamaliga. Sa nu uite Nicu faptul ca poarta ghete antrenate deja de mine. Le folosesc o data, de doua ori, dupa care i le trimit lui in tara. De fapt, el da goluri concepute de mine". Mutu vorbeste frecvent la telefon cu nasul sau, Gica Hagi, superstarul echipei Galatasaray Istanbul. "Imi zice sa dau goluri multe. Ma incurajeaza mereu". "Regele" i-a daruit "Briliantului", drept cadou de nunta, o vila in Constanta, pe malul marii. Mutu spera sa revina cit de curind la forma care l-a adus pe prima pagina a cotidianelor peninsulare. "Nu e usor sa razbati aici. Crezi ca vine Mutu de la Pitesti si da Italia pe spate? Aici e fotbal de inalta clasa. Lumea s-a invatat cu Mutu, cel care a dat o caruta de goluri in Romania. Din fericire, suporterii din Verona sint foarte aproape de echipa, chiar daca sint ei cam rasisti". DANIEL CONTESCU Al-Hilal a cucerit Supercupa Asiei Ilie Balaci, cel mai bogat dintre geto-daci Ilie Balaci a devenit primul antrenor roman care a reusit sa cucereasca Supercupa Asiei la fotbal, echipa pregatita de oltean, Al-Hilal, impunindu-se in fata gruparii japoneze Shimizu S-pulse. Dupa partida-tur, cistigata in deplasare cu scorul de 2-1, Al Hilal a remizat luni seara, pe teren propriu, scor 1-1, golurile fiind marcate de Omar al-Ghamdi (min.71), respectiv Yasonaga (min.30). Clubul saudit, al carui proprietar este printul Bandr, nepotul Regelui Fahd, a mai cucerit acest trofeu in urma cu trei ani. La inceputul acestui an, cind era pregatita de Anghel Iordanescu, formatia Al-Hilal a cucerit Cupa Campionilor Asiei, fiind calificata, in premiera, la Campionatul Mondial al cluburilor, competitie care se va desfasura anul viitor, in Spania, la Sevilla. Pentru noua sa performanta, Balaci a primit deja un autoturism de lux, marca Mercedes, si un bonus de 50.000 de dolari. Ieri, tehnicianul oltean a mai saltat 50.000 de dolari. Cistigurile "Minunii blonde", demne de basmele Seherezadei, nu s-au oprit aici. Dupa cum marturiseste, Balaci a primit din partea sauditilor, pentru un an de contract, suma de un milion de dolari. Pentru ultimele doua luni, cind va pregati echipa pentru participarea la Campionatul Mondial al cluburilor, Balaci va incasa suma de 450.000 de dolari. Dupa competitia din Spania, prevazuta sa se desfasoare in perioada 29 iulie-12 august 2001, Ilie Balaci va reveni ca antrenor principal la Universitatea Craiova. LAURENTIU CIORNEI Ronaldo, prins la volan cu alcoolemie 0,29 la mie Cunoscutul fotbalist brazilian Ronaldo a avut probleme cu politia in localitatea spaniola San Sebastian. Starul sud-american a fost oprit de agentii de circulatie, care au constatat ca se afla sub influenta alcoolului la volan (0,29 la mie) si l-au amendat cu 18.000 de pesetas (aproximativ 100 de dolari). Ronaldo conducea un Range Rover si se afla alaturi de un bun prieten cu care plecase intr-o excursie prin Spania. Brazilianul are domiciliul in localitatea franceza Biarritz, unde exista o clinica speciala la care fotbalistul de la Internazionale Milano se trateaza in urma gravei accidentari suferite la genunchi. Vineri seara, Ronaldo si prietenul sau au hotarit ca este timpul sa se distreze si au ales ca prim punct de pelerinaj restaurantul "Arzak", catalogat ca unul dintre cele mai luxoase din tara lui Cervantes. Dupa ce au luat cina, cei doi s-au gindit sa bea un pahar si s-au indreptat spre discoteca "La Kabutzia", unde au petrecut mai multe ore. In drumul spre Franta, agentii de circulatie l-au amendat pe jucatorul brazilian. Atacantul a fost nevoit sa lase locul la volan prietenului sau, care consumase numai apa minerala si sucuri. Daca alcoolemia depasea 0,5 la mie, Ronaldo putea petrece mai multe zile in spatele gratiilor. DANIEL NAZARE Maradona si Pele- fotbalistii secolului, Zidane - jucatorul anului Gala FIFA, ca festivalul de la Mamaia Gala FIFA, desfasurata luni seara la Roma, n-a reusit sa evite controversele, aducind pe undeva cu festivalul de la Mamaia. Ba mai mult, a reprezentat o noua palma pe obrazul lui Joseph Blatter, compromisul dorit diplomatic de presedintele forului conducator al fotbalului mondial avind iz de aranjament de bodega. Consecvent in antipatia sa fata de Maradona, Blatter a patentat gaselnita cu "Familia fotbalului - FIFA" si "Internet" pentru a-l introduce in carti pe marele sau favorit, Pele. Astfel, la sectiunea "Jucatorul secolului", titlul suprem a fost transat in doua, halcile revenind brazilianului si lui Maradona, insa cu mentiunea, bine reliefata de Blatter, ca Pele a fost favoritul "Camerei Lorzilor", in vreme ce pentru Diego s-a pronuntat vulgul. Ceea ce, pina la urma, nu poate fi interpretat decit ca o separatie si mai mare intre gulerele scrobite de la Zürich si tribunele stadioanelor din lumea intreaga. Tot la capitolul controverse poate intra si desemnarea lui Zidane ca "Jucatorul anului 2000", in conditiile in care capul expediat de francez in figura jucatorului de la Hamburger SV contravine flagrant cu ideea de sportivitate pe care Blatter a folosit-o ca argument in disputa Pele - Maradona. Argentinianul a plecat in tromba Diego Armando Maradona, favoritul publicului, si-a primit partea lui de premiu, dupa care a parasit in tromba studioul canalului de televiziune RAI, refuzind, asa cum promisese inca de saptamina trecuta, sa participe la incoronarea rivalului sau, Pele. Nu inainte de a dedica trofeul primit "poporului argentinian, lui Fidel Castro, sotiei mele, Claudia, si tuturor fotbalistilor din lume, pe care ii iubesc si ii respect". Inainte de a-si primi bucatica lui de sceptru, Maradona s-a adresat ironic lui Blatter: "As vrea sa multumesc celor de la FIFA pentru ca au respectat votul oamenilor fara de care noi nu am insemna nimic". Brazilianul se compara cu Beethoven Citeva minute mai tirziu, pe scena a urcat Pele, care a fost recompensat cu premiul "Jucatorul secolului" in viziunea "Familiei FIFA". Aceasta inventie a lui Blatter este compusa din cititorii exclusivistului magazin editat de forul mondial si din fosti jucatori de fotbal reuniti in Comisia Fotbalistica a FIFA. "O Rey" a vrut sa fie diplomat in fata camerelor, exprimindu-si regretul ca nu-l poate avea alaturi de el pe scena pe Maradona. In schimb, dupa terminarea festivitatii, Pele a lasat amabilitatile deoparte. "E ca in muzica, unde exista Beethoven si altii. In fotbal exista Pele si altii" si "Lumea fotbalului s-a pronuntat deja in favoarea mea. Dar, daca acest titlu l-ar putea ajuta pe Maradona sa scape de droguri si sa revina la viata la 40 de ani, de ce nu?" au fost doar doua dintre replicile acide la adresa rivalului sau. Triumf Real In cadrul aceleiasi gale, Zinedine Zidane a primit titlul de "Jucatorul anului 2000", el reusind sa se impuna in fata portughezului Figo si a brazilianului Rivaldo. Francezul, contestat de rivalii sai pentru gesturile nesportive din finalul acestui an, cind a primit doua cartonase rosii pentru comportament nesportiv, se afla la al doilea titlu de acest fel, dupa cel obtinut in 1998. Clubul secolului a fost desemnat Real Madrid, cistigator a opt Cupe ale Campionilor Europeni, in timp ce echipa nationala a anului 2000 este cea a Olandei. Lucas Radebe, fotbalist la Leeds United, a primit distinctia "Fair Play" pentru lupta dusa impotriva rasismului pe terenul de fotbal. HORIA HASNAS BOGDAN GHEORGHE Flash Echipa de fotbal Vinatorul Desa traieste din nunti, botezuri si parastase Desa este o comuna doljeana situata la 100 de kilometri sud de Craiova. Aici se afla o formatie de fotbal, numita Vinatorul, care activeaza in cea de-a cincea categorie a tarii (elita). Jucatorul Gabriel Dumitrescu, care este si viceprimarul comunei, a avut o idee ingenioasa in ceea ce priveste bugetul echipei oltene. Consiliul Local finanteaza in mai mare masura formatia Vinatorul, insa viceprimarul e prezent la fiecare nunta din sat si percepe o taxa de 500.000 de lei. Nici de la botez sau parastase, Dumitrescu nu se intoarce cu buzunarele goale. Jucatorii echipei doljene sint multumiti de actuala situatie financiara, salariile si primele fiind achitate la zi. Vinatorul Desa ocupa prima pozitie in clasament si vizeaza promovarea in Divizia D. Chiar daca distanta din comuna pina la stadion este de 700 de metri, jucatorii sint dusi la stadion cu autocarul. (M.M.) Argesenii au luat o caruta de bani FC Arges Dacia este, la ora actuala, una dintre echipele cele mai solide financiar din campionatul nostru. Conform unui articol publicat de saptaminalul "Jurnalul de Arges", in turul de campionat recent incheiat, fotbalistii "alb-violeti" care au fost titulari sau care au jucat in aproape toate meciurile au cistigat numai din prime de joc cite 8.000 de dolari. Cea mai mica prima a fost de doua milioane de lei, incasata pentru victoria din Cupa in fata Oltchimului, si cea mai mare - pentru victoria din Giulesti, in valoare de 1.000 de dolari. Conform aceluiasi ziar, la doar citeva zile dupa meciul pierdut cu 2-0 in fata Astrei, la Ploiesti, fotbalistii de la FC Arges au luat de la casieria clubului cite o prima destul de ciudata, in valoare de 1.500 de dolari. (G.M.) Pantani, inchisoare cu suspendare Ciclistul italian Marco Pantani a fost condamnat la trei luni de inchisoare cu suspendare pentru "frauda sportiva" (dopaj), a anuntat luni Gaetano Soleri, avocatul sau. Totodata, Pantani va fi obligat sa plateasca o amenda de 1,2 milioane de lire italiene si va fi suspendat sase luni din activitatea competitionala. Verdictul a fost dat de judecatorul Luisa Del Bianco, la finalul unui proces care a inceput in luna octombrie a acestui an, dar care a inclus infractiunile comise de Pantani in 1995 si 1999. Prima data, ciclistul poreclit "Piratul" a avut un accident in cursa Milano - Torino, in octombrie 1995, fiind internat in spital si operat, prilej cu care medicii au constatat prezenta in organismul sau a unei cantitati de susbstanta EPO peste limita admisa. In iunie 1999, ciclistul Pantani a fost depistat din nou pozitiv, tot cu Epo, interzicindu-i-se sa ia startul in ultima etapa a Turului Italiei, si a fost trimis in judecata. Ciclistul italian, cistigator al Turului Frantei si al Turului Italiei in 1998, nu a participat la nici o audiere la tribunal si a negat ca ar fi folosit vreodata aceasta substanta, anuntind ca va face apel. (B.G.) Kirch Kiraly, cel mai bun voleibalist din toate timpurile Federatia Internationala de Volei a tinut, aidoma celei de fotbal, sa-i premieze pe cei mai merituosi practicanti ai acestui sport in decursul anilor. Titlul de voleibalist al secolului i-a revenit americanului Kirch Kiraly, campion mondial si triplu campion olimpic in perioada1984-1996. Cea mai buna voleibalista a tuturor timpurilor a fost desemnata cubaneza Regla Torres, campioana olimpica in 1992, 1996 si 2000 si multipla campioana mondiala. Pentru performantele din perioada 1990-1998, Italia a fost desemnata echipa masculina a secolului. La feminin, acelasi trofeu a fost acordat Japoniei, pentru succesele din perioada 1960-1965. Cei mai buni antrenori ai veacului au fost alesi japonezul Matsudaira Yasukata (feminin) si cubanezul George Eugenio (masculin). (S.T.) Sabau: "Nu mi-e frica de strimbul ala de Rednic" Ioan Ovidiu Sabau, in prezent antrenor-jucator la divizionara C Universitatea Cluj, amina raspunsul in privinta revenirii sale la Rapid in calitate de fotbalist. Chestionat ieri in privinta reintoarcerii la echipa din Giulesti, Motu' a spus pe un ton glumet: "O sa vin direct antrenor principal! Credeti ca mi-e frica de strimbul ala de Rednic?". Sabau nadajduieste ca bunul sau prieten se va impune in fata feroviarilor, chiar daca nu a schimbat de prea multa vreme tricoul de jucator cu treningul de antrenor: "Ca jucator, era foarte agresiv. Cred ca le va transmite asa cum trebuie felul sau de-a fi in teren. E nevoie insa si de putina rabdare".(D.C.) Copiii capitanului Grant Derby-ul Diviziei Midwest a Conferintei Vestice din NBA, Utah Jazz-San Antonio Spurs, s-a jucat luni seara, la "Delta Center" din Salt Lake City. Disputa a fost transata de echipa texana, care a invins in deplasare cu 91-83, "Spurs" raminind insa pe pozitia secunda in clasamentul diviziei, dupa Utah, cu un procentaj de 65% (13 victorii si 7 infringeri). Din nou, veteranul Karl Malone a fost cel mai bun jucator de pe teren, insa fara sa straluceasca (19 puncte, 14 recuperari). De remarcat ca singura echipa care a reusit sa valorifice avantajul faptului ca a evoluat in fata propriilor spectatori a fost modesta LA Clippers, care a invins formatia Orlando Magic cu 92-80. Aflat la primul meci dupa o pauza de mai bine de-o luna (din cauza unei accidentari la glezna), jucatorul cu cele mai multe reusite a fost Grant Hill (19 puncte, 7 recuperari, 4 pase decisive). "E bine sa revii pe podeaua de joc. Si mai bine ar fi fost sa invingem. Dar, una peste alta, ma bucur ca sint din nou in echipa", a declarat Hill. Iata si celelalte rezultate: Philadelphia 76ers-Minnesota Timberwolves 91-96, Chicago Bulls-Phoenix Suns 80-86, Vancouver Grizzlies-Houston Rockets 75-82 si LA Clippers-Orlando Magic 92-80. (M.B.) 