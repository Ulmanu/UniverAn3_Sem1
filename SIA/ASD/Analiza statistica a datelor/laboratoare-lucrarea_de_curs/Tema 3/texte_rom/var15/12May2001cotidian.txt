 "Curea" de 1.100.000 lei Din care 100.000 prostituatei si un milion amenda dupa flagrantul de sex oral Politistii brasoveni au dat o raita joi seara la iesirea din Brasov spre Ghimbav, locul unde se aduna prostituatele. Doua fete au fost prinse in flagrant in timp ce faceau sex oral. Oana Alina Szemenyei, in virsta de 20 de ani, din Feldioara, a fost platita de Cristin Neamtu (28 de ani), din Brasov, cu 100.000 de lei pentru o partida "la curea", cum numesc prostituatele sexul oral. Cristin a fost amendat cu un milion de lei pentru ca a apelat la serviciile traseistei. Oana Alina Szemenyei a fost retinuta 24 de ore in arestul politiei. Ea a fost trimisa in judecata pentru prostitutie. Cea de-a doua prostituata care a cazut in mina politistilor este Nicoleta R., in virsta de 15 ani, din localitatea Rasuceni, judetul Giurgiu. CAMELIA CSIKI Curier medical Lentile pentru fiecare Nu orice fel de ochelari va protejeaza de soare! Pe masura ce lumina soarelui devine din ce in ce mai puternica, o data cu marirea zilei si micsorarea noptilor, cantitatea de lumina si de raze ultraviolete care ajunge la nivelul retinei este din ce in ce mai mare. Totodata, timpul tot mai indelungat pe care il petrecem in aer liber mareste expunerea la razele ultraviolete, mai ales in zilele cu mult soare. Din cauza efectului nociv pe care il pot avea ultravioletele asupra retinei, oftalmologii trag un semnal de alarma, atentionindu-i pe cei care vor sa profite din plin de escapadele la munte sau la mare ca, intr-o zi foarte insorita, radiatia ultravioleta este reflectata chiar si in zonele mai umbrite, in proportie de aproximativ 50 la suta. Cea mai periculoasa perioada pentru ochi este cea din intervalul orar 12.00 - 16.00. Pe strazile unde nu e umbra, pe munte, pe malul lacurilor sau al marii, pericolul expunerii neprotejate a ochilor la lumina puternica a soarelui este foarte mare. Protejarea ochilor trebuie facuta atit impotriva orbirii cauzate de lumina excesiva, dar si impotriva radiatiilor ultraviolete. Pentru a evita neplacerile oculare, cauzate de expunerea prelungita la soare, specialistii ne recomanda consultul periodic al unui oftalmolog care sa ne prescrie exact tipul de lentile care ne pot proteja cel mai bine "lumina ochilor" si sa nu purtam orice fel de ochelari de soare, cumparati "la intimplare". Scapati de varice prin scleroterapie O procedura extrem de eficienta pentru vindecarea varicelor se practica, de curind, la Spitalul "Colentina". In cazul in care aveti desene venoase pe gambe si coapse, puteti apela la scleroterapie (sclerozarea vaselor de singe). "Tratamentul este extrem de simplu: se fac injectii in respectivele leziuni, iar in circa zece zile vasele se sclerozeaza si dispar de pe piele", ne-a declarat dr. Mihaela Leventer, unul dintre specialistii care fac astfel de interventii. In cazul in care suferiti de insuficienta venoasa (vasul de singe este vizibil pe tot piciorul si este extrem de pronuntat), singura solutie este interventia chirurgicala, care poate fi facuta la orice sectie de Chirurgie Vasculara. Daca varicele sint in faza incipienta se recomanda un tratament medicamentos de sustinere, gimnastica, fizioterapie sau ciorapi elastici. GETA ROMAN Operati pe micul ecran Laparoscopia, chirurgia la televizor De cind medicii romani folosesc metoda laparoscopica, tot mai multi bolnavi vor sa fie operati cu ajutorul acestei tehnici. Dr. Stefan Jianu, medic chirurg din cadrul Spitalului de Urgenta Floreasca, ne-a oferit amanunte legate de tehnica laparoscopica, limitele acesteia, dar si cazurile in care se aplica. Pasul "cel mare" in modernizarea laparoscopiei a fost facut in 1986, cind o camera video, miniaturizata, a fost adaptata la un sistem optic si s-a putut astfel vizualiza interiorul cavitatii abdominale, marit de sase pina la zece ori. In Romania, prima operatie laparoscopica a fost facuta in 1993. "Operatia consta in efectuarea unor mici incizii cu diametrul de 0,5-1 cm, prin care se introduc tuburi, al caror numar variaza in functie de tipul de interventie", explica dr. Stefan Jianu. Printr-unul din aceste tuburi se umple periodic abdomenul cu dioxid de carbon si astfel se poate vedea interiorul cavitatii abdominale. Spre exemplu, in cazul colecistectomiei (operatia de scoatere a veziculei biliare, popular cunoscuta ca fiere) este nevoie de patru incizii - prin trei dintre ele se introduc instrumentele chirurgicale, iar prin cealalta - instrumentul optic. Cei care opereaza se uita pe un monitor, unde sint proiectate imaginile surprinse de camera video. "Operatia se efectueaza cu instrumente foarte fine, iar vezicula se scoate printr-una din aceste incizii. Chirurgia laparoscopica este mai avantajoasa decit cea clasica intrucit taieturile si durerile postoperatorii sint mult mai mici, iar recuperarea pacientului - mult mai scurta. Prin laparoscopie se pot face operatii de chist ovarian, sarcina extrauterina, operatii pe stomac, esofag sau intestin. "Se pot rezolva laparoscopic si unele boli hepatice, chisturi hidatice, inclusiv unele traume, rupturi de diafragma, de splina, scoaterea splinei, operatii pe rinichi, scoaterea glandelor suprarenale", mentioneaza dr. Jianu. Trebuie subliniat insa ca aceasta metoda nu poate inlocui total chirurgia clasica. Laparoscopia are insa si anumite limite: aerul care este introdus in cavitatea abdominala poate dauna unor persoane care sufera de inima. De asemenea, nu este recomandabila persoanelor care au suferit o operatie de hidrocefalie, celor care au probleme cu plaminii sau care au leziuni foarte mari, la care instrumentele fine "nu fac fata". TATIANA DABIJA Cum puteti beneficia de o proteza compensata Va prezentam in continuare pasii pe care trebuie sa ii urmati pentru a intra in posesia unui aparat protetic (proteza). O parte din costul protezei, si anume pretul de referinta, este suportat de Casa de Asigurari de Sanatate. Diferenta dintre pretul de referinta si cel al furnizorului protezei este suportata de beneficiar. De exemplu, in cazul unei proteze de cristalin, Casa plateste un milion de lei, iar costul unui cristalin, la furnizor, variaza intre 1.300.000 de lei si 5 milioane. 1. Cereti medicului specialist in grija caruia sinteti sa va dea o recomandare (in doua exemplare), din care sa rezulte de ce tip de proteza aveti nevoie. Medicul specialist trebuie sa fie acreditat de catre Casa de Asigurari de Sanatate. 2. Cu recomandarea de la medicul specialist, o copie dupa buletinul de identitate, talonul de pensie, in original (pentru pensionari) sau adeverinta din care sa rezulte ca sinteti la zi cu plata la fondul asigurarilor de sanatate, va prezentati la Casa de asigurari de care apartineti. De aici veti obtine o decizie din care rezulta ce tip de proteza aveti nevoie (la sediul Casei aveti la dispozitie o lista cu furnizorii si preturile protezelor). 3. Cu decizia de la Casa va prezentati la furnizorii de astfel de produse. GETA ROMAN Sarea dauneaza grav bebelusilor Sarea este foarte daunatoare bebelusilor, in special celor care nu au implinit inca patru luni, spun specialisti de la Universitatea Carolina de Nord. Aceasta pentru ca rinichii sugarilor nu sint suficient de maturizati si nu pot transfera atita sare in urina. Asadar, prea multa sare in dieta provoaca bebelusilor deshidratare care, in cazuri extreme, afecteaza organele interne ale acestora. Desigur, spun specialistii, bebelusii au nevoie de o anumita cantitate de sare in dieta, dar aceasta poate proveni din laptele de la sinul mamei sau din laptele special pentru sugari. Dupa ce micutii implinesc patru luni, ei iau sarea necesara din hrana nepreparata, cum ar fi fructele, legumele, zarzavaturile si orezul.(T.D.) Leucemia si-a gasit doctoria U.S. Food and Drug Administration (FDA) a aprobat de curind utilizarea unui nou medicament impotriva leucemiei, a anuntat zilele trecute Tommy G. Thompson, secretar de stat cu problemele de sanatate al administratiei americane. Conform FDA, medicamentul, denumit Gleevec, ar trebui sa fie pus la dispozitia bolnavilor de leucemie, la sfirsitul acestei luni, in S.U.A.. Potrivit cercetarilor preliminarii, medicamentul omoara doar celulele canceroase, fara sa afecteze celulele normale. Istetimea femeilor vine mergind "Miscarea este cea mai scurta cale catre fintina tineretii", este de parere dr. Roger Landry, specialist in medicina preventiva, prezent la reuniunea anuala a neurologilor americani. El a prezentat un studiu conform caruia capacitatea femeilor, cu virste peste 60 de ani, de a rezolva testele de inteligenta, se mentin ridicate in cazul celor care merg zilnic pe jos. Cu cit distanta parcursa saptaminal este mai mare, cu atit inteligenta femeilor se mentine o data cu inaintarea in virsta, a explicat dr. Landry. Proteina antireumatica Desi este o proteina secretata in stomac care are rol in special in reglarea tranzitului intestinal si al secretiei gastrice, VIP (vasoactive intestinal peptide) este, se pare, un leac bun si pentru reumatism. O echipa condusa de dr. MarioDelgado, de la Universitatea Complutense, din Madrid, a descoperit recent ca injectarea acestei substante in interiorul articulatiilor afectate de reumatism amina distrugerea cartilajelor articulare, a inflamatiei si a eroziunii acestora. Dr. Gary S. Firestein, specialist in reumatologie, la Universitatea din San Diego, California, este de parere ca testele efectuate deocamdata de specialistii spanioli doar pe soarecii de laborator sint foarte incurajatoare. Vladimir Nica a cistigat batalia pentru Coca-Cola Manechinul Vladimir Nica a cistigat. El a fost singurul strain din concursul "Coca-Cola Light-Men" si a suflat celor 11 austrieci premiul cel mare in valoare de 7.000 de dolari. De-acum, timp de un an, Vladimir (model al Agentiei MRA, condusa de Liviu Ionescu) va fi imaginea Coca-Cola in Austria. Probele din concurs s-au tinut intr-unul dintre studiourile ORF 1, postul tv public vienez. La prima proba, spalatul ferestrei, Vladimir a obtinut un punctaj mediu. A urmat proba a doua, la care concurentii trebuiau sa raspunda la trei intrebari: "De ce crezi ca ai putea reprezenta Coca-Cola?". Vlad a raspuns simplu: "Eu sint omul Coca-Cola 2001 pentru ca viata poate avea un gust mai bun cu mine"; "Care sint calitatile cu care impresionezi o fata?", a fost cea de-a doua intrebare. "O calitate non verbala. Felul in care arati poate spune multe despre viata ta, dar in acelasi timp nu trebuie uitate calitatile creierului", a spus el. "Ce adresezi publicului?", a fost ultima intrebare. "Daca vrei ca viata ta sa aiba un gust bun trebuie sa ai grija de corpul tau", a raspuns el hotarit. La aceasta proba (culmea, si el s-a mirat) a luat punctaj maxim. La cea de-a treia proba, rodeo, Vladimir a fost singurul pregatit. A aparut cu palarie de cowboy, cu ochelari de soare si blugi. A reusit sa stea pe calul naravas cu cinci secunde mai mult decit ceilalti. Iar cu cea de-a patra proba i-a dat gata pe toti. "Cum impresionezi o secretara careia ii aduci un bax de Coca-Cola?" Vladimir s-a pregatit din culise. I-a rupt secretarei minecile de la bluza, s-a stropit cu apa, sa fie ud si obosit, si cind a aparut pe scena alaturi de secretara, a desfacut o sticla de Coca-Cola. Bautura care i-a dat energie. Si-a revenit dintr-o data si si-a rupt tricoul de pe el. Mesajul era: "Iata ce poate face o sticla de Cola..." Beat de fericire la aflarea rezultatului, Vladimir a cazut in genunchi si de patru ori a spus, cu lacrimi in ochi, ca e roman. Vladimir ii multumeste lui Catalin Botezatu pentru ideile date si modelului Adina Cotruta, stabilita la Viena, pentru sustinerea morala. MONICA STAN OTV a incercat sa "intimideze" CNA Conflictul dintre "prima televiziune particulara independenta", OTV, si Consiliul National al Audiovizualului a cunoscut ieri o noua evolutie. Intruniti intr-o sedinta speciala in contextul iesirii OTV pe sticla si a "calcarii strimb" a unor societati de cablu, membrii CNA s-au vazut nevoiti sa-si intrerupa discutiile in doua rinduri. Cauza a constituit-o atitudinea ostentativa, de "intimidare", a unei echipe de reporteri si cameramani OTV. Potrivit unor surse din consiliu, Dan Diaconescu a incercat sa convinga CNA-ul sa-i permita iesirea in eter, bazindu-se pe articolul potrivit caruia, o televiziune in formare are dreptul la 14 zile de proba, fara a avea licenta de emisie. Adevarat, numai ca aceste 14 zile se refera la probele tehnice si nu la transmisia programelor propriu-zise. (Radu Meirosu) COMUNICAT CNA Consiliul National al Audiovizualului a constatat ca in zilele de 9 si 10 mai 2001, unele societati de cablu din Bucuresti au difuzat un program de televiziune cu sigla "OTV". Precizam ca sigla "OTV" nu apartine nici unui post de televiziune autorizat in Romania. Postul "OTV", lansat de dl. Dan Diaconescu, a emis, prin urmare, fara a avea licenta de emisie si nici decizie de autorizare. Exista o solicitare de licenta inregistrata la C.N.A. pe numele Societatii "Oglinda TV", apartinind domnului Dan Diaconescu, care nu a fost supusa aprobarii aprobarii Consiliului, intrucit societatea nu a obtinut avizele tehnice prealabile de la Ministerul Comunicatiilor si Tehnologiei Informatiei. Pe de alta parte, inspectorii C.N.A. au constatat ca societatile de cablu care au preluat programul amintit au facut-o in baza unei licente de emisie apartinind S.C. First Media Advertising S.R.L. din Bucuresti, care a obtinut licenta de emisie pentru postul "Omega TV". Insa, nici aceasta societate nu detine decizie de autorizare pentru intrarea in emisie. In aceste conditii, C.N.A. cere societatilor de cablu care transmit programe neautorizate sa intre deindata in legalitate. Consiliul National al Audiovizualului reaminteste, si cu acest prilej, ca emiterea sau retransmiterea de programe fara autorizatie sau fara licenta de emisie constituie infractiune si se sanctioneaza conform legii. In acest sens, C.N.A. a sesizat institutiile abilitate in cercetarea si solutionarea unor asemenea situatii. BIROUL DE PRESA AL CONSILIULUI NATIONAL AL AUDIOVIZUALULUI Telegrafice Inapoi la uniforma Incepind din aceasta toamna, elevii claselor I-VIII de la Scoala Generala nr. 17 din Sibiu vor veni la ore imbracati in uniforme. Desi acest lucru este considerat o reintoarcere la vremurile de trista amintire, profesorii si parintii elevilor tin cu tot dinadinsul sa introduca tinuta obligatorie. Cadrele didactice afirma ca familiile care isi trimit copiii la Scoala 17 se pling de faptul ca nu au bani pentru a-si hrani odraslele, daramite sa le imbrace in fiecare zi cu alte tinute. Uniforma va fi creata, la preturi modice, de catre elevii Grupului Scolar de Industrie Usoara din Cisnadie. (M.S.) Fugit in Spania cu banii loteriei Un fost angajat al Loteriei Nationale, filiala Alba, este dat in urmarire generala prin Interpol, dupa ce politistii i-au intocmit dosar penal pentru gestiune frauduloasa. Adrian Ovidiu Vuscan, in virsta de 42 de ani, este din Sebes si, pina nu de mult, a avut calitatea de functionar al Loteriei Nationale, trebuind sa distribuie lozuri prin reteaua de mandatari. In urma verificarilor s-a stabilit ca in perioada octombrie 1998-martie 1999, Vuscan a distribuit lozurile pe care le avea in gestiune fara a returna valoarea acestora. Apoi si-a luat concediu si a fugit in Spania. In prezent, infractorul este cautat de politi-stii din Spania. (L.D.) Spinzurat din joaca Familia Oancea, din satul Strejnic, comuna Tirgusoru Vechi - Prahova, a fost lovita joi dupa-amiaza de o adevarata tragedie. Mezinul familiei, Ionut Cosmin, in virsta de cinci ani, a avut parte de o moarte crunta, in timp ce se juca singur in gradina casei. Baietelul, intr-un moment de neatentie a tatalui sau, care pregatea masa de prinz in bucatarie, s-a dus in gradina sa se joace. Aici, Cosmin a fost atras de o sfoara agatata de unul dintre pomii din curte si, din joaca, s-a spinzurat. Acolo a fost gasit de tatal sau. Mama lui Cosmin a aflat abia seara, cind s-a intors de la serviciu, despre accident. (V.S.) Spargatori de farmacii Doi pustani din Focsani au fost retinuti ieri noapte de o patrula a politiei, dupa ce in numai citeva nopti au dat 15 spargeri in oras. Florin Acatrinei, 19 ani, si Valentin Nastase, 17 ani, sint acuzatica au furat din 15 magazine si farmacii, precum si dintr-un autoturism bunuri in valoare de peste 40 de milioane de lei. Baietii actionau numai noaptea, in locuri intunecate, prin fortarea usilor sau a geamurilor. Conform informatiilor furnizate de politie, hotii furau bani, mincare si bautura. Din farmacii au furat bomboane pentru git si manusi chirurgicale. (S.V.) Presedintele Bancii "Stabilitatea", arestat Sute de galateni au ramas pe drumuri dupa ce si-au depus toate economiile la Cooperativa de Credit "Stabilitatea". Presedintele acestei banci, Tanase Balan, a disparut cu citeva luni in urma, fiind dat in urmarire generala. El a fost retinut, pe baza de ordonanta, iar pe numele lui a fost emis un mandat de arestare de catre Parchetul de pe linga Tribunalul Galati. Tanase este acuzat ca a acordat credite cu dobinzi preferentiale si ca nu a inregistrat in contabilitate anumite mijloace fixe. In sarcina sa se retine un prejudiciu de circa doua miliarde de lei. (A.C.D.) Echilibrist recidivist Daniel Caluianu, din Iasi, cel care s-a urcat anul trecut pe Hotelul Unirea si a amenintat ca se arunca dupa ce fusese acuzat de furtul unui sac cu cartofi, a repetat gestul joi seara. In jurul orei 19.00, dispeceratul Corpului de Pompieri "Grigore Sturdza" a primit un telefon prin care se semnala faptul ca un individ s-a urcat pe antena din curtea Directiei Agricole, inalta de 70 de metri, in plin centrul municipiului Iasi. Caluianu era deja cu picioarele pe balustrada din jurul platformei care se afla in virful antenei. In foarte scurt timp, la postamentul antenei a sosit prietena sa, Maricica Cintea (16 ani). Pompierii nu au putut interveni deoarece scara avea doar 35 de metri, iar antena, in jur de 70 de metri. Momentul de maxima tensiune a fost cind Caluianu a trecut peste balustrade, aplecindu-se in fata. Cei prezenti au crezut ca omul va sari, dar acesta s-a retras pe platforma un minut mai tirziu. Dupa citeva exercitii de echilibristica pe balustrada platformei, el a inceput sa tipe, cerind sa vada un preot si pe mama sa. Circul a luat sfirsit in jurul orei 21.30, cind individul a fost convins sa coboare pentru citeva clipe, insa a fost inhatat si preluat de politistii si gardienii aflati la fata locului. CATALIN DUMITRESCU "Ziua adolescentilor" in Parcul Tineretului Comunicat de presa Ministerul Tineretului si Sportului, Primaria Sectorului 4 si Clubul UNESCO-Adolescentii organizeaza Ziua Adolescentilor, duminica, 13 mai 2001, in Parcul Tineretului din Bucuresti, printr-un eveniment regizat de Alexandru Tocilescu si produs de George Mihaita. Dupa cum probabil stiti, prin Legea 197 din 1997, in a doua duminica din luna mai a fiecarui an este Ziua Adolescentilor. Aceasta zi finalizeaza evenimente petrecute in saptamina 7-13 mai 2001. In ziua de 13 mai, in locatiile Parcului Tineretului se va desfasura un eveniment-maraton, intre orele 11.00 si 20.00. Vor evolua cele mai populare trupe muzicale ale adolescentilor romani - Body&Soul, Indigo, Amici, Bambi, Bosquito, Simplu, Amadeus. In locatiile evenimentului vor fi prezentati laureatii festivalului de teatru "Jos palaria", cistigatorii concursului "Poezia de dragoste a adolescentilor". Ion Caramitru, Valeria Seciu, Ovidiu Iuliu Moldovan recita din poezia de dragoste a adolescentilor. Demonstratii ale campionilor la baschet din Bucuresti, rolle&skating, dans sportiv, karting, alaturi de trupe si vedete din liceele bucurestene cu profil artistic (Liceul de Coregrafie "Floria Capsali", Liceul de Arte Plastice "Nicolae Tonitza", Liceul de Muzica "Dinu Lipatti"). Pe scena mare, trupe rock, dance&folk din liceele din Bucuresti si din tara vor concerta pe parcursul intregii zile. Ovidiu Lipan Tandarica va saluta adolescentii printr-un recital pregatit special pentru Ziua Adolescentilor. Asadar: DUMINICA, 13 MAI, VENITI IN PARCUL TINERETULUI si nu o sa va para rau! George Mihaita e cu voi! In patima fotografiei Nadar este unul dintre parintii fotografiei. La sfirsitul secolului al XIX-lea, in vremea primelor incercari cu depuneri de argint pe placi, el vede deja in aceasta tehnica noua de captare a imaginii posibilitati de exploatare artistica. Prieten cu toata floarea literaturii si artelor plastice din epoca, ne va lasa portrete impresionante: Charles Baudelaire (1855), Camille Corot, pictor (1855), Honor? Daumier (1855), Jules Michelet, istoric (1856), Rossini, compozitor (1856), Alexandre Dumas (1855), Jean-Francois Millet, pictor (1857), Eug?ne Delacroix, pictor (1858), Sarah Bernhardt, actrita (intre 1860-1865), Giuseppe Verdi (1866), Ivan Turgheniev (1877) si multi, multi altii. Temperament curios si temerar, va face primele fotografii de la mare inaltime, dintr-un balon, si primele fotografii la lumina artificiala pentru care va cobori in bezna catacombelor Parisului. Cartea sa de memorii, "Cind eram fotograf", ni-l prezinta si ca pe un iscusit scriitor, observator de moravuri si umorist. Mihai Oroveanu, talentatul fotograf care semneaza prefata, ne indica un adevarat tezaur de imagini care ne privesc in arhiva Nadar: "Regretatul Philippe Neagu (fost sef al departamentului de fotografie din Muzeul d'Orsay) imi marturisea surpriza de a fi descoperit in enorma arhiva de circa 400.000 de clisee a atelierului lui Nadar (tata si fiu) o multime de romani. Erau acolo personalitati politice si culturale, o intreaga istorie necercetata si putin publicata. Prietenii romani ai lui Proust, ai impresionistilor sau ai lui Apollinaire. Iata o tema de cercetare care astazi ne este la indemina..." E de sperat ca un pasionat de fotografie se va ingriji de soarta lor. Volumul "Cind eram fotograf" poate fi comandat la Editura Compania, beneficiind de o reducere de 10a: str. Prof. Ion Bogdan nr. 16, sector 1, 71149 Bucuresti, Tel.: 211.59.64, Fax: 211.59.48, e-mail: compania@fx.ro. Va prezentam in continuare episodul in care Nadar reuseste, dupa multe peripetii, sa faca prima fotografie de la 80 m inaltime! Neputind iesi din seria neagra, cind ajungeam, satul de lupta, sa-mi propun o noua incercare pentru data viitoare, la fiecare din aceste incercari nu uitam, cum s-ar crede, sa-mi adresez cite-un frumusel "Las-o balta!", daruindu-mi cel putin placerea unei ascensiuni de voie drept mingiiere si despagubire. Ca si cofetarul care, neavind clienti, isi maninca singur marfa. Dar incapatinindu-ma inca o data din rasputeri, mi-am prelungit lupta zadarnica mult peste incercarile precedente. Ziua era pe sfirsite cind am coborit in apropiere de Paris, intr-o vilcea nestiuta, la vremea aceea aproape pustie si plina de farmec, numita Petit-Bic?tre. Nu era un pic de vint. Aterizaseram lin de tot pe linga un mar. Godard al meu - cel cu manevrele - se pregatea sa goleasca si sa impatureasca balonul: - Stai! Ma strafulgerase o idee: de ce n-as incerca marea cu degetul chiar miine dimineata, de vreme ce n-am nimic de pierdut? Cheltuielile, oricum, s-au facut, gazul e platit si nu e nici un pericol ca el sa se piarda din pricina dilatarii in noaptea asta, fiindca frigul incepe deja sa piste. O sa las, asadar, balonul asa cum e, bine legat si bine pazit de marul asta cumsecade. O sa-mi umplu nacela cu pietre de moara si-o sa-mi trimit asistentul la Paris, sa-mi aduca produse noi. O noapte trece repede, chiar la Petit-Bic?tre, iar miine dimineata, cine stie... In zori sint in picioare. Vremea e mohorita, cade o burnita cenusie, de gheata. E limpede ca timpul nu e de partea mea. Dar se intimpla ceva si mai si: nu-mi mai vad balonul! Ba da, uite-l! Dar in ce hal... Acel balon, semet si tantos aseara pe codita lui de ciuperca uriasa, balonul caruia ii spuseseram noapte buna cu citeva ceasuri in urma, iata-l acum pravalit, pleostit, botit tot. Frigul noptii i-a condesat gazul, iar - asta ne mai lipsea!- plasa si sforile sint ingreunate de ploaia fina si inoportuna. Ghinionul isi ascute coltii. Putea-voi oare sa ma mai inalt vreodata in vazduh? Golim nacela de pietre. In timp ce o tinem asa, despovarata, scot si laboratorul care fusese instalat atit de grijuliu, cortul, totul, chiar si faimoasa mea ghilotina orizontala (cu brevet!), pe care o va inlocui propria-mi mina: nu voi lua cu mine decit camera obscura si oglinda pregatita sub sasiu. Ma instalez in cos: abia de face o jumatate de rotatie in jurul axei lui, fara a se ridica de la sol, parca descurajat si evitind sa faca un efort prea mare! In acest zvicnet infim se simte totusi o firava tendinta ascensionala si mi-e limpede ca o mica usurare a sarcinii ar fi de-ajuns ca sa urc. Caci povara asta de ordinul chintalelor e, in fond, la fel de delicata si de sensibila ca fulgul de citeva centigrame din balanta farmacistului. Nu am de ales: voi reduce greutatea renuntind la nacela si ma voi agata de-a dreptul de cerc. Mai mult, desi se face frig, imi lepad mai intii paltonul, pe care-l arunc pe jos, apoi jiletca, apoi ghetele, apoi... - dar parca pot sa spun toate astea, si cum s-o fac? -, o data usurat de tot ce aveam pe mine (sint doamne prin preajma?), ma eliberez de orice m-ar fi putut ingreuna si, in sfirsit, reusesc sa ma ridic la vreo 80 de metri... La fel de iute, deschid si inchid obiectivul. Strig, nerabdator: - Coboriti! Sint tras la pamint. Ma reped in han si, tremurind de emotie, imi developez imaginea... Ce noroc! Se vede ceva! Insist si fortez nota: imaginea iese la iveala incet-incet... nehotarita, palida..., dar conturata, certa... Ies triumfator din laboratorul meu improvizat. Nu e decit un pozitiv pe sticla, foarte pal in aerul asta piclos, foarte patat dupa atitea peripetii, dar ce conteaza! Nu poate fi negat, caci iata aici, sub mine, cele trei case din tinut: ferma, hanul si jandarmeria, asa cum ii sta bine oricarui Petit-Bic?tre care se respecta. Pe drum se desluseste limpede o negustoreasa de covoare al carei carutas s-a oprit brusc in fata balonului, iar pe tiglele acoperisului se vad cei doi porumbei care tocmai se aciuasera acolo. Deci avusesem dreptate! Dar cum, de ce abia in aceasta ultima incercare disperata am reusit sa obtin ceea ce pina atunci mi se refuzase fara drept de apel? M-am luminat dintr-o data si am gasit, in sfirsit, explicatia, pe care cititorul avizat, mai intelept decit mine, o va fi ghicit deja. In sfirsit, un manual romanesc de tehnica fotografica In fine, mult asteptata si insuficient semnalata, exista pe piata de carte romaneasca o lucrare "Tehnica fotografica", a inginerului Dumitru Mociornita, aparuta sub patronajul Agentiei de informatii CAMI. Cartea e atacabila atit din punct de vedere grafic - copertele sint moarte, nepermis in cazul unei astfel de lucrari -, dar si lingvistic, prin lipsa diacriticelor romanesti. Defecte de forma care cad insa in plan secund. In primul rind, "Tehnica fotografica" este primul manual cu adevarat comprehensiv aparut in ultimii 30-40 de ani in Romania. Fapt absolut meritoriu ca a putut sa apara o lucrare de 500 de pagini, cuprinzind 100 de formule utile, 420 de schite explicative, 200 de exercitii si probleme. Rigoarea stiintifica a titlului cartii si continutului ei este echilibrata de capitolele dedicate esteticii, elementelor de limbaj vizual, domeniilor conexe, cum ar fi prelucrarea imaginilor pe calculator. Chiar daca nu este o lucrare perfecta, "Tehnica fotografica" este totusi un eveniment editorial, macar si pentru ca nu avem deocamdata altceva mai bun. Contributii recente in acest domeniu lipsesc cu desavirsire. (R.M.) Inscris in Partidul National Roman inca din 1917 si dupa ce i-a cunoscut pe Maniu, Antonescu, Dej, Ceausescu si Iliescu, Emil Wagner, politician la 105 ani Emil Wagner, din Bucuresti, are 105 ani. "Opapa", cum il numesc cei apropiati, este membru PNTCD si poate singurul om de pe glob care, la aceasta virsta, se manifesta inca activ in politica. A strabatut secolul XX de la un capat la altul, iar evenimentele si personajele epocii i-au marcat viata ca niste stegulete colorate infipte pe o harta de stat major. Imparatul Franz Josef l-a decorat, Iuliu Maniu i-a fost mentor si coleg de armata, pe Corneliu Coposu l-a cooptat in partid, cu regele Carol al II-lea si cu printul Nicolae a jucat fotbal, Ion Antonescu l-a trimis pe front, KGB l-a deportat in Siberia, Adenauer l-a facut soferul sau, in inchisoarea de la Sighet a fost pazit de finul sau, jandarm, Dej l-a eliberat si a vrut sa-l faca ministru, i-a cunoscut pe Ceausescu si pe Iliescu, la Revolutie a intrat cu Caramitru in Televiziune, iar astazi incearca sa-i impace pe taranisti. Adus in Romania de Bratianu Pe Strada Povernei, din Bucuresti, intr-un apartament modest si curat, traieste Emil Wagner, un batrinel vioi, cu un zimbet inconfundabil si o vorba ca o dulceata de nuci verzi, care mai pastreaza inca savoarea unei epoci devenite de mult istorie. Ca sa-l intilnesti, trebuie sa te anunti din vreme fiindca, altfel, risti sa nu-l gasesti acasa, fiind plecat cu bicicleta la sosea, sau prins cu "treburile la partid", cu piata sau alte "chestiuni gospodaresti" importante. Pina acum doi-trei ani facea ascensiuni montane, inota sau alerga, zilnic, citiva kilometri. S-a nascut in Bucovina, la 26 octombrie 1896, in localitatea Hatna. Este primul inginer ceramist din Romania care a proiectat fabricile de tigla si teracota. A fost adus in tara de primul-ministru Bratianu si a ramas in Romania. Svab de origine, Emil Wagner a devenit membru al Partidului National Roman din Transilvania in 1917. Privindu-l, nu-ti vine sa crezi ca pe fata lui s-au asternut, fara sa-i vestejeasca prospetimea, una peste alta, 38.325 de zile. O discutie cu el nu are niciodata sfirsit. Povesteste, se amuza, se zburleste, devine grav, iarasi povesteste, si, cind crezi ca a obosit, se repede din nou la tine si te bombardeaza cu informatii si amintiri naucitoare. Vorbeste despre personalitati ale istoriei secolului trecut, dar si despre cei prezenti, ca si cum ar vorbi despre niste prieteni cu care, la sfirsit de saptamina, cind scapa de cicaleala nevestelor, se aduna la un sprit, la o tabla, spun bancuri, injura autoritatile, tes intrigi in secret sau striga lozinci in gura mare. Decorat de Franz Josef Cind avea 22 de ani, in primavara lui 1918, Emil Wagner se afla pe frontul italian, in Regimentul 41 Infanterie al armatei austro-ungare. In lupte, unitatea a pierdut steagul. "Eu am fost trimis cercetas, pe bicicleta. Si cind am plecat, cel mai frica mi-a fost de sobolani, care ma atacau la picioare, pe cimp. De frica, in loc sa ma intorc, m-am dus tot inainte, pina intr-un sat italian, linga Piavre. Acolo era un neamt care, vazindu-ma in uniforma austriaca, m-a ascuns la el. Seara, vad steagul nostru in curtea vecina, unde erau cartiruiti italienii. Noaptea am sarit peste gard, am luat steagul si m-am intors la unitate. Dupa doua saptamini, am fost chemat de Franz Josef, care m-a decorat personal si m-a facut locotenent. Si aveam, de acum, acelasi grad cu Maniu. Si asa ne-am fotografiat amindoi", povesteste domnul Wagner, aratindu-ne istorica fotografie. In decembrie 1918 a participat, ca trimis oficial al Partidului National Roman, la Adunarea de la Alba Iulia, apoi, impreuna cu Flondor, Boca, Grigoras, Rosculet si Pan Halipa, a luptat pentru alipirea Bucovinei si Basarabiei la Romania Mare. In 1933, l-a cooptat in partid pe Corneliu Coposu, caruia i-a devenit sfetnic pina in ultimele clipe ale vietii. I-a cunoscut, de asemenea, pe Vaida Voievod, Goldis, Popovici, Hatieganu, Boila, Ratiu si pe toti ceilalti politicieni ai vremii. La o miuta, cu Carol al II-lea Capitanului Corneliu Zelea Codreanu Wagner i-a placat un perete cu teracota si a fost de fata cind acesta i-a temperat pe legionarii din Tg.-Neamt, care voiau sa dea foc morii unui evreu. "Fratilor, daca dam foc la moara, unde o sa mai macinati? Nu, nu-i dam foc. Noi ii luam moara!", a spus Capitanul. Printre clientii lui Wagner s-a aflat si regele Carol al II-lea, caruia i-a executat citeva lucrari la palat. Intr-una dintre zile, "cind regele Mihai era foarte mic", Wagner a facut o miuta in curtea Palatului Cotroceni cu Carol al II-lea si cu printul Nicolae. Maresalul Antonescu i-a fost si el client. Wagner a lucrat la constructia casei de pe strada Calarasi, din Bucuresti, si i le-a reparat pe cele de la Predeal si Corbeanca. O cunostea foarte bine pe sotia acestuia, Maria, care ii spunea pe nume. In timpul razboiului, Antonescu l-a trimis insa in linia intii, la Sarata, impreuna cu Puiu Stavrescu, un colonel care fusese degradat. Dupa batalie, a ajuns pe Nistru, la Tiraspol, unde doua rusoaice au tinut pe loc, o saptamina, o intreaga armata. "Am trecut inot sa le prindem prin incercuire. Si cind le-am prins, generalul Avramescu a zis: "Nu le facem nimic. Daca as fi Napoleon, v-as face si pe dumneata, si pe dumneata generali", si le-a dat drumul", isi aminteste bravul ostean. Intr-un sat, Wagner si alti soldati romani au fost prinsi de rusi si insirati pentru a fi impuscati. Cu putin inainte de a-i veni rindul, un maior rus a dat ordin sa nu mai fie executati. Asa a scapat de moarte. Viata insa avea sa-i ofere, din plin, si alte "surprize" nebanuite. Ceausescu - bagabond, Leana vinzatoare de seminte Pe Nicolae Ceausescu l-a cunoscut in casa lui Aurbach, patronul unei fabrici de medicamente din Bucurestii Noi. "Era bagabond pe atunci. Leana era servitoare in casa evreului, iar el venea la ea. Eu aveam lucrare acolo, si Leana ma ruga sa nu-i spun boierului ca traia cu Nicu acolo, ca o dadea afara. Ce ma interesa pe mine? De-aia zicea ea ca e chimista, pentru ca era servitoare la fabrica de medicamente. Cind nu avea serviciu, vindea seminte in Obor. Cu Ceausescu m-am mai intilnit cind a iesit de la inchisoare, unde il servea pe Gheorghiu Dej. Fusese inchis ca daduse cu ranga in cap la un preceptor. Cind a iesit, era presedintele cizmarilor la Azilul de Noapte, linga Opereta, iar eu eram presedintele sindicalistilor din industria constructiilor. L-am mai intilnit si dupa aceea, in anul in care a fugit Pacepa, in vila de la Neptun, unde fusesem chemat sa-i montez o plita. Atunci i-am spus: "Nicule, nu o baga pe Leana in politica, fiindca toti oamenii mari au murit din cauza nevestelor. Eram doar noi doi in bucatarie"", povesteste Emil Wagner. Soferul cancelarului Adenauer In 1949 a fost ridicat de KGB, aruncat intr-un vagon de vite si, impreuna cu alti romani sustinatori ai unirii Bucovinei cu Romania, a fost deportat in Siberia. Dupa trei luni de mers cu trenul a ajuns la Barhata, ultima statie de cale ferata sovietica in nordul inghetat. Aici a fost inchis in lagar si pus sa lucreze la exploatarea padurilor. Intr-o noapte, a evadat din lagar, pe niste schiuri pe care le facuse singur, in mare taina. Pentru ca nu avea busola, a mers doua zile si doua nopti pina a ajuns la linia ferata transsiberiana, rezistind cursei ca un adevarat campion european de schi fond ce era. Cu un tren de marfa a ajuns in China, unde a stat arestat o saptamina, pina cind o agentie comerciala germana l-a luat si l-a dus in Germania. Aici l-au ajutat rudele sa se angajeze. Asa a devenit soferul cancelarului Adenauer, cu care era var de-al doilea, dupa bunicile lor. "In 1952, m-a mincat in fund si m-am intors in tara. Mi-era dor de familie. Dar n-am stat liber nici o zi. Cind am ajuns in Bucuresti, am fost ridicat de rusi si dus in sediul din strada Roma. Stiau totul despre mine. M-a scapat de intoarcerea in Siberia un maior, Manuschin, fiul unei familii de medici anticomunisti din Moscova, care mi-a dat o dovada cu... nu sint eu! Dupa multi ani, m-am intilnit cu el pe bulevard. Lucra la Ambasada Sovietica din Bucuresti. Am scapat de KGB, dar m-a ridicat imediat Securitatea romana, din curtea lui Ion Mihalache. M-a vazut Panescu, a strigat la mine si, cind am intrat, hop si Securitatea. Asa am ajuns la Gherla, apoi la Aiud si, in final, la Sighet." Legitimatie de la Dej Aici, intr-o seara, aud ca striga cineva: "Domn plutoner Raft, domn plutoner Raft!" Zic: "Ma, nu o fi asta ruda cu mine?" Il chem la vizeta si asa aflu ca este fiul lui Johan Raft, din Medias, adica baiatul pe care il botezasem cu ani in urma, finul meu! L-am rugat sa o sune pe sotia mea si sa-i spuna sa se duca la Gheorghiu Dej, sa-l informeze ca eu sint arestat la Sighet. A treia zi, a venit Dej si m-a scos din inchisoare, mi-a dat o legitimatie ca sa nu se lege nimeni de mine, ba chiar a vrut sa ma faca ministrul constructiilor, dar am refuzat. Eram prieten cu el, de pe vremea cind era electrician la Regionala 2 Galati, iar eu faceam acoperisurile garilor de pe ruta Bucuresti-Galati. Fetele lui au stat in timpul scolii intr-un apartament al meu, pe care Dej mi l-a platit cind a devenit secretar", spune Wagner. Sef al tineretului taranist la senectute La Revolutie, inepuizabilul Emil Wagner a intrat cu Caramitru si cu altii in Televiziune. "A batut cineva la usa din dos. Lup a deschis si, cind colo, cine intra? Iliescu impreuna cu doi-trei insi. Imediat a inceput sa intocmeasca lista. Cind a auzit ca noi sintem taranisti n-a vrut sa ne treaca pe lista", isi aminteste acele momente Emil Wagner. De atunci a ramas pe baricada, ajungind, cu cei 84 de ani de activitate politica si 105 ani de viata, sa-l intreaca pe varul sau de-al doilea, Adenauer, considerat cel mai in virsta politician activ din istoria omenirii. O perioada de timp a raspuns de organizatia de tineret a PNTCD, Sectorul 1 Bucuresti, apoi a fost ales senator pe viata al partidului. Cit a fost Constantinescu presedinte a mers la el cu jalbele taranilor, iar acum se duce la "Ionel" Iliescu, pe care il stie de pe vremea cind invata cu baietii lui la "Spiru Haret". Astazi, Emil Wagner este chemat sa domoleasca spiritele in partid, sa faca pace intre gruparile rivale. La inceput de mileniu, omul care a invins cel mai agitat veac din istorie este optimist, chiar daca necazurile tranzitiei, opacitatea politicienilor si coruptia autoritatilor ii produc o profunda amaraciune. El consemneaza zilnic activitatea partidelor, publica articole in presa straina, participa la mitinguri si isi eternizeaza peripetiile vietii intr-o carte ajunsa deja la peste o mie de pagini. O vizita la "Opapa" este intotdeauna prea scurta. La plecare, ne-a invitat sa-i mai trecem pragul, dar sa-l anuntam din timp, altfel va trebui sa alergam dupa el prin oras. Daca ne tin picioarele! DUMITRU MANOLACHE CERF-ul de aur Editia din acest an a Tirgului de calculatoare si aparatura electronica din Romania - CERF 2001 - a debutat timid pe data de 8 mai, insa gratie exploziei de oferte de pe pietele IT, electronica si comunicatii, publicul a inceput sa "curga" in valuri: si simpli vizitatori, si oameni de afaceri. "Evenimentul evenimentelor" a constat in lansarea celui mai nou produs al prestigioasei firme "Intel", microprocesorul Pentium 4 de 1,7 GHz, precum si a gamei de noi produse de larg consum ale aceleiasi firme - microscopul PC, noua generatie de camere de luat vederi digitale si un inregistrator de voce (SoundMorpher) care poate fi folosit, gratie software-ului aferent, la prelucrarea electronica a vocilor/sunetelor captate. Noua generatie de produse "Intel" este orientata indeosebi catre utilizatorii "domestici" care se folosesc de calculatorul personal pentru aplicatii specifice: jocuri, comunicare interactiva in retea, creare/arhivare/editare biblioteca personala si foarte multe altele. Posibilitatile deschise de noile platforme Pentium 4 sint practic nelimitate. Viteza cu care noul procesor poate prelucra numeroase aplicatii multimedia este de neegalat, cel putin deocamdata, pe piata "consumatorilor civili". Microscopul PC este o aplicatie cu care "Intel" intra inteligent in universul educatiei "generatiei urmatoare", aparatul fiind o "scula" absolut fascinanta pentru copii si adolescenti, chiar daca nivelul sau de performanta nu se apropie de valoarea unui aparat profesional. e-Romania Alte vesti bune: firma "Maguyre" ofera sisteme personale si profesionale (in special servere) construite pe platforme "Intel", inclusiv noul P4 la 1,7 GHz, la preturi aproape de dumping! Reprezentarea firmelor care asigura servicii de furnizare Internet a depasit asteptarile, la fel si cea a companiilor prestatoare de servicii in domeniul telefoniei mobile. Numarul revistelor specializate in problemele legate de calculatoare si Internet a crescut cu multe nume noi. La fel si locatiile Internet, care se constituie in veritabili ghizi prin "jungla romaneasca" din mai toate domeniile - dar evident ca accentul este pus pe "e-Romania". Modelele care "dau bine" in dreptul aproape fiecarui stand CERF 2001 sint, de data aceasta, chiar in tema cu ceea ce reprezinta, si constituie un alt punct de atractie pentru care Tirgul merita vizitat. Chiar de mai multe ori! "Giganti" care promit, "pitici" care fac "De rau" ar fi si mai multe. Incepind cu organizatorul, care n-a catadicsit sa asigure presei accesul liber in toate pavilioanele, cel putin nu intr-un mod inteligibil. Apoi, dureros de marea prezenta - exclusiv prin "fluturasi" - a firmelor mititele, care ofera cam aceleasi produse ca si suratele lor mai mari, numai ca la preturi mult mai mici. Probabil inca o problema legata de "incurajarea" IMM-urilor. In cadrul unui stand impresionant, de mult celebra "RomTelecom" facea reclama la o serie de "intentii" ale sale privind accesul la Internet al numerosilor sai utilizatori. "Dincolo de cuvinte, vorbe" - s-ar putea spune. Intrebati de amanunte, reprezentantii principalei companii de telefonie din Romania au spus ca serviciile figurate in prezentare (toate legate de Internet) tin de un "plan posibil". [25][pl.dll?rid=expresro] 