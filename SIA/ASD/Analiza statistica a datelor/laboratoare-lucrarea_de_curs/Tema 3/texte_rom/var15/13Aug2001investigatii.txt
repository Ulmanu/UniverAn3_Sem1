 Sinucigasul de serviciu Un iesean a incercat de 22 de ori sa-si puna capat zilelor Ieseanul Costel Cobuz (44 de ani) se pare ca va intra in curind in Cartea Recordurilor in materie de tentative suicidale. Incercarile sale de a-si curma viata au devenit banale, mai ales ca numarul se ridica de simbata seara la 22. Dupa ce a baut citeva pahare cu vin, fara a se imbata, barbatul a sarit de la etajul II al blocului in care locuieste. Bufnitura i-a alertat pe vecini, iar cind acestia au iesit din case, l-au vazut zacind pe iarba. Tot atunci si-a dat seama de nenorocire si sotia lui Costel, care, invatata cu tentativele sotului, a chemat o ambulanta. Barbatul a fost transportat la Spitalul de Neurochirurgie Iasi si, pentru ca nu suferise traumatisme craniene, a fost transferat la Spitalul de Urgente, unde a fost internat cu multiple fracturi la picioare. Chiar daca nu are motive pentru a renunta la viata, el s-a dovedit perseverent, in citeva rinduri a luat pastile, a incercat sa se spinzure, si-a taiat venele, gitul, chiar si burta, iar singura metoda pe care nu o experimentase era saritura de la etaj. Trupul acestui sinucigas de profesie este o adevarata relicva medicala, majoritatea organelor fiind afectate de tentativele sale. Stomacul este ars de pastile si otravuri, venele sint sectionate, gitul si burta taiate, iar acum s-a procopsit si cu multiple fracturi la picioare si la oasele bazinului. CATALIN DUMITRESCU Apatridul Romanov sta in continuare in incinta Aeroportului Otopeni fara sa-si poata vedea avocatul Fara avocat, in "No man's land" Vineri a fost trimis in tara de catre autoritatile germane primul apatrid, pe numele sau Carol Romanov. Acesta a refuzat insa sa intre in Romania deoarece in urma cu 11 ani a renuntat legal la cetatenia romana si considera expulzarea sa ilegala si abuziva. Din aceste motive, el sta si acum in spatiul de tranzit al Aeroportului Otopeni sperind sa se poata intoarce in Germania. Avocatul lui Romanov nu a facut nici pina astazi cunostinta cu clientul sau deoarece Politia de Frontiera, prin generalul Aurel Neagu, i-a refuzat accesul in zona de tranzit a Aeroportului Otopeni. "Este un abuz din partea generalului, care mi-a spus direct ca el a ordonat sa nu am acces. Eu nu l-am vazut pina acum pe clientul meu...cazul este unic in Europa. Conform articolului 30 din Legea 51/95 eu am dreptul sa-mi vad clientul indiferent unde se afla acesta. Iar spatiul international in care el se afla acum este administrat de romani. N-au nici un fel de justificare in a-mi stinjeni contactul cu clientul", spune avocatul Pavelescu, angajat al Asociatiei Apatrizilor din Germania. Dupa aceste abuzuri, numite de avocat chiar "infractiuni ale Politiei de Frontiera", generalul Neagu l-a convocat pe av. Pavelescu la discutii pentru astazi dimineata, la ora 10.00. In plus, Pavelescu a specificat ca exista posibilitatea intentarii unui proces penal ministrului de interne german: "Situatia este critica... e vorba despre un conflict aproape diplomatic. Au incercat sa expulzeze in acelasi mod un alt apatrid, Necula se numeste. Acesta a intentat proces statului german si a cistigat. Dar Romanov, ca si multi altii, nu au avut bani pentru un proces atit de costisitor. Este un santaj teribil, Germania amenintind ca altfel nu da avizul pentru ridicarea vizelor in cazul Romaniei", spune Pavelescu. Intre timp, Carol Romanov ramine pe Aeroportul Otopeni, in spatiul de tranzit, izolat si din ce in ce mai stresat. Are locuinta in Germania, masina, o slujba buna, dar si o parte din familie: nepoti, sora, cumnat. Acum este izolat in "no man's land" si nu are decit o valiza de 20 de kg cu el, atit cit i s-a permis sa ia in avion. LAURA LICA Singurul supravietuitor al tragediei de la Vulcan isi aminteste: "Suflul exploziei m-a izbit de peretii galeriei" Florin Pirvuletu, tinarul in virsta de 26 de ani care lucra la mina Vulcan ca vagonetar de front, singurul supravietuitor al deflagratiei care a ucis saptamina trecuta 14 mineri, si-a revenit destul de bine dupa accidentul in care a fost implicat. Adus cu un elicopter la Spitalul Judetean din Timisoara, el a fost preluat de medicii Clinicii ATI care, in prezent, se declara optimisti in legatura cu evolutia starii bolnavului. La acest sfirsit de saptamina, Pirvuletu a fost capabil sa faca si prima declaratie, povestind ce s-a intimplat in galerie: "Am vazut la un moment dat un foc puternic si mi-am pus miinile la ochi, in timp ce m-am aruncat la pamint. Apoi, suflul puternic al exploziei m-a luat pe sus si m-a izbit de peretii galeriei. Dupa asta nu mai stiu ce s-a intimplat". Faptul ca minerul este mai bine si ca poate vorbi le este de un real folos anchetatorilor, marturiile lui fiind singurele care pot face lumina in acest caz. ste tinut inca in cortul steril de la ATI, fiind vegheat zi si noapte de sotia sa, Ioana, si de mama lui, Adriana Vizante, sosita la Timisoara simbata dimineata. Aceasta din urma, cu lacrimi in ochi, ne-a povestit viata grea pe care o duc acasa si faptul ca Florin era singurul sprijin al familiei. "El, saracul, ne ajuta cu bani sa avem ce pune pe masa si sa ne luam medicamente si vitamine pentru fratele lui de 15 ani, care e bolnav tare. Nu stiu ce ne-am fi facut daca nu supravietuia in accident, ar mai fi ramas si doi copii, unul de trei ani si altul de opt luni, fara tata".Situatia grea de care vorbeste mama lui Florin Pirvuletu este de-a dreptul cutremuratoare. El are un frate de 15 ani care este infestat cu HIV, iar celalalt frate i-a murit cu ceva timp in urma, tot de SIDA. Vagonetarul de la mina Vulcan va ramine in continuare internat la Spitalul Judetean din Timisoara. In curind, o echipa de chirurgi plasticieni vor incerca sa ii refaca fata, care i-a fost cel mai grav afectata de flacari. Mama este hotarita sa ii doneze fiului piele, daca acest lucru va fi necesar. GEORGETA PETROVICI Dosarul "Mita la Fisc" a ajuns in instanta Fostul director al Directiei Finantelor Publice Locale Iasi va fi judecat in stare de arest pentru trafic de influenta Procurorii ieseni au definitivat ieri dosarul, supranumit "Mita la Fisc", in care Georgeta Stirbu, fostul director al Directiei Finantelor Publice Locale Iasi, este acuzata ca a primit un lantisor din aur pentru a inlesni plata unor penalitati fiscale. Ieri, Georgetei Stirbu i-au fost prezentate acuzatiile si probele finale, urmind ca marti dosarul sa fie trimis instantei. Reamintim ca pe 27 iulie, in urma organizarii unui flagrant, Georgeta Stirbu a fost prinsa luind mita un lant din aur de 15 grame de la Trifan Isarie. Ea ii promisese barbatului ca il va ajuta sa scape de penalitatile care surveneau in urma neachitarii taxelor aferente unui garaj si ca ar putea impiedica demolarea acestuia. Dupa arestarea preventiva pentru cinci zile, dispusa de procurori pe 28 iulie sub acuzatia de luare de mita, pe 1 august s-a hotarit prelungirea mandatului cu inca 25 de zile si schimbarea acuzatiei in trafic de influenta. Motivul pentru care magistratii au schimbat incadrarea a fost ca Stirbu nu era competenta sa rezolve problema lui Isarie. Precizam ca, desi dovezile si probele, respectiv cele 60 de grame de aur gasite in biroul directorului si praful fluorescent de pe miini, o acuza foarte mult, Georgeta Stirbu continua sa declare ca obisnuia, ca si alti angajati ai DFPL Iasi, sa cumpere aur de la Isarie si ca acesta a practicat acest gen de comert in cadrul institutiei inca din anul 2000. Fostul director care avea pe mina banii iesenilor risca o pedeapsa cuprinsa intre 2 si 10 ani de inchisoare. CATALIN DUMITRESCU Carutele, teroarea soselelor Un tragic accident de circulatie soldat cu doi morti si un ranit a avut loc simbata dimineata, pe raza comunei Plopana, judetul Bacau. Un camion a acrosat o caruta care mergea in acelasi sens. Masina cu numarul AB 03 ZDM plecase din Sebes vineri seara, in jurul orei 20.00. Soferul acesteia, Ioan Eugen Groza, 24 de ani, din Sebes, ne-a declarat ca trebuia sa ajunga la Chisinau cu ajutoare obtinute din Germania. El a plecat la drum insotit de Andrei Dumitreasa, coleg cu el la firma KING NB. "Am intilnit in judetele Moldovei foarte multe carute nesemnalizate, de aceea am mers foarte prudent", ne-a explicat Groza. O astfel de caruta au intilnit si dupa intrarea in Plopana, insa soferul n-a mai reusit s-o evite. "Caruta mergea pe aceeasi directie de mers. Am tras dreapta de volan, iar tot ce-mi mai amintesc dupa aceea e ca am intrat intr-un copac", ne-a declarat Groza, internat la Sectia de Reanimare a Spitalului Judetean Bacau. Insa, pina sa ajunga intr-unul din copacii de pe marginea soselei, camionul a acrosat caruta, pe care a tirit-o aproximativ zece metri. Vasilica Dragan, 22 de ani, si Ion, 50 de ani, tatal tinarului, au decedat pe loc. In urma ambuscadei a murit si unul dintre caii inhamati la caruta. Lui Ioan Groza i s-a intocmit dosar penal pentru ucidere din culpa. El are capul spart si citeva contuzii la nivelul fetei. Cealalta persoana aflata in camion a scapat nevatamata. Cadavrele celor doi barbati aflati in caruta au fost depuse la Morga. CLAUDIA TIRZIU Electrocutati in fintina Doi oameni au sfirsit electrocutati intr-o fintina, simbata dupa-amiaza, in comuna Tanasoaia-Vrancea. Gigel Gogu (25 de ani) si mama sa, Ana (47 de ani), au vrut sa scoata o pompa de apa din fintina pentru a o curata. Pompa era racordata la o teava lunga de sapte metri si a atins, atunci cind a fost scoasa, un fir de la reteaua de inalta tensiune. Atit mama, cit si fiul au fost electrocutati pe loc. (S.V.) Cehi retinuti pentru trafic cu stupefiante In urma unui control efectuat de Serviciul Patrulari - insotiri in trenul rapid 943, care circula pe relatia Satu Mare-Mangalia, au fost retinuti, pentru tulburarea linistii publice, patru cetateni cehi sositi pe litoral in calitate de turisti. Pe fondul consumului de bauturi alcoolice, acestia au iscat un scandal de proportii, deranjind, totodata, si ocupantii celorlalte compartimente. La controlul bagajelor, in rucsacul lui Andrej Gouth a fost gasit un plic din plastic ce continea 1,5 grame canabis. Cei patru cetateni cehi au fost retinuti pentru savirsirea infractiunii de trafic cu stupefiante. Pentru faptele comise, ei vor fi cercetati si judecati, conform principiului teritorialitatii, de catre autoritatile constantene. (B.G.) Drept la replica Referitor la articolul "Intoxicata la master", aparut in ziarul "Evenimentul zilei" de vineri, 3 august 2001, la pagina 7, doresc sa fac urmatoarele precizari: "Mentionez ca eu nu am dat nici o declaratie, iar articolul este scris intr-un mod tendentios la adresa mea cit si a doamnei ministru Ecaterina Andronescu, cea care de fapt s-a interesat si de starea sanatatii mele. Imaginatia autorului merge mult prea departe, cind afirma, de pilda, ca as fi fost folosita pe post de cobai, lucru care nu se poate intimpla in stiintele exacte. Pe de alta parte, autorul articolului nu a luat contact cu medicul de boli profesionale in a carui ingrijire eram si sint, doamna dr. Cristina Angelescu. Nu cunosc cazuri de "intoxicare" si nici cazuri "fatale". Fiecarui student i se prelucreaza normele elementare de protectie a muncii si nimeni nu lucreaza cu substante necunoscute". Cu respect, Lavinia Marinescu [21][pl.dll?rid=expresro] 