 Grupurile de presa germane au cucerit Europa de est Marile grupuri de presa germane au lansat in ultimii ani o adevarata ofensiva strategica in tarile est-europene, incercind sa obtina controlul pietelor locale prin preluarea unor importante pachete de actiuni la cele mai importante societati de presa din fostele tari comuniste. Intre acestea, Grüner+Jahr, grupul editorial din cadrul concernului Bertelsmann, a realizat deja investitii importante in Slovacia, Ungaria si Romania (unde societatea germana este actionar majoritar la societatea de presa Expres SRL). Campania de "cucerire" a pietei mediatice est-europene s-a impotmolit insa la Belgrad, unde germanii au pregetat in a demara proiectul de asociere cu societatea care editeaza cotidianul "Blic", cel mai popular ziar din Iugoslavia, cu un tiraj de 200.000 de exemplare. Iata ce scrie publicatia "Die Woche" despre campania Grüner+Jahr din Iugoslavia: Grüner+Jahr, oprit de embargoul impus Iugoslaviei Tranzactia nu suferea nici o aminare. Compania editoriala Grüner+Jahr avea sansa unica de a prelua in conditii avantajoase 49 la suta din actiunile editurii iugoslave care produce ziarul "Blic". In Consiliul de administratie de la Hamburg, avizul pentru preluarea pachetului de actiuni a fost obtinut rapid. Analistii responsabili pentru strategia de dezvoltare economica a companiei au preferat insa sa astepte. Unul dintre membrii comitetului director a amintit ca impotriva Iugoslaviei este in vigoare un embargo comercial. Era in iunie 2000, iar presedintele Iugoslaviei era inca Slobodan Milosevici. Cind vine vorba despre realizarea unui cap de pod pe piata est si sud-est-europeana a presei scrise, managerii germani nu dau intotdeauna dovada de clarviziune in ceea ce priveste anticiparea evolutiilor politice. In fostul bloc comunist est-european, perspectivele de profit realizat in domeniul presei scrise se cifreaza in jurul valorii de 20 la suta, iar concurenta intre grupurile de presa germane si cele din alte tari occidentale au declansat o cursa infernala pentru cucerirea acestor piete. Urmasii lui Gutenberg "reinventeaza tiparul" in Balcani Rivalitatea dintre concernele germane este acerba, iar Grüner+Jahr, cu investitii strategice importante in Slovacia, Iugoslavia, Romania si Ungaria, nu este singurul grup de presa occidental bine reprezentat pe piata est-europeana. Grupul editorial Heinrich Bauer reprezinta o adevarata putere mediatica in Polonia, unde insumeaza un tiraj zilnic de 5,5 milioane de exemplare. Compania Axel Springer domina piata ungara, unde detine 26 de ziare si reviste. Grupul editorial WAZ, din Essen, controleaza piata presei din Bulgaria si Croatia. Nu in ultimul rind, compania publicistica Burda a reusit sa devina un nume de referinta in Rusia, unde detine 15 publicatii. Chiar si companiile editoriale de talie medie au realizat investitii de succes in fostele tari comuniste: Motor-Presee, din Stuttgart, a devenit, gratie revistei "Auto, moto, sport", numarul 1 pe piata de profil din Europa de est. Cotidianele editate de "Reinische Post" in Cehia depasesc ca cifra de vinzari tirajul de pe piata zonala germana; Grupul de presa Passau a devenit lider al presei locale din Polonia si Slovacia, in vreme ce in Germania nu editeaza decit un cotidian local fara prea mare succes. Suspiciuni est-europene Drumul companilor de presa germane pe piata est-europeana a fost deschis inca din 1987 de Burda, cind revista "Burda Moden" a adus primele tipare vestimentare in Uniunea Sovietica, facindu-l pe ministrul de externe german din acea vreme, Hans-Dietrich Genscher, sa-i declare Aennei Burda: "Ati realizat mai mult decit trei ambasadori!". In prezent, locul incurajarilor si al multumirilor a fost luat tot mai des de proteste: In Polonia, politicienii s-au aratat indignati de revista grupului Bauer, "Twoj Weekend". In Ungaria, in 1990, dupa preluarea de catre Editura Axel Springer a sapte ziare regionale, parlamentul a reactionat emitind o Lege antimonopol. Compania editoriala Passau a intimpinat o opozitie categorica din partea Oficiului Concurentei din Cehia cind a formulat oferta de a prelua intreaga presa regionala din Boemia. Passau a trezit suspiciuni si in Polonia, dupa ce, in 1998, a cumparat ziarul de mare traditie "Gazeta Olsztynska". Cu toate aceste dificultati, drumul spre piata mediatica est-europeana s-a dovedit a fi destul de neted pentru companiile editoriale germane, mai ales in tarile candidate la admiterea in UE, ca Polonia, Cehia si Ungaria, care nu isi puteau permite sa opuna o rezistenta acerba investitorilor occidentali. Partea leului Prea putine grupuri mediatice germane sint insa dispuse sa recunoasca ce proportie detin pe pietele media est-europene. "Nu vrem sa ne trezim atacati de institutiile antitrust", spune un responsabil german in domeniu. Potrivit estimarilor intocmite de Axel Springer Verlag, 88 la suta din piata mediatica a Ungariai si 76 la suta din cea a Poloniei sint in miini straine. Situatia este asemanatoare in Cehia, unde, numai fostul ziar al Partidului Comunist, "Rude pravo", nu a fost preluat de companiile mediatice din strainatate. La ora actuala, Romania, Bulgaria si Ucraina sint tintele principale ale investitorilor occidentali pe piata mediatica. Dar aceste piete sint mai dificile din cauza prabusirii monedelor nationale, fenomen care poate atrage pierderi pentru investitorii straini. Iugoslavia, anexata imperiului Asemenea concluzii nu au speriat insa Compania editoriala Grüner+Jahr, care a demarat proiectul de preluare a pachetului majoritar la cotidianul iugoslav "Blic" imediat dupa caderea lui Milosevici. Intrebat de ce au optat sa investeasca intr-o tara considerata inca instabila, Konrad Zinke, directorul Departamentului de presa cotidiana, argumenteaza prin faptul ca Iugoslavia va beneficia in urmatorii ani de investitii de sute de milioane de dolari, iar cele in domeniul presei isi vor confirma in acest contex eficacitatea. SERBAN STOICA Moneda nationala s-a intrecut pe sine Trei recorduri intr-o saptamina A fost nevoie de doar sapte zile lucratoare din luna martie pentru a se consemna cel putin trei recorduri valutare. Primul dintre ele: cursul de schimb a scazut. Este adevarat ca numai cu un leu, dar aceasta nu inseamna ca, in doua luni si noua zile din 2001 sau in intregul an 2000, moneda nationala mai avusese vreodata curajul sa se aprecieze. Intarirea leului a venit dupa o reducere graduala a deprecierii: 16 unitati pe 5 martie, 9 pe 6 martie si 6 unitati pe 7 martie, dinamici care au inlaturat "regula" celor 20 de unitati pierdute zilnic de moneda nationala. Iata deci al doilea record, in 7 zile lucratoare din martie, cursul a crescut cu doar 0,44% sau cu 17 lei/dolar ca medie zilnica, surclasind evolutiile din perioadele similare ale lunilor februarie (0,79%, respectiv 30 lei/dolar zilnic) si ianuarie (0,85%, respectiv 32 lei/dolar zilnic). Al treilea record are legatura cu ziua de joi, zi care consemneaza, de obicei, o crestere mai mare de curs pentru ca inglobeaza si deprecierile care ar trebui sa aiba loc duminica si simbata care urmeaza. Pe 8 martie, leul a pierdut numai 21 de unitati, limita inferioara intervalului 46-84 lei/dolar, in care se inscrisesera cresterile de curs din celelalte zile de joi ale anului 2001. Surprinse de evolutia cursului, casele de schimb nebancare s-au transformat din vinator in vinat. Dupa ce intreaga luna februarie "exchange office"-urile mentionate si-au pozitionat constant cursurile sub nivelul mediu calculat de banca centrala, la inceputul saptaminii trecute mai multe case, in mare parte cele ale patronilor arabi, au decis sa "stringa" valuta in incercarea de a mari cotatiile. Initial, manevra a avut rezultat, materializindu-se in aparitia unor cursuri de 27.200 lei/dolar la cumparare si a unora de 27.400 lei/dolar la vinzare. Ulterior insa piata a infirmat demersul. Joi dupa-amiaza si vineri dimineata, in lipsa cererii, cotatiile au fost conditionate sa scada la 27.000/27.300 lei/dolar. Vineri dupa-amiaza, casele de schimb nebancare afisau deja cursuri sub nivelul calculat de BNR: 26.900/27.150 lei/dolar. Ce uita permanent casele de schimb? Ca, indiferent de "argumentele" psihologice pe care le folosesc, forta de reactie a populatiei este vizibil frinata de puterea de cumparare redusa. IONUT BALAN Bilbiiala Alro a zapacit bursa Astazi, actiunea emisa de producatorul de aluminiu Alro va fi suspendata de la tranzactionarea la Bursa, pina ce conducerea companiei va risipi misterul majorarii de capital, anuntata si apoi abandonata, intr-o singura zi, ne-a declarat ieri Stere Farmache, directorul general al Bursei de Valori Bucuresti (BVB). Conducerea companiei Alro a reusit sa zapaceasca vineri Bursa catre care a transmis, intr-un interval de citeva ore doua comunicate contradictorii. In primul comunicat, primit la orele diminetii, piata era anuntata de convocarea Adunarii Generale Extraordinare a Actionarilor, in 28-29 martie, pentru majorarea capitalului social cu 2.558 miliarde lei, suma rezultata in urma reevaluarii activelor. Seara, pe la ora 20.30, un al doilea comunicat remis BVB anula convocarea AGA, spunind ca a fost "o eroare". In urma majorarii de capital, actionarilor li s-ar fi distribuit, proportional cu actiunile deja detinute, alte titluri Alro, pe gratis, a spus Farmache. "Nehotarirea conducerii Alro a produs o oarecare bulversare in piata si avem in acest moment nevoie de informarea completa si corecta a tuturor investitorilor", a adaugat Farmache. LIDIA MOISE Ziua si petitorul: Eurasian Bank este interesata de Sidex Dan Ioan Popescu a declarat, in exclusivitate pentru "Evenimentul zilei" ca reprezentanti ai Eurasian Bank s-au aratat interesati sa participe cu o oferta la privatizarea Sidex. Conform unor date de pe Internet, Eurasian Bank este o banca din Kazahstan, cu sediul in Alma-Ata, implicata in finantarea unor firme care activeaza in domeniul siderurgic, fiind, totodata, proprietarul unor mine si furnizorul de materie prima al unor companii siderurgice, printre care si "Ispat". Referitor la consortiul format din Usinor, Salzgitter AG si Erdemir, care doreste pentru doi ani preluarea managementului Sidex, Dan Ioan Popescu a aratat ca aceasta propunere nu poate fi luata in seama atita vreme cit guvernul nu a primit din partea acestuia nici un plan de afaceri legat de varianta propusa. "Am cerut consortiului sa faca un plan de afaceri din care sa rezulte cine va asigura resursele financiare pe durata privatizarii managementului, ce sume anuale vor reveni statului roman din acest proces, precum si alte asemenea informatii. Din pacate, consortiul nu a prezentat nimic concret", a spus ministrul. El a aratat ca in aceste conditii, statul nu-si poate permite sa amine privatizarea Sidex. Pina in prezent, singurii ofertanti in procesul de privatizarea al Sidex au ramas firma indiano-americana "Ispat" si consortiul romanesc format din Metanef-Metalimportexport-Metal Trade-Grivco. OVIDIU ZARA Contele Guy Tyrel de Pois, podgorean la Cotnari El a lasat blazonul deoparte si munceste cot la cot cu angajatii lui In urma cu sapte ani, cind a venit in Romania, contele Guy Tyrel de Pois abandonase de citiva ani buni chirurgia dentara si preluase domeniul din Corsica al familiei sale, ajungind producator de vinuri. Intre timp, Romania a devenit tara sa de suflet, a invatat limba romana si a creat aici o familie de vinuri de vinoteca, "Vinul cavalerului", pe care-l exporta in chiar patria vinurilor, Franta. Mai mult, podgorenii de la Ceptura il privesc pe aristocratul francez ca pe un prieten care-si sufleca minecile si lucreaza cot la cot cu ei. Stramosii lui, aristocrati normanzi cu istorie oficiala din secolul al XV-lea, nu au fost nici ei straini de Romania: o matusa de-a sa a fost printesa Ghica, iar un bunic, generalul d'Ales, a primit Ordinul Carol I, prin ambasada romana din Bruxelles, pentru servicii importante aduse tarii noastre. "Stiam de la bunica mea pe linie materna ca, in epoca anilor nebuni ("des annes folles") ai secolului trecut, cind sampania curgea riuri, existau in lume trei mari nume de vinuri licoroase: Sauternes, Tokay si Grasa de Cotnari", povesteste Guy de Pois. Nu acesta a fost insa imboldul care l-a minat sa faca afaceri in Romania. "O analiza sumara a enciclopediei mondiale a vinurilor si apoi recomandarea ambasadei romane din Paris m-au facut sa cred ca aici se poate face ceva", a spus Guy de Pois. Tatal sau, un mare industrias parizian, se retrasese la domeniul din Corsica al familiei unde s-a ocupat de productia de vinuri. "Cind m-a chemat sa ma ocup de domeniul viticol din Corsica nu mai era mare lucru de creat acolo. Imi lasase o afacere cu perfomante si, in 1992, m-am intrebat daca pot crea ceva nou", explica De Pois nevoia de extindere a afacerii. Romania e locul unde, din prietenie, oamenii isi deschid comorile In tara, contele francez a trecut pe la toate podgoriile. Primul loc unde a ajuns a fost Cotnariul. "Episodul Grasa a fost una dintre cele mai frumoase experiente ale mele. Am primit in dar o sticla de Grasa de Cotnari de vinoteca, din anii '60, am gustat-o si am inteles ce-mi povestise bunica mea, Yolande Suares d'Ales. Am realizat atunci si ca asta e Romania, locul unde oamenii isi deschid comorile din prietenie", povesteste De Pois. N-a gasit imediat locul unde putea sa inceapa o afacere. Venise pregatit sa investeasca, la inceput, 150.000 de dolari. In 1994, podgoriile de la Valea Calugareasca fusesera afectate de grindina si se pierduse aproape 90% din recolta, fara asigurare. "Poate a fost sansa mea, erau obligati sa gaseasca un partener pentru finantare si am facut imediat o investitie de 600.000 de dolari, realizind si retehnologizarea cramei de la Ceptura", afirma De Pois. Zona Dealul Mare, unde se gaseste podgoria de la Ceptura, este asezata pe aceeasi latitudine cu Bordeaux, unde se produc poate cele mai renumite vinuri din lume. Numele pe care l-a dat vinurilor sale nu prea are de-a face cu titlul sau nobiliar, de care, de altfel, contele Guy de Pois nu prea face caz. In limbajul financiar, "le chevalier blanc" este cavalerul alb care salveaza o afacere aducind bani companiei. "E o gluma personala, practic am simtit, intr-un fel, ca titlul unui articol din «Le Figaro» a descris ceea ce mi s-a intimplat in Romania". In timp, contele francez a continuat sa investeasca in afacerea sa de la Ceptura pentru a crea vinuri de calitate. "In total am investit peste doua milioane de dolari, bani pe care i-am imprumutat din Franta si pe care i-am garantat cu semnatura personala. La un eventual esec pierd tot", spune De Pois. Primul an a fost bun, in al doilea au fost probleme cu strugurii, al treilea an a fost dificil, dar investitia a mers mai departe. "La ora actuala am pierdut ceva bani, cam 360.000 dolari, dar e logic in industria vinurilor. Cred ca dupa sapte ani de efort vom reusi sa ajungem la zero", afirma De Pois. Romania ar putea cistiga anual 600 milioane de dolari din exportul de vinuri Cu peste 100.000 de hectare de podgorii, din care se produc 500-600 milioane litrii de vin, Romania are sansa de a cistiga anual aproximativ 600 milioane de dolari daca ar exporta acest vin, crede De Pois. Numai vinul de calitate are insa sansa de a intra in competitie pe pietele externe cu vinurile deja consacrate. Pentru asta trebuie insa creata o imagine de marca a vinului romanesc, ceea ce nu se poate face decit cu investitii. Fiecare hectar de podgorie absoarbe cam 12.000 de dolari, bani pe care nu produc nimic timp de trei ani. El insusi, prin compania sa, Societatea Euro-Romana de Vinuri de Exceptie (SERVE), exporta in Anglia, Irlanda, Olanda, Canada, Japonia si chiar in Franta vinurile sale. Ultimii zece ani au avut trei recolte exceptionale din care au iesit vinuri de calitate deosebita. "Cei mai buni ani pentru vinurile romanesti au fost 1994, 1995 si 2000", a spus De Pois. LIDIA MOISE [15][pl.dll?rid=expresro] 