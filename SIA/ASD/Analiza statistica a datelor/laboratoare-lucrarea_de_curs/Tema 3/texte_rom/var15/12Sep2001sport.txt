 Rapid il da in judecata pe Dinu "O paiaterie", a spus Procuroru' despre despartirea lui Copos de gruparea feroviara Invitat luni seara la emisiunea "Ofsaid", gazduita de postul TELE 7 abc, Cornel Dinu, manager general la FC Dinamo, a comentat sarcastic posibila despartire a lui George Copos de Rapid. "E un cinism degradant. Este, de fapt, o paiaterie, asa cum se numea la inceputul anilor 40. O opera de trei parale... Interesant este ca George Copos s-a declarat scirbit de lucrurile pe care tot el le-a inventat: dotarea arbitrilor cu magazine Samsung si pagubirea unor cluburi prin transferurile lui Sergiu Radu, Lobont si Pancu. Repet, este vorba de lucruri inventate si puse chiar de el in practica. Noi doar le-am constatat ulterior. Domnul Copos este un om de apreciat in ceea ce trebuia sa faca, nu in ceea ce a facut. Ma opresc aici pentru ca dam prea multa atentie unor forme de deghizare de genul "hotul striga: prindeti hotii"", a spus Mister. Procuroru' a avut un schimb de replici acide cu un suporter al giulestenilor, care sustinea ca formatia de linga Podul Grant nu a fost ajutata de arbitraje in acest inceput de campionat. "Vreti sa ne amintim cum cel mai aureolat arbitru roman al momentului, respectiv Ion Craciunescu, a condus finala Cupei Romaniei din 1995?", l-a intrebat Dinu pe telespectatorul rapidist. In emisiune s-a luat legatura telefonic de doua ori si cu vicepresedintele giulestean Constantin Zotta, pe care oficialul dinamovist l-a numit "un arbitru bun, dar care a cazut prada, de-a lungul timpului, unor slabiciuni ale tentatiei". "Declaratii ofensatoare" Oficialii gruparii de sub Podul Grant au sarit ca arsi la auzul "declaratiilor ofensatoare ale lui Cornel Dinu". Constantin Zotta a declarat ieri ca "Rapid isi rezerva dreptul de a-l actiona in judecata pe Dinu Cornel, sub acuzatia de calomnie", avind acceptul total al lui George Copos, omul infierat de managerul dinamovist. "Vom face intii demersuri la instantele fotbalistice, apoi vom merge la tribunal. Stim ca Dinu a mai fost absolvit de LPF, tot in urma unor asemenea atacuri facute la adresa Rapidului. De aceasta data, nu vom mai lasa lucrurile asa, nepedepsite", au mai anuntat conducatorii giulesteni. DANIEL NAZARE LAURENTIU CIORNEI Gigi Netoiu a pierdut procesul cu SC Rocar SA Gigi Netoiu, actionarul principal al Universitatii Craiova si patronul echipei de fotbal Rocar, a pierdut procesul intentat de Fabrica de Autobuze Rocar cu privire la dreptul formatiei fostului ofiter de la "Doi sun sfert" de a folosi baza din Drumul Gazarului. Dupa recuperarea echipei sale de suflet, care a fost pastorita, timp de un an, de omul de afaceri Gheorghe Florea, Netoiu a incercat si o reintoarcere pe stadionul Rocar. Desi isi luase angajamentul fata de fostul sau partener ca va folosi terenul central al Complexului "Lia Manoliu", Netoiu a uzat de relatiile sale la FRF si a obtinut dreptul de a evolua in cartierul Berceni, dupa ce se invirtise si de un contract cu producatorul de autobuze, proprietarul bazei. Intre Netoiu si Florea, care avea in desfasurare un contract mai vechi de inchiriere a stadionului, a izbucnit un adevarat razboi, pe care FRF l-a finalizat prin suspendarea, timp de doi ani, a bazei aflate in litigiu. SC Rocar SA a contestat in instanta, la Judecatoria Sectorului 4, prin dosarul 14762/2001, contractul de inchiriere 1392/10.08.2001 cu AS Rocar. "Motivul l-a constituit lipsa unor elemente esentiale ale contractului de inchiriere", a explicat unul dintre magistratii bucuresteni care au instrumentat procesul. "Contractul lui Netoiu cu SC Rocar SA era facut in graba si total incomplet, raminind astfel in picioare doar contractul dintre uzina si SC Moldoproduction SA (n.r. - una dintre firmele lui Gheorghe Florea)". Hotarirea nu a fost pe placul lui Gigi Netoiu, cel care are la Craiova din ce in ce mai multe probleme, mai ales ca fostul slujbas al lui Ceausescu nu este obisnuit cu infringerile. ADI DOBRE Sloganul unor fotbalisti brazilieni participanti la Mondialele Homosexualilor "Hei, hei, hei, toata lumea este gay" Titlurile obtinute in meciurile de cartier au reusit sa faca din FC Roza echipa de homosexuali cea mai cunoscuta din Brazilia. De altfel, gruparea respectiva a fost invitata, in urma rezultatelor obtinute in ultimul timp, sa participe la Jocurile Mondiale ale homosexualilor, intreceri care vor avea loc la inceputul lunii noiembrie a anului viitor in orasul australian Sydney. Finala la fotbal se va disputa pe 9 noiembrie, iar competitia este rezervata unui numar de 31 de sporturi. Jucatorii curioasei formatii braziliene evolueaza machiati, cu peruci pe cap, gene rimelate si in echipamente de culoare roz. Inaintea fiecarei partide, jucatorii se string la mijlocul terenului si striga: hei, hei, hei, toata lumea este gay! Patronii a doua bordeluri, mari amatori de fotbal, au devenit si sponsorii echipei respective. "Noi sintem razboinici si stim cum sa jucam", a spus Leandro da Lima, extrema dreapta a celor de la FC Rosa. Componentii lotului sint de meserie fermieri, frizeri sau decoratori, iar noaptea devin travestiti in diverse baruri sau discoteci braziliene. DANIEL NAZARE "Comisiile FRF si LPF au aspect de stabor" Litigiul dintre antrenorul Viorel Hizo si presedintele clubului Ceahlaul Piatra Neamt, in care ambele parti solicita despagubiri in valoare de aproape un miliard de lei, este departe de a se incheia. Mai mult, ieri, tehnicianul rapidist s-a prezentat intr-o conferinta de presa insotit de un avocat. "Mi-e sila sa ma mai gindesc la acest scandal. Regret enorm ca am antrenat in acea zona a tarii si nu vreau sa-mi mai aduc aminte de acele clipe", a declarat "Dulaul". Mult mai acid, avocatul, Doru Giugulea, a precizat ca intentioneaza sa dea peste cap toate "comisiile si structurile fotbalistice, cu aspect de stabor, care au dat diverse verdicte in cazul clientului meu", socotind nelegala pedepsirea lui Hizo. Pentru ca "in forurile fotbalistice exista un haos controlat si un arbitrariu dirijat", avocatul Giugulea intentioneaza sa ceara Parchetului si Procurorului General al Romaniei "desfiintarea acestor structuri (n.r. - LPF si FRF), pe motiv ca legile acestora nu au nici o legatura cu legislatia romana. Se joaca de-a micii Dumnezei". (L.C.) "Batrina Doamna" gusta vinul de Porto A doua zi a primei etape din grupele Ligii Campionilor la fotbal programeaza mai multe partide interesante. Derby-ul se joaca la Porto, acolo unde "Batrina Doamna" incearca sa obtina un rezultat favorabil, dupa un sezon ratat pe toate planurile. Meciul FC Porto-Juventus va fi transmis in direct de PRO TV, in aceasta seara, de la ora 21.45. (D.N.) Programul de azi GRUPA E: Celtic Glasgow - Rosenborg Trondheim, FC Porto - Juventus Torino GRUPA F: Bayer Leverkusen - Fenerbahce Istanbul, FC Barcelona - Olympique Lyon GRUPA G : Lille - Deportivo La Corua, Olimpiakos Pireu - Manchester United GRUPA H : Sparta Praga - Spartak Moscova, Feyenoord Rotterdam - Bayern München Flick-flack Eugen Moldovan, in Congo Romanul Eugen Moldovan (41 de ani) a fost numit in functia de selectioner al reprezentativei de fotbal a statului Congo, a relatat ieri Reuters, citata de Rompres. Moldovan i-a luat locul lui Noel Minga, demis dupa ce elevii sai au ratat calificarea la turneul final al Cupei Africii pe Natiuni. Sylvestre Mbongo, presedintele federatiei din Congo, a declarat ca numirea lui Moldovan face parte din campania de restructurare a staff-ului tehnic a nationalei congoleze. Contactat telefonic, Cornel Dragusin, seful Scolii de Antrenori din cadrul FRF, ne-a declarat ieri, referitor la inscaunarea lui Moldovan: "Stiam ca Moldovan se afla in contact cu federatia din Congo, dar abia acum aflu ca a semnat contractul. Ce stiu despre el este ca a jucat la FC Brasov si a antrenat pe Tractorul Brasov. La noi nu este foarte cunoscut, dar a antrenat prin Liban, prin Arabia Saudita...". In legatura cu Ted Dumitru (n.r. - fost selectioner al Namibiei si actual antrenor principal al echipei Mamelodi Sundowns - Africa de Sud), un alt tehnician foarte putin cunoscut in tara, dar care face cariera in strainatate, Dragusin ne-a spus: "Numai reclamatii am de pe urma acestui om! Am inteles ca a vrut sa bata un arbitru, iar din Africa Centrala ar fi fost expulzat!". (D.C.) Moldovan si moldovenii Ion Moldovan, antrenorul reprezentativei de tineret a Romaniei, a convocat un lot de 18 fotbalisti pentru partida amicala cu Moldova programata marti, la Onesti, de la ora 16.30. "Comisarul" Moldovan a apelat la: George Curca, Stanca - portari; Daniel Balasa, Marincau (Corvinul), Eugen Baciu, Avadanei, Opriceana (Poiana Cimpina), Panc (FC Extensiv), Dancia - fundasi; Ovidiu Petre, Dica, Senin, Cristian Irimia, Grigorie - mijlocasi; Octavian Chihaia, Gigel Bucur, Ciubotariu, Bilasco (FC Baia Mare) - atacanti. Nuduri la cos Componentele nationalei feminine de baschet a Lituaniei au pozat dezbracate pentru cea mai buna revista de sport din aceasta tara baltica, "Krepsinis", incercind sa atraga atentia asupra participarii la Campionatul European care va incepe la sfirsitul saptaminii in Franta. Coperta prestigiosului magazin sportiv le infatiseaza pe trei dintre frumoasele jucatoare tinind in miini mingi asezate strategic. "Ne-a placut ideea, pentru ca nimeni nu a mai facut asa ceva in Lituania inaintea noastra. Aceste fotografii vor atrage, cu siguranta, mult mai multi fani de partea baschetului feminin", au declarat cele trei fete-cucuiete. (M.B.) Urma scapa turma Comisia Centrala a Arbitrilor a aminat pedepsirea celor cinci "fluierasi" care au "calcat pe bec" in ultima etapa a Diviziei A la fotbal, deoarece trei dintre acestia urmeaza sa oficieze la meciuri internationale. Comisia de Delegari si Disciplina a CCA trebuia sa se intruneasca ieri, dar trei dintre cei mai importanti membri, presedintele Nicolae Grigorescu, Aron Huzu si Patritiu Abrudan, au lipsit, astfel ca toate cazurile s-au aminat pentru o data nedeterminata. Dupa etapa a 5-a, "centralii" Marian Salomir si Gheorghe Moise, precum si "tusierii" Marius Beudean, Marian Loghin si Nicolae Marodin au primit note sub sapte, ceea ce echivaleaza cu chemarea la Comisie. Alti arbitri, precum Sorin Altmayer si Florin Hincu, "centralul" si unul dintre "asistentii" partidei Farul-Dinamo, au scapat de sanctiuni gratie clementei observatorilor. (M.U.) Finantatorul Stelei isi duce noua nepoti la Zürich Gigi Becali: "M-am enervat pe prostii astia, ca e papagali" Delegatia echipei Steaua Bucuresti a plecat ieri dupa-amiaza, la ora 16.15, cu o cursa de linie spre Zürich, oras care va gazdui miine meciul "ros-albastrilor" cu St. Gall din prima mansa a turului intii al Cupei UEFA. In vederea acestui meci, Victor Piturca, managerul general al Stelei, a convocat 20 de jucatori. Marius Baciu este suspendat in urma cartonasului rosu primit in partida cu Dinamo Kiev si nu a facut deplasarea. Fotbalistii campioanei au fost extrem de retinuti pe Aeroportul Otopeni deoarece Piturca le-a interzis orice discutie cu ziaristii. Piti a tipat la Fale Desi la precedentele deplasari fotbalistii erau imbracati in treningurile sau costumele oficiale, de data aceasta "ros-albastrii" au venit in civil. Victor Piturca a preferat sa vorbeasca la telefonul mobil, facind semne ca nu vrea sa dea vreo declaratie. Intr-un final, siciit de ziaristii care il tot urmareau, Piti s-a lasat intervievat, nu inainte de a strimba. "Sansele sint egale. Fane Iovan a fost acolo si avem mai multe casete cu ei. Nu asta este important, important este sa jucam bine si sa scoatem un rezultat favorabil. Steaua merge la victorie in fata oricarui adversar si o vom face si acum", s-a destainuit Piturca. Tehnicianul Stelei s-a ratoit la mijlocasul Falemi. "Ba, Fale, nu mai vorbi atit la telefon, n-auzi? De o ora tot discuti... Ce dracu faci? Gata!", i-a spus Piti romano-camerunezului. "Lu' asta micu' i-am luat un Porsche" Intr-un tirziu si-a facut aparitia si Gigi Becali, principalul finantator al Stelei, insotit de noua nepoti care au facut deplasarea la Zürich. Unul dintre ei nu avea bilet de avion, moment in care pe latifundiarul din Pipera l-au apucat nervii. "M-am enervat pe prostii astia, ca e papagali", a rabufnit Gigi, dupa care i-a dat o palma peste ceafa nepotului, pe al carui bilet a dat 800 de dolari. "Va e greu sa-i dati un telefon lui nea Coco (n.r. - directorul Cornel Cacovean) si sa-i spuneti? Acum v-ati trezit? I-am luat pe nepotii astia si am renuntat la bodyguarzi. Am fost cu aia cu Sloga, dar acum m-am linistit. Sa vada si ei lumea... Dupa aia imi zic rudele: "Ba, da' pe al meu de ce nu il ei?"", spunea trist varul fratilor Becali. "Lu' asta i-am luat un Porsche. A fost la Constanta cu un Audi A4 si a ris unul de el. I-a zis ca rotile la masina lui fac cit masina lu' asta micu'. S-a suparat si a venit la mine. A trebuit sa-i cumpar un Porsche si i-am spus sa se duca la fraierul ala sa vedem ce mai zice acum", a adaugat amuzat Gigi Becali. In privinta meciului, finantatorul Stelei a spus: "Dumnezeu o sa ne ajute. In general, ii ajuta pe cei puternici. La meciul cu Dinamo Kiev, Cel de Sus a fost cu ucrainenii pentru ca ne-au fost superiori. 90 la suta ii batem la ei acasa pe elvetieni", a incheiat latifundiarul din Pipera. DANIEL NAZARE PSG da 430 de pase din prima pe meci! Rapid Bucuresti va pleca astazi, la ora 11.10, spre Franta, unde miine va disputa prima mansa din primul tur al Cupei UEFA, in compania titratei echipe franceze Paris Saint Germain. Desi, initial, intilnirea fusese programata pentru ora 20.45, la dorinta televiziunii franceze "Canal +", jocul va debuta un sfert de ora mai tirziu, la 21.00. Ieri, PRO TV negocia cu reprezentantii Rapidului o eventuala transmitere a meciului si in Romania. "Stim tot despre viitoarea noastra adversara. Am avut la dispozitie material documentar de exceptie, poate chiar prea suficient, ca sa imi dau seama ca la Paris ne asteapta o partida foarte grea, dar care nu ne sperie deloc. Am primit casete video cu meciuri si antrenamente ale francezilor de la Viorel Moldovan. Prin intermediul lui Nelutu Sabau am descoperit cum s-a pregatit PSG inaintea partidei din Intertoto cu Brescia Calcio. "Spionul" nostru, Cornel Dragusin, a venit de la Paris blindat de documente. Spre exemplu, ca sa ne facem o parere despre forta lor ofensiva, a numarat pasele pe care le fac francezii in medie la un meci. Este o suma fabuloasa: 644 de pase, dintre care 430 foarte rapide, dintr-o singura atingere. Eu sint multumit de ceea ce am aflat despre aceasta echipa foarte puternica. Stiu tactica lor, strategia de meci si traseele pe care circula balonul. In ciuda fortei pe care o dezvolta, eu consider ca aceasta echipa poate fi depasita. Bineinteles ca si francezii cunosc destule despre jocul nostru. Nu m-ar mira sa aflu ca stiu si ce am mincat", a precizat ieri Viorel Hizo. LAURENTIU CIORNEI Selectionerul dezvaluie de ce a pus ghetele-n cui Hagi: "Simteam ca nu ma mai tin picioarele" Gica Hagi, antrenorul echipei nationala de fotbal a Romaniei, a declarat luni seara ca este sigur de calificarea "tricolorilor" la Cupa Mondiala de anul viitor, unde se va inregistra o noua performanta memorabila. In emisiunea "Sport Show", de la ProFM, "Regele" a dezvaluit si de ce s-a retras din activitate: "Nu-mi mai este dor sa joc. Am dat totul pina la 36 de ani. Galatasaray ar fi vrut sa mai ramin pe teren un an, dar m-am retras pentru ca simteam ca nu ma mai tin picioarele. In plus, nu mai rezistam la nivel inalt nici psihic". Noua slujba, de antrenor la nationala, l-a incurcat la inceput pe fostul fotbalist: "Trebuia sa ma prezint la FRF in fiecare dimineata. Era straniu in primele zile. Trebuia sa vorbesc foarte mult, iar eu eram obisnuit sa vorbesc doar pe teren". Hagi a subliniat ca Adi Ilie are cele mai mari sanse sa preia rolul de lider al nationalei: "Intruneste toate calitatile: virsta optima, experienta si talent urias. Mai nou, am vazut ca se pregateste exemplar si simt ca vrea sa devina cel mai bun". Despre relatia cu Victor Piturca, antrenorul a spus ca se limiteaza la strictul necesar: "Sintem distanti cind ne intilnim, dar ne respectam, asta-i cel mai important. Cind ne vedem, dam mina si atit".(M.U.) Brasovenii pleaca la Trieste cu dureri de cap FC Brasov pleaca astazi, la ora 13.00, spre Trieste, locul unde, miine seara, de la ora 21.00 (22.00 la Bucuresti), elevii lui Adrian Hirlab vor da piept cu supervedetele pregatite de argentinianul Hector Cuper, fotbalistii de la Internazionale Milano. "Dorim sa ne respectam cuvintul dat patronului Ioan Neculaie, acela de a nu ne face de ris la Trieste", au fost cuvintele lui Adrian Hirlab, la conferinta de presa de ieri. "Baietii sint mobilizati si conectati la miza acestui joc. Mergem sa jucam", a mai punctat tehnicianul brasovenilor. Delegatia ardeleana va parasi Brasovul in aceasta dimineata, la ora 9.00, cu autocarul, cu destinatia Bucuresti-Baneasa, de unde, la ora 13.00, cu o cursa-charter, va zbura spre Italia. "Cartierul general" a fost stabilit la hotelul "Holiday Inn" din Trieste, unde brasovenii au trimis deja un fax prin care au facut cunoscut meniul celor doua zile de sedere in Peninsula. Intors din America, patronul Ioan Neculaie va conduce delegatia "Steagului" la cea mai grea deplasare din istoria clubului brasovean. "Nu avem nimic de pierdut", sustin jucatorii ardeleni. "Te ia durerea de cap atunci cind citesti numele fotbalistilor de la Internazionale, dar poate asta reprezinta tocmai o mare sansa pentru noi". ADI DOBRE [25][pl.dll?rid=expresro] 