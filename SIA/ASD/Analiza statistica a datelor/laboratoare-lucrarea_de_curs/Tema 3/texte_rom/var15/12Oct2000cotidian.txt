 350.000 de lei metrul cub de lemne de foc Metrul cub de lemn folosit la incalzirea locuintelor costa, functie de calitate, intre 300.000 si 350.000 de lei, daca este adus in curtea omului, a precizat ieri Dorin Ciuca, directorul general al Regiei Nationale a Padurilor. Cei care au posibilitatea sa-si transporte singuri lemnele de foc pot cumpara metrul cub la un pret mai mic, cuprins intre 190.000 si 250.000 de lei/mc (adus la drum auto). Dorin Ciuca a afirmat ca din necesarul de 3,5 milioane de metri cubi pentru iarna 2000-2001, regia a livrat deja catre populatie 2,2 milioane de metri cubi. EUGENIA MIRCESCU Medaliatii - la Hanovra In cadrul festivitatilor de miercuri dupa-amiaza, prilejuite de ceremonia de premiere a delegatiei olimpice romane la J.O. Sydney 2000, comisarul general al Pavilionului Romaniei de la EXPO 2000 Hanovra a facut cunoscut faptul ca, intre 22 si 25 octombrie, olimpicii medaliati cu aur vor fi oaspetii importantei manifestari internationale din Germania. Va fi un prilej unic pentru ca doua evenimente exceptionale de imagine, precum J.O. si EXPO, sa se contopeasca pentru a sublinia contributia Romaniei la zestrea de spiritualitate si performanta a omenirii acum, la rascrucea dintre milenii. In programul vizitei la Hanovra figureaza intilniri cu oficialitati germane, festivitati gazduite de Pavilionul Romaniei, vizite la pavilioanele importante ale EXPO si imprejurimile Hanovrei. (Amos News) Olimpicii Romaniei, decorati la Cotroceni Presedintele Romaniei le-a decernat ieri sportivilor medaliati cu aur, argint si bronz la Olimpiada de la Sydney Ordinul National "Serviciul Credincios" si Ordinul National "Pentru Merit". Cu putin inaintea orei 14.30, impreuna cu Ion Tiriac, Emil Constantinescu a venit la platoul central al Palatului Cotroceni - loc rezervat primirii sefilor de state - pentru a-i intimpina pe sportivi. Primele au fost gimnastele, impreuna cu antrenorii Mariana Bitang si Octavian Belu. Presedintele a fost foarte incintat sa o revada pe Gabriela Szabo, careia i-a spus ca i-a urmarit cu atentie evolutia si ca i-a tinut pumnii. Intre timp, a aparut si Mugur Isarescu. Presedintele l-a imbratisat calduros pe premier si au continuat impreuna sa-i salute pe sportivi. Pe drumul din curte pina la palat, premierul Mugur Isarescu s-a intretinut cu omonima sa, gimnasta Andreea Isarescu. Premierul i-a inminat presedintelui Comitetului Olimpic Roman, Ion Tiriac, cheia Casei Olimpice. Dupa cum a subliniat presedintele Constantinescu, "este pentru prima data cind aceste decoratii, restaurate dupa perioada comunista, sint acordate unor personalitati romane". Gabriela Szabo a multumit presedintelui si romanilor pentru ca au fost alaturi de sportivi. "Va multumim pentru ca ne iubiti si apreciati inalta noastra valoare", a declarat ea.(C.O.) Ploaie de stele la Teatrul National Queen, Mozart, Bejart si Versace in "Ballet for Life" Dupa 13 ani de activitate, Bejart Ballet Lausanne ramine fidel vocatiei sale de a-l sluji pe Maurice Bejart, unul dintre cei mai prolifici coregrafi ai acestui secol. Aflata in plin turneu mondial, celebra trupa de balet vine si la Bucuresti, dupa ce sustine trei reprezentatii la Londra si inainte de a face dovada maiestriei sale in Brazilia. Spectacolul programat pe 19 octombrie, ora 19.30, la Teatrul National - "Ballet for Life" - a fost creat in 1997 pe muzica de Queen si Wolfgang Amadeus Mozart si costume semnate Gianni Versace. Sursa de inspiratie a stat in destinele a doua personalitati importante ale scenei artistice internationale: Freddie Mercury, solistul formatiei Queen, si Jorge Donn, balerin in Bejart Ballet Lausanne. Amindoi au murit la virsta de 45 de ani, rapusi de SIDA. Foarte diferiti, cei doi artisti se asemanau printr-o sete nebuna de viata si placerea de a se expune in public. "Baletele mele sint, inainte de toate, intilniri: cu muzica, cu viata, cu moartea, cu iubirea... cu fiinte al caror trecut si opera se reincarneaza in mine, tot asa cum fostul balerin din mine se reincarneaza de fiecare data in interpretii alaturi de care lucrez", a afirmat Maurice Bejart. Indragostit la prima ascultare de muzica grupului Queen, Bejart si-l imagineaza pe Mercury cintind la patru miini cu Mozart, undeva in cer. OTILIA MIHAILOV Biroul de Securitate al NATO, in vizita la SRI O delegatie de experti a Biroului de Securitate al NATO (NOS) condusa de Brigide Austin, director adjunct in cadrul acestei institutii, se afla la Bucuresti intr-o vizita de indrumare si control pentru indeplinirea obiectivelor din Planul National Anual de Aderare (MAP). Luni, delegatia condusa de Brigide Austin a avut o intrevedere cu Comisia Interdepartamentala pentru integrare in NATO, condusa de secretarul de stat Razvan Ungureanu. In zilele de luni si marti, delegatia a inspectat Ministerul Afacerilor Externe, Ministerul Apararii Nationale si Serviciul Roman de Informatii. Ieri, la sediul SRI, au avut loc intilniri cu membri ai comisiilor de aparare din Senat si Camera Deputatilor. De asemenea, expertii NATO au avut convorbiri cu membri ai comisiilor de control al SRI si SIE. Dupa cum ne-a declarat Mircea Gheordunescu, director adjunct al SRI, rezultatele intrevederilor au fost apreciate ca fiind foarte bune. Au fost dezbatute probleme legate de modul de functionare a Autoritatii Nationale de Securitate. De asemenea, s-a subliniat necesitatea de a se urgenta promovarea unor prevederi legislative, cea mai importanta dintre legile dezbatute fiind Legea protectiei informatiilor (cunoscuta Lege a secretului de stat). Astazi, oficialii NATO vor sustine o prelegere in fata studentilor din cadrul Academiei Nationale de Informatii. (P.C., D.N.) Ortacii de la Brad au spart geamurile administratiei Minvest Abia intors din Anglia, directorul companiei a plecat la Las Vegas Peste 400 de mineri de la Exploatarea Miniera Gurabarza-Brad au luat ieri cu asalt sediul Companiei Nationale Minvest Deva. Ei au aruncat cu pietre in geamuri, spargindu-le aproape pe toate. Au incercat intrarea in forta in sediu, trupele de jandarmi abia facind fata situatiei. Furia minerilor a fost stirnita de faptul ca nu si-au primit integral salariile din iulie, august si septembrie. Initial, minerilor li se promisese ca vor salariile pina marti. Ceea ce a umplut paharul a fost vestea ca directorul general Septimiu Cimpean, abia intors din Anglia, se afla in vizita la Las Vegas. Un alt membru al conducerii se afla in Kuweit, iar directorul adjunct Chindris urmeaza sa plece in Turcia. "Stim ca directorul general se afla la Las Vegas. De ce sa ne mai dam noi foc? Mai bine le dam foc lor! Apoi, facem puscarie pe rind! Stim ca daca nu ne vor da cele patru miliarde pentru salarii, le vom face noi pagube de patru miliarde!", a declarat liderul minerilor, Florin Cazacu, protejat de ortacii sai. Amenintind cu linsajul si focul, minerii au obtinut banii necesari pentru salarii. Conflictul care a lasat o cladire de patru etaje fara geamuri s-a aplanat cind minerii au aflat ca banii (peste 4 miliarde) au ajuns la Brad. LUCIAN STANCIU Premiera in Romania Strazi din Iasi, spalate cu sampon de brad In capitala Moldovei s-au facut ieri ultimele pregatiri pentru Sarbatorile Iasiului. Astfel, bulevardul Stefan cel Mare si Sfint si alte citeva strazi adiacente au fost spalate cu sampon de brad. Viceprimarul Vasile Dumitriu a declarat ca de acum inainte aceasta operatiune va fi repetata in fiecare weekend. "Astazi (ieri - n.red.) am inceput experimental aceasta actiune privind spalarea strazilor cu sampon, care va situa si orasul nostru in Europa. Samponul acesta are niste calitati deosebite de improspatare a aerului, de reinnoire a ozonului si bineinteles ca are un parfum deosebit. Vom continua aceasta actiune pe tot parcursul Sarbatorilor Iasiului si dupa aceea vom realiza acest lucru in fiecare simbata pe bulevardul Stefan cel Mare si Sfint, cind acesta este inchis circulatiei. De acelasi tratament vor beneficia in weekend Bulevardul Independentei si strada Anastasie Panu", a declarat viceprimarul Dumitriu. Pe de alta parte, focul de artificii din acest an, organizat in noaptea de Sfinta Parascheva, va fi cel mai spectaculos. Primarul Constantin Simirad a mentionat ca artificiile vor dura aproximativ 25 de minute si vor fi mult mai diversificate. CATALIN DUMITRESCU O lansare cu surprize a filmului "Dispari in 60 de secunde" Colectia de masini a lui Tiriac a zapacit mintile cinefililor Cind ai in mina un film spectaculos ca "Dispari in 60 de secunde" e si pacat ca premiera sa romaneasca sa treaca neobservata. Distribuitorii romani au invatat aceasta "lectie" de la americani, asa ca lansarea peliculei cu Nicolas Cage si Angelina Jolie a capatat si in Romania amploarea unui "event". La Bucuresti Mall s-au strins ieri, la ora 18.00, o multime de curiosi, impatimiti de motoare sau iubitori de film. In parcarea din spatele complexului, patru cascadori au demonstrat tuturor ca soferia poate fi o arta. Demonstratia de autocros a socat privitorii, doua masini dintre cele prezentate fiind duse apoi direct la casat. La o demonstratie similara au intrat in scena doua limuzine Chrysler, care - slava Domnului! - n-au avut soarta vehiculelor de autocros, desi soferii acestora au facut eforturi pentru impresionarea publicului. Dupa vizionarea filmului, invitatii au fost condusi in 12 limuzine Chrysler si Mercedes la petrecerea care avea sa se desfasoare intr-un spatiu neconventional - un garaj comparabil in dimensiuni cu cel in care erau parcate Ferrari-urile din filmul "Dispari in 60 de secunde". Vedeta petrecerii a fost colectia particulara de autovehicule a lui Ion Tiriac. In spatele unui tarc securizat, figurau spectaculosul Lamborghini Diablo, singura masina de acest tip din Romania, un lustruit Harley Davidson si un Citroen de epoca negru. In aburii whisky-ului cu care fost "omeniti" participantii la acest festin, invitatii cu porniri artistice s-au intrecut in a umple peretii inte riori cu graffiti, premiul ce recompensa aceasta osteneala fiind un Chrysler la scara, cu sofer, pentru o zi. Petrecerea auto va continua si astazi in Piata Parlamentului, unde la concursul de indeminare si-au anuntat deja participarea Gianina Corondan, solistul trupei Vama Veche - Tudor Chirila, si Horia Brenciu. CORNELIA POPESCU Transplantul, in premiera, de la mama la fiica Micuta Timea a depasit doua momente critice Micuta Timea, fetita careia i-a fost transplantata in urma cu doua zile o portiune de ficat de la mama ei, se simte foarte bine. "Nu mai are nevoie de aparatul de ventilatie, si toate functiile organelor si-au revenit la normal", a declarat ieri prof. dr. Dan Tulbure, seful Clinicii de Anestezie si Terapie Intensiva (ATI) a Spitalului Fundeni si director al acestei unitati sanitare. Ildiko Balogh, in virsta de 25 de ani, si fetita sa de un an si trei saptamini, s"nt internate in acelasi salon la ATI, sub atenta supraveghere a medicilor si sub privirile acum zimbitoare ale tatalui si bunicii fetitei. "Riscurile de aparitie a complicatiilor scad cu fiecare zi care trece. Micuta a depasit cele doua momente critice: intraoperator, cind s-a dat drumul singelui in ficatul proaspat transplantat, si post-operator, cind toate organele si-au reluat functiile", a precizat prof. dr. Tulbure. Unul dintre cei doi chirurgi germani care au facut parte din echipa de transplant a plecat, insa celalalt, dr. Giuliano Testa, va mai ramine printre medicii romani pina vineri. Prof. dr. Tulbure a spus ca, dupa ce micuta Timea isi revine complet, se va face o reevaluare a starii de sanatate a inimii ei, pentru a se stabili daca va avea nevoie de o operatie pe cord, care sa corecteze malformatia congenitala de care sufera Timea (o gaura intre ventriculi). TATIANA DABIJA Directorul INML avertizeaza Ministerul Sanatatii: Greva iminenta la Morga Zeci de angajati ai Institutului de Medicina Legala "Mina Minovici" s-au revoltat ieri din cauza ca nu si-au primit salariile. Salariatii INML s-au strins in biroul asistentului sef Cristian Paraschivescu, liderul sindicalistilor de la morga, cerindu-i acestuia sa declanseze o greva generala. La rindul lor, medicii s-au aliat cu toti ceilalti angajati. Profesorul Vladimir Belis, directorul INML, considera ca cererile salariatilor din institutia pe care o conduce sint indreptatite. Semnalul tras de profesorul Belis se pare ca nu a gasit ascultare la Ministerul Sanatatii, iar greva iminenta de la INML poate paraliza activitatea unora dintre cele mai importante institutii ale statului: Ministerul de Interne, Ministerul Justitiei si Parchetul. Situatia risca sa devina exploziva deoarece salariatii au fost anuntati ca nu se stie daca vor primi in aceasta saptamina salariile. PETRISOR CANA DANIEL NEAMU Puscariasii scriu povesti pentru copii Detinutii de la toate penitenciarele din tara s-au apucat sa scrie povesti pentru copii. Initiativa apartine Directiei Generale a Penitenciarelor si consta in publicarea unei culegeri de povesti pentru copii scrise de puscariasi. Principalul motiv a fost impulsionarea rolului reeducativ al inchisorii: "Cind un detinut spune ca ii este dor de familie, el se gindeste in primul rind la copii. Aceasta este o modalitate ca ei sa se simta mai aproape de propriile familii si de a-i stimula intelectual de asemenea", declara purtatorul de cuvint al DGP, Marius Stef. Toate lucrarile detinutilor vor fi strinse pina la sfirsitul acestui an, pentru ca, in ianuarie, cartea sa poata fi publicata. Intentiile DGP sint sa gaseasca unul sau mai multi sponsori care sa permita atit un tiraj mai mare, cit si distribuirea gratuita a cartii in orfelinate sau internate. De asemenea, exista posibilitatea ca, in cazul unor sarbatori cum ar fi 1 Iunie, detinutii sa mearga supravegheati in orfelinate si sa imparta copiilor carti scrise de ei. In acelasi timp, psihologii din penitenciare vor analiza foarte atent continutul fiecarei povesti scrise de catre detinuti, completind astfel profilul fiecaruia dintre "scriitori". LAURA LICA 