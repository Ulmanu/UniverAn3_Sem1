 Se limpezesc apele "Furtul Secolului" duce la manastire Dupa cinci luni de la demararea anchetei in cazul "Furtul Secolului" la Iasi, politistii au repurtat primele victorii. Rezultatele s-au concretizat in arestarea gestionarului Depozitului CFR Pascani, Virgil Stoleru, a fostului sef al depoului, Aurel Birsan, si a soferului aceleiasi societati, Petru Ichim. In primele zile de la izbucnirea acestui scandal, dosarul "Furtul Secolului" a fost incredintat spre ancheta maiorului Vasile Costiug, fost sef al Postului de Politie TF Pascani, care, la rindul sau, l-a "pasat" spre cercetare unor subofiteri. Zilele trecute, maiorul Vasile Costiug a fost destituit din functie. In paralel, expertii financiari din cadrul Ministerului Transporturilor au luat la puricat intreaga documentatie a fostului gestionar Virgil Stoleru, ajungind cu verificarea pina in anul 1997. "Expertii veniti de la Bucuresti controleaza toate documentele financiar-contabile si, din cite stiu, au ajuns sa studieze documentele din anul 1997", au precizat persoane din anturajul fostului sef al postului TF Pascani. Mai mult, o parte a motorinei furate a fost descoperita la un schit de calugari din judetul Suceava. Un calugar a intrat in combinatia periculoasa Anchetatorii au aflat ca o parte din cantitatea de motorina era transportata la Manastirea "Sfintul Mina" din judetul Suceava, unde maiorul Vasile Costiug are relatii de afaceri de foarte multa vreme. Combustibilul a fost depozitat pentru un timp in curtea familiei Isache si la o brutarie din zona. "Ceea ce spune lumea nu este adevarat. Eu il cunosc pe maiorul Costiug de cind lucram la Remar. El nu a venit niciodata la noi. In nici un caz motorina nu a ajuns in curtea mea", a declarat sotul lui Carmen Isache, cea care a "autorizat" depozitarea motorinei. El a recunoscut in schimb ca a fost vizitat de anchetatori. "Au venit niste politisti la mine, dar au avut treaba cu nevasta-mea si i-au luat o declaratie", a declarat politistilor Mircea Isache. Se pare ca legatura dintre maiorul Costiug si Manastirea "Sfintul Mina" era facuta prin intermediul unui calugar despre care se stie ca ar fi mers des in Franta de unde ar fi adus autoturisme si utilaje agricole atit pentru manastire cit si pentru diversi solicitanti. Filiera lui Costiug Declaratiile soferului Petru Ichim, in care il incrimineaza pe maiorul Vasile Costiug, recent destituit din functia de sef al Postului de Politie Transporturi Feroviare Pascani, au provocat o adevarat scandal. Mai multe persoane care ne-au vizitat la redactie au afirmat ca o parte din motorina sustrasa ajungea in cartierul pascanean Fintinele. Mai precis, la domiciliul unor persoane care locuiesc in acest cartier. Din aceleasi surse am aflat ca, in repetate rinduri, a fost vazut maiorul Vasile Costiug, insotit de alte persoane implicate, care au detinut functii in depou, ca, periodic, efectuau vizite la o familie din cartierul amintit. Mai multi oameni ne-au confirmat cele spuse de vizitatorii nostri. "Deseori l-am vazut pe politistul Costiug ca venea aici la familia Isache; si nu era o vizita de familie", a precizat unul dintre vecinii familiei Isache. Alte persoane care au domiciliul in apropiere au afirmat ca nu de putine ori maiorul venea insotit de un preot. Se pare ca aceasta familie ar fi avut rolul de a depozita motorina pina se realiza un stoc semnificativ. In momentul in care stocul promis cumparatorului era finalizat, acesta era transportat la destinatie. O parte din motorina furata din depou a luat drumul catre o manastirea din judetul Suceava. Anchetatorii il cerceteaza in prezent pe staretul Manastirii "Sfintul Mina" din judetul Suceava, Ene Varnava, despre care exista informatii ca ar fi intermediat depozitarea motorinei chiar in incinta lacasului de cult. Staretul Varnava pare sa nu fie la prima "afacere", existind informatia ca facea comert cu autoturisme si utilaje agricole aduse din Franta. Potrivit primelor cercetari, pe traseul Depoul CFR Pascani- Manastirea "Sfintul Mina" s-ar fi transportat peste 3 tone de motorina. CATALIN DUMITRESCU Operatiunea "Mielul" Obiceiul "spagilor de Pasti" pare sa fi devenit la fel de traditional ca sarbatoarea in sine. Nimic nu poate schimba mentalitatea multor angajati ai institutiilor publice. De Pasti sau de Craciun, ei se simt obigati sa isi mituiasca sefii cu o mica atentie: un miel, un bidon cu vin sau doua cofraje cu oua. Iar sefii accepta plocoanele subordonatilor cu o naturalete aproape biologica: obiceiul le-a intrat in singe, a devenit un reflex neconditonat. Asa ca primesc "ofrandele" fara nici o jena. Reporterii "Evenimentului zilei" au demonstrat, anul trecut, ca "spaga de Pasti" functioneaza si la nivel foarte inalt: actualul director al SRI, Radu Timofte, si fostul ministru de Interne, Doru Ioan Taracila, au fost cadorisiti la vremea respectiva cu cite o jumatate de miel. Spaga le-a fost oferita de catre citiva ziaristi "deghizati" in oameni cu probleme, care ofera o "mica atentie" de sarbatori pentru rezolvarea necazurilor. Cei doi demnitari au acceptat cadourile fara nici o ezitare. Cu doar doua zile inaintea sarbatorii de anul trecut, curtea Ministerului Agriculturii semana cu o piata agroalimentara: masinile sefilor de la Bucuresti erau burdusite cu plocoanele aduse din provincie. Situatia nu s-a schimbat nici anul acesta. Aceleasi masini pline-ochi, sosite din provincie sau din Capitala, au aparut in parcarile multor institutii publice. Si, la fel de repede, mieii, cozonacii si bidoanele cu vin au fost transferate in masinile maharilor. "Vinzoleala" mare ieri dimineata in fata sediului Casei Nationale de Asigurari de Sanatate: masini (multe dintre ele inmatriculate in provincie) apareau, la intervale de timp de numai citeva minute, cu portbagajele ticsite de bunatati. Miei, oua, bidoane cu vin sau cozonaci erau transferate in citeva secunde in masinile bosilor de la CNAS. Pentru citeva ore, parcarea din fata institutiei a semanat cu un talcioc agricol. La care aveau exclusivitate numai angajatii: vigilent, portarul ii gonea pe alti soferi care intentionau sa parcheze acolo. Asa ca, daca tot nu au luat prima de Pasti, angajatii Casei Nationale de Asigurari au facut economii. O secventa devenita uzuala de sarbatori a fost surprinsa de fotoreporterul nostru: unul dintre angajatii CNAS scoate mielul proaspat taiat din portbagajul jeep-ului inmatriculat cu numarul B-22-KKK, parcat in fata sediului, si il duce rapid in portbagajul unei Dacii 1300, cu numarul B-12-MXM. Astfel de "operatiuni" s-au derulat in fata CNAS pe tot parcursul zilei de ieri. Aceeasi atmosfera si la Ministerul Agriculturii, Alimentatiei si Padurilor In decurs de doua ore, trei miei au luat drumul protbagajelor de la masinile angajatilor MAAP. Dintr-o Dacie - Papuc cu numarul de inmatriculare BZ-04-CRZ a fost transferat in graba un miel catre portbagajul unei Dacii 1300 cu numarul B-24-TDO. Dupa foarte putin timp, fotoreporterul "Evenimentului zilei" a mai surprins un personaj de la Ministerul Agriculturii in timp ce, cu discretie, a bagat in portbagajul unei Dacii 1300 (B-96-BIR) un miel maricel extras dintr-un Cielo alb cu numarul MM-02-HEL. Intr-o alta Dacie a Ministerului Agriculturii "a aterizat" un alt miel, scos dintr-o masina B-17-KAZ. Intr-un popas de numai cinci minute, cit a poposit masina noastra in fata Inspectoratului General de Politie al Capitalei, un brunet mustacios a carat, fara sa mimeze macar ca se fereste de ochii lumii, un sac transparent cu un miel cit se poate de rotofei. Cu care a intrat, aproape mindru, in curtea IGP, pe sub nasul subofiterilor de la poarta. TANIA IVAN DANIEL NEAMU In urma operatiunii turco-romane, Banda lui Huseyin Saral a fost decapitata In urma operatiunii internationale secrete, cu numele de cod "Huseyin" (de la numele unui periculos infractor turc depistat in apropiere de Bucuresti), in Romania si Turcia au fost arestate mai multe persoane care fac parte dintr-o banda foarte periculoasa specializata in hold up-uri si omoruri la comanda. Politistii turci sint dotati cu laptopuri, cei romani - doar cu picioare sanatoase Marti dimineata, trupele speciale s-au desfasurat pe raza comunei Otopeni, judetul Ilfov, si, in jurul orei 6.30, au fost luate "pe sus" patru persoane suspectate de acte teroriste. Operatiunea care a durat 23 de zile a fost coordonata de la Centrul pentru Combaterea Infractionalitatii Transfrontaliere "SECI", cu logistica informatizata de ultima ora. La descinderea din Otopeni a participat si o echipa de ofiteri turci aflati la Bucuresti, care tineau permanent legatura cu punctul focal din Turcia. Cind ofiterii turci (dotati cu laptopuri) au primit prin Internet informatia ca si in Turcia au fost localizati complicii celui urmarit in Romania, s-a declansat descinderea si prinderea cetateanului turc Huseyin Saral, in virsta de 41 de ani. Saral a fost retinut la solicitarea autoritatilor turce, in baza unui mandat de arestare preventiva pentru jaf armat, fapta comisa in localitatea Diyarbakik, din Turcia, pe 16 martie 1998, cind a reusit sa puna mina pe 500.000 de dolari SUA si 22 kilograme de aur, atacind un convoi. Potrivit unui comunicat al IGP, Huseyin Saral, condamnat in Turcia pentru mai multe omoruri, pentru contrabanda si asociere in comiterea de infractiuni, a fost condus la Parchetul Tribunalului Bucuresti unde procurorul criminalist Dragos Nestor a dispus arestarea preventiva pe 30 de zile a acestuia, urmind a fi declansata totodata si procedura de extradare. Saral se afla in Romania sub identitate falsa, din aprilie 1999, si era actionar al unei societati cu sediul in Constanta. La descinderea de pe strada Mures, din Otopeni, politistii au mai gasit si droguri (marijuana), pe care Huseyin a recunoscut ca le avea pentru consum. In cadrul aceleiasi operatiuni a fost depistat si retinut cetateanul turc Sabri Tufekci, in virsta de 46 de ani, care nu a putut justifica prezenta sa pe teritoriul Romaniei, avind pasaportul pierdut si viza de sedere expirata. Celorlalti doi indivizi, care se aflau impreuna cu Huseyin si Tufekci, li s-a dat drumul: unul avea viza, iar celalalt era cetatean roman de origine turca, cu domiciliul in Constanta, si nu s-a dovedit ca sint implicati in faptele care au constituit obiectivul operatiunii "Huseyin". Intrebati de colegii romani, politistii turci au confirmat ca si in tara lor operatiunea "Huseyin" a avut succes. ALINA GRIGORE CHRISTIAN LEVANT Hoti de masini de lux, arestati Ei fac parte dintr-o filiera transfrontaliera care opereaza in cinci tari Sase membri ai unei retele internationale de traficanti de masini de lux furate au fost retinuti miercuri de catre politistii Directiei de Combatere a Crimei Organizate. Hotii fac parte dintr-o retea transnationala care actioneaza in Romania, Elvetia, Germania, Cehia si Republica Moldova. Pina in prezent au fost prinsi fratii Dan si Mihai Hostiuc, din Oradea, Gelu Silviu Iliescu, din Brasov, Nicolae Ioana, din Rimnicu Vilcea, Jan Mandrigiu, din Vaslui, si Radu Hodoroaba, din comuna Filipesti - judetul Bacau. Acestia au fost arestati pentru 30 de zile in baza mandatelor emise de procurorii Parchetului General. Potrivit politistilor, cei arestati miercuri au participat direct sau sint complici la furtul a zeci de autoturisme de lux. Majoritatea masinilor au fost furate din Elvetia, Germania si Italia. Apoi, acestea au fost vindute in Romania. Hotii dispuneau de un intreg arsenal de documente falsificate, cu ajutorul carora inmatriculau masinile in Romania: taloane, chitante vamale, procuri notariale sau acte de repatriere emise pe numele unor cetateni din Republica Moldova. Hotii furau numai autoturisme de lux, in general noi: Audi, VW, Ford, Renault, Chrysler sau Rover. Anchetatorii au gasit pina acum 19 masini care fusesera furate si vindute prin aceasta filiera. Sase dintre acestea aveau seria caroseriei schimbata. Ancheta este continuata de Directia de Combatere a Crimei Organizate, in cooperare cu Interpol si Parchetul General. Conflict intre catolici si ortodocsi O data cu apropierea Sfintelor Sarbatori, catolicii din Mihaileni, Sibiu, l-au rugat pe preotul ortodox sa le dea voie sa pregateasca una dintre cele doua biserici din comuna pentru Pasti. Fiind refuzati, cei aproape 100 de catolici au inceput sa bata la usile primariei, ale Consiliului Judetean si ale Prefecturii. In localitate sint doua biserici, una ortodoxa si una catolica. Intrucit majoritatea satenilor sint ortodocsi, cel de-al doilea lacas nu este deschis si nu se tin slujbe. Catolicii sint hotariti sa-si tina Sarbatorile de Pasti intr-una din biserici, chiar daca vor sparge usa si vor intra cu forta. Conflictul, inceput de aproape trei ani, se afla acum in faza critica. Oamenii s-au luat la bataie, iar cei care se considera nedreptatiti au amenintat ca vor recurge la forta. MARA SIMION Consilier prezidential, numit director la Institutul "N. Iorga" Ioan Scurtu aduce istoria la remorca puterii Cine controleaza trecutul stapineste viitorul. Deci, pentru un viitor cit mai ferit de griji, PDSR ar vrea ca istoria sa fie scrisa exact asa cum i-ar placea. Pentru aceasta, insa, cei care scriu istoria, istoricii, trebuie sa intre sub controlul si supravegherea PDSR. Sectia de Istorie a Academiei a organizat vineri, 30 martie, concursul pentru ocuparea postului de director al Institutului de istorie "N. Iorga", cea mai mare institutie de profil din Romania, chiar daca astazi mai are doar 30 de cercetatori. De fapt, inca inainte de anuntarea concursului, pare sa fi fost stabilit numele viitorului director. Am aflat ca presedintele Academiei, Eugen Simion, si seful Sectiei de istorie, Dan Berindei, i-au solicitat lui Ion Iliescu "permisiunea" de a-l numi pe consilierul prezidential Ioan Scurtu in postul de director. Totusi, la concursul din 30 martie s-a mai prezentat un candidat, prof. Andrei Pippidi, nepotul lui Nicolae Iorga, istoric cunoscut si apreciat atit in tara, cit si in strainatate. Comisia Academiei, condusa de Dan Berindei (din care a facut parte si Dinu Giurascu), a indeplinit formalitatea numirii consilierului prezidential Scurtu in functia de director al Institutului "N. Iorga", iar Prezidiul Academiei mai trebuie doar sa valideze rezultatul acestui "concurs". Istoria Institutului de Istorie Institutul pentru studiul istoriei universale a fost creat de Nicolae Iorga in anul 1937. Dupa asasinarea lui Iorga de legionari, in 1940, conducerea institutului a fost preluata de profesorul Gheorghe Bratianu. Dupa indepartarea lui Gh. Bratianu, urmata de arestarea si asasinarea lui in inchisoarea de la Sighet, pina si regimul comunist a preferat numirea in fruntea institutului a unui alt istoric de marca, Andrei Otetea. El a reusit recuperarea cadrelor didactice epurate din invatamintul superior in 1948, anihilarea gruparii staliniste in frunte cu Mihail Roller, care controla scrierea istoriei la inceputul anilor 50, iar dupa 1964 a angajat zeci de fosti detinuti politici eliberati din inchisoare. Din 1970 pina in decembrie 1989, Institutul "N. Iorga" a avut in frunte tot un specialist in istorie medie, Stefan Stefanescu. Desi Ceausescu a incercat de mai multe ori sa desfiinteze institutul, ultima data in 1988, dupa un protest fata de "sistematizarea" satelor, de fiecare data a renuntat. Pe de o parte Securitatea avea suficient de multi oameni infiltrati acolo (in intreaga zona comunista, institutele Academiei, organizate dupa model sovietic, erau folosite ca paravan pentru plasarea agentilor de influenta), pe de alta parte, ar fi stirnit proteste in strainatate, proteste de care Ceausescu nu avea nevoie. In decembrie 1989, istoricii de la "Iorga" l-au ales in functia de director pe Serban Papacostea. Dupa revolutie, cind s-a desfiintat Institutul de Istorie al PCR de pe linga CC al PCR, vreo 100 de "specialisti" au ramas pe drumuri. Cu toate presiunile Academiei, care tuteleaza Institutul "Iorga", Papacostea a refuzat sa-i angajeze pe "specialistii" de la Comitetul Central. Au apelat atunci la artileria grea: Ion Iliescu i-a cerut personal lui S. Papacostea transferarea celor de la Institutul de Istorie al PCR la "Iorga". I s-a raspuns ca nu se poate, se incalca legea. Partidul lui Ion Iliescu si Petre Roman a mai avut un motiv de suparare. Citiva dintre cercetatorii de la "Iorga" in frunte cu directorul au publicat, prin anii 90-'92, comunicate si apeluri care amendau ineptiile lansate de putere referitoare la "partidele istorice", la institutia monarhiei, la rolul Regelui Mihai sau al lui Ion Antonescu. In 1995, Sectia de istorie a Academiei, condusa de Dan Berindei, cel care in ianuarie 1990 a fost obligat sa demisioneze de la "Iorga", fiind acuzat ca ar fi colaborat cu Securitatea, a incercat atunci sa-l debarce pe S. Papacostea, cerindu-i sa-si scoata postul la concurs, dupa care Academia sa numeasca un nou director. Papacostea a amenintat cu un proces, iar Berindei a batut, pe moment, in retragere. Ce n-a indraznit Roller a facut Berindei Avind in vedere vechile metehne de guvernare, PDSR nu vrea sa rateze nici un post pe care l-ar putea distribui camarilei. Cu atit mai putin cel de director la cel mai important institut de istorie. Pe de alta parte, Dan Berindei, seful Sectiei de istorie a Academiei, poate astfel sa se razbune pe fostii colegi pentru felul in care a trebuit sa paraseasca institutul in 1990, acuzat ca ar fi fost agent al Securitatii. Totodata, Papacostea si-a incheiat mandatul si trebuia numit de Sectia de istorie a Academiei un nou director. Conform traditiei, directorul ar fi trebuit sa fie specialist in istorie medie. Fostii directori au fost medievisti: Iorga, Bratianu, Otetea, Stefanescu si Papacostea. Si, inainte de toate, savanti de prima marime, capabili sa asigure un prestigiu international celui mai mare Institut de Istorie din Romania. Desemnarea lui I. Scurtu, care scrie despre cei 20 de ani de istorie interbelica a Romaniei, calca in picioare o traditie de 65 de ani, pe care nici macar Roller si comunistii nu au indraznit s-o nesocoteasca. Scurtu s-a remarcat, inainte de 1989, prin concesiile pe care le-a facut cenzurii, exagerind rolul PCR si al tinarului revolutionar Ceausescu. Regii Romaniei seamana mai mult cu niste caricaturi in cartile sale, unde monopolul moralitatii politice era detinut de PCR. Dupa 1989, Scurtu s-a intrecut in a raspunde comenzilor politice ale PDSR, continuind compromiterea monarhiei, tratind cu dispret minoritatile nationale si Occidentul. Cit despre istoria contemporana a Romaniei, in care este specialist noul director, Institutul "Iorga" nu a dezvoltat niciodata aceasta directie de cercetare tocmai pentru a-si pastra o cit mai mare autonomie. Inainte de 1989, istoria contemporana a fost apanajul Institutului de Istorie al PCR, iar dupa aceea al Institutului Totalitarismului, condus de deputatul PRM Radu Ciuceanu. Pentru PDSR, trecutul e important Cu toate declaratiile care ne cer sa ne desprindem de trecut si sa nu mai "lingem dosare", un lucru e cert: PDSR e cel mai interesat de trecut - dar probabil mai mult pentru a ascunde ce nu-i convine si a-l interpreta intr-o maniera care sa-l favorizeze. Au inceput deja atacurile impotriva manualelor alternative de istorie. Cei mai vehementi sint presedintele Iliescu, Adrian Paunescu si consilierul prezidential I. Scurtu. Manualele alternative ar produce "tirfe si bodyguarzi" (Adrian Paunescu). Ioan Scurtu este deocamdata un om ocupat: Cotroceni, Universitate, acum si Institutul "Iorga". El doar va trasa linia ideologica a scrierii istoriei. Un singur amanunt nelinisteste. Slobodan Milosevici a inceput si el tot cu "grija" fata de scrierea istoriei. Se stie unde a terminat-o. RADU BUTUZA Preoti martiri in numele credintei Persecutata si umilita in comunism, Biserica nu a incetat sa existe. Desi s-a vorbit mult despre faptul ca BOR a fost nevoita sa accepte compromisul, fiind "sub vremuri", exista mii de exemple care demonstreaza contrariul. Preoti care au refuzat sa slujeasca si pe Dumnezeu, si pe Mamona. Pentru ambitiile marunte ale unor ierarhi vremelnici nu poate fi culpabilizata toata Biserica, iar compromisurile lor nu pot cadea pe umerii bisericii. Nu trebuie uitat ca doua generatii de preoti si ierarhi au patimit pentru credinta. Pentru "cumintirea" BOR, autoritatile comuniste au folosit cele mai represive metode. Vazind ca actiunile "pasnice" n-au nici un rezultat, puterea de la Bucuresti a trecut la "innoirea" BOR. Prin Decretul nr. 166 din 1947 s-a oficializat actiunea de scoatere din scaun a nu mai putin de 16 ierarhi ortodocsi, care nu vedeau cu ochi buni noua orinduire atee. Cei mai reticenti dintre ei au murit in conditii suspecte, fiind cel mai probabil otraviti. Cum ierarhilor, conform canoanelor bisericii, nu li se face autopsie, zeci de episcopi si mitropoliti au murit, in scripte, "de inima rea", desi, in realitate, fusesera ucisi. Circa 1.725 de preoti ortodocsi, conform datelor Institutului National de Studiere a Totalitarismului, au trecut prin puscariile comuniste. Sute de calugari au sprijinit miscarea de rezistenta, binecuvintind si ajutind pe cei care luptau in munti. Opt dintre preotii ortodocsi au luptat efectiv cu arma in mina, iar aproape 250 si-au pierdut viata in timpul "anchetelor" de la Securitate. Pentru a distruge monahismul, comunistii au elaborat Decretul de Stat nr. 410 din 1948. Potrivit acestui decret, in manastiri nu puteau sa traiasca decit persoanele trecute de 50 de ani pentru femei, respectiv 55 pentru barbati, daca renuntau la salariu sau la pensia de la stat si numai cu avizul Departamentului Cultelor. In documentele Securitatii, cercetate de istoricul Cristian Troncota, Biserica Ortodoxa Romana este catalogata drept "oastea neagra" a calugarilor. Mii de preoti si studenti teologi au fost aruncati in inchisorile comuniste, unde au fost obligati sa participe la asa-zise liturghii si sa se "impartaseasca" cu fecale, dar nu s-au dezis de credinta. Alte mii de preoti au fost condamnati la moarte si executati. Prezentam mai jos citiva ierarhi care si-au dus crucea pina la capat: Mitropolitul Efrem Enachescu, pe numele de botez Ioan, fost loctiitor al Arhiepiscopiei Chisinaului cu numele de "Tighineanul". Din 12 ianuarie 1944, Mitropolit al Basarabiei. Publica lucrari anticomuniste si predica impotriva bolsevismului. Dupa invadarea Basarabiei de catre trupele sovietice se retrage cu armata romana. A fost arestat si i s-a impus domiciliu obligatoriu la Manastirea Cernica. A murit la Cernica, in 1968. Mitropolitul Vasile Lazarescu, fost Mitropolit al Banatului. Doctor in teologie la Cernauti. Pus in retragere de regimul comunist in 1961, cu domiciliul fortat la Manastirea Cernica, unde moare in 1969. Mitropolit Irineu Mihalcescu, pe nume de botez Ioan, fost Mitropolit al Moldovei. Considerat cel mai mare teolog roman al vremii sale, doctor in filosofie la Leipzig. Anticomunist convins, predica impotriva regimului sovietic. Trimis in surghiun, in 1947, la Manastirea Neamt. Mort in 1948, in conditii misterioase, se pare otravit. Mitropolit Visarion Puiu, pe nume de botez Vistor, fost Mitropolit al Bucovinei. Aflat in Croatia, nu mai poate sa se intoarca in Romania dupa 23 august 1944. In exil, continua lupta anticomunista. Condamnat, in contumacie, la moarte de regimul comunist. Infiinteaza o Episcopie Ortodoxa Libera in Franta. Moare in 1964. Mitropolit Tit Simedrea, pe numele de botez Teodor, Mitropolit al Bucovinei. I s-a fixat ca loc de retragere schitul Darvari, iar din 1959 - Manastirea Cernica. Moare in 1971 la Cernica, sub atenta supraveghere a Securitatii, care ii fixase domiciliul obligatoriu. Episcop Emilian Antal, loctiitor al Mitropoliei Bucovinei. Scos in 1948 din functie si numit profesor la Seminarul Manastirii Neamt. Staret la Manastirea Toplita, jud. Hargita, unde moare in surghiun, in 1971. Episcop Partenie Ciopron, episcop al armatei si loctiitor de episcop de Balti. Prin desfiintarea, in 1948, a Episcopiei Armatei, ramine fara eparhie si devine profesor. Atent urmarit de Securitate, ca urmare a activitatii sale in timpul razboiului anti-sovietic. Din 1961, episcop de Roman si Husi. Se retrage din scaun in 1978 pentru ca era bolnav, dar si din cauza necazurilor facute de catre Securitate. Moare in 1980 la Manastirea Varatec. Episcop Policarp Morusca, episcop pentru romanii din America. Dupa inceperea razboiului nu s-a mai putut intoarce in SUA. Numit loctiitor de episcop al Cetatii Albe-Ismail si loctiitor de Maramures. Protestele romanilor de peste Ocean ii salveaza viata. Trimis la pensie in 1948. Moare in 1958, la Manastirea "Sf. Ioan Botezatorul" din Alba-Iulia. Episcop Cosma Petrovici, episcop al Dunarii de Jos. Pensionat fortat in august 1947, moare la Galati in 1948. Episcop Nicolae Popovici, episcop al Oradei. Un simbol al romanilor din Ardeal, refugiat in fata autoritatilor hortiste (1940-1944). Predica public impotriva regimului comunist. Pensionat fortat in 1950, la 47 de ani. Cu domiciliu fortat, la Manastirea Cheia, pina in 1960. Moare la Biertan, in 1960, unde fusese adus grav bolnav de la Cheia. Episcop Trandafir Scorobet, episcop-vicar al Arhiepiscopiei Sibiului, cu numele de "Rasinareanul". Inchis de autoritatile maghiare la Cluj, Oradea, Zambor intre 1916-1918. Pensionat fortat in 1948, moare la Sibiu in 1967. Episcop Pavel Sarpe, episcop-vicar al Arhiepiscopiei Bucurestiului cu titlul de "Ploiesteanul". Dupa nici jumatate de an ca arhiereu, pentru anticomunismul sau este "pus in disponibilitate", stabilindu-i-se ca loc de retragere Manastirea Curtea de Arges, unde a si decedat la 1978. Episcop Lazar Triteanu, episcop al Romanului si episcop Galaction Cordun, episcop-vicar al Tomisului, retrasi fortat din scaun in 1948, cu domiciliul fortat in manastiri. Episcopul Grigore Leu, fost episcop al Husilor, pensionat fortat in 1949. Otravit la Manastirea Sfintii Apostoli Petru si Pavel din Husi. Fiul sau, Vasile Leu, fuge din tara in 1948. Hirotonit necanonic, Vasile Leu devine episcop al exilului. In 1952 este rapit de KGB si dus la Moscova, internat la Liublianca sub motivul ca ar fi in slujba serviciilor secrete americane si britanice. Transferat la Bucuresti, este condamnat la moarte, dar este eliberat dupa 1964. FLORIAN BICHIR [17][pl.dll?rid=expresro] 