 Sticlaria decorativa - o idee frumoasa si o afacere banoasa Ati auzit vreodata de sticlarie tip Gallee Este o tehnica inventata de un renumit sticlar francez care ofera obiectelor un farmec aparte. De pe urma acestei tehnici, care creeaza iluzia ca piesa ar fi facuta din mai multe straturi de sticla, o firma din Buzau cistiga bani frumosi. "Ideea de a ne apuca de sticlarie ne-a venit in 1994", isi aminteste Malin Doroftei, unul dintre cei sase asociati ai firmei. Decisiva a fost experienta unuia dintre ei, Gelu Cucu, fost maistru sticlar, singurul care lucrase in domeniu. Ceilalti cinci au la baza studii de aeronave, matematica, electronica si TCM. Cu 5.000 $ pe care i-au strins initial au inchiriat un spatiu nefolosit la Romcis, fosta topitorie de in si cinepa din Buzau, si au angajat primii muncitori. Pentru pasii care au urmat - construirea cuptorului, racordarea la gaze si amenajarea cladirii - au fost nevoiti sa se imprumute de la prieteni. S-au ferit de creditele bancare din cauza dobinzilor mari. Acum nu mai au datorii, iar anul trecut au putut sa cumpere de la FPS terenul si cladirea unde se afla fabrica. Nu e o afacere usoara! O fabrica de sticla are nevoie de multe tipuri de materie prima. Sticlarii aduc nisipul de la Dorohoi, substantele chimice le iau de la Bucuresti si Valea Calugareasca, acizii de la Tirnaveni, iar colorantul il importa din Germania. O problema serioasa e mina de lucru. Meseria de sticlar nu este printre cele mai usoare si, poate de aceea, sint tot mai putini cei care o cunosc si o practica. Echipelor de cite sapte sticlari li se alatura topitori, specialisti in tratarea cu acizi, gravori si pictori. In total sint 40 de oameni care dau viata bijuteriilor ceramice. Muncitorii sint platiti in acord, in functie de dimensiunea obiectelor din lot. Desi nu cistiga mult (in medie doua milioane lei pe luna), ramin atasati firmei si pentru ca in zona Buzaului, unde se afla fabrica, oferta de locuri de munca este slaba, mai ales ca vechea fabrica de sticla din localitate si-a intrerupt activitatea. Promovarea produselor aduce clientii Firma s-a impus pe piata prin seriozitate si prin atentia deosebita care se acorda clientului. Astfel, cind face comanda, cumparatorul poate solicita executia unui anume desen pe care il aduce el, o anume forma si dimensiune sau inscriptionarea semnaturii. Se produc astfel obiecte personalizate. Ca sa devina cunoscuti, cei sase parteneri au folosit mai multe cai: in primul rind, le-au trimis prietenilor lor din strainatate pliante, pe care acestia le-au popularizat gratuit. Apoi si-au facut reclama in publicatii care se distribuie in hoteluri. Timp de trei ani, pina in 1998, au avut amenajata la World Trade Center, alaturi de alte firme, o vitrina cu exponate din productia lor. Astfel, multi dintre clientii din strainatate au descoperit firma. Tot pe linia deschiderii catre piata externa au facut expozitii in ambasade si consulate. Efectele acestor actiuni nu au intirziat sa apara. Executata la comanda, productia este in proportie de 90a pentru export: Japonia, SUA, Canada, Italia si Franta. La asa o afluenta de clienti, nu au intirziat sa apara si intimplarile amuzante: "Noi coloram obiectele cu ajutorul oxizilor. La un moment dat s-a intimplat ca o vaza sa fie tratata cu mai mult oxid decit era necesar. A iesit deosebit de rosie si am hotarit sa o pastram in expozitie, pentru noi. A aparut intr-o zi un client care, desi s-a uitat cu atentie la toate exponatele, in final a cumparat-o pe aceea. Mai mult, si-a decorat si mobilat o intreaga camera in stilul si culoarea vazei noastre", ne-a povestit Malin Doroftei. Obiectele sticlarilor buzoieni se vind bine pentru ca au preturi mai bune comparativ cu cele produse in alte tari, desi cele romanesti presupun multa manopera. Preturile variaza in functie de dimensiunea obiectului, de la 4-5 $ - un paharel, la 400 $ - o vaza cu inaltimea de un metru. RODICA NICOLAE Intr-un sat din Cimpia Dunarii, Micul fermier - intre mila Domnului si mina arendasului Subventii, vouchere, cupoane, tichete, prime, granturi, fonduri comunitare. La 10 kilometri de Oltenita, la Mitreni, taranilor le place sa vorbeasca despre toate astea la birt sau la moara. Dincolo de perdeaua de faina, pe peretele morii din Mitreni troneaza un afis cu o duduie apetisanta imbracata sumar. Unii spun ca o fi si asta o forma de marketing agricol - cum le place guvernantilor sa zica - menita sa-i convinga pe tarani sa nu se duca la morile concurente. "Reveria" celui venit la macinat nu dureaza mult pentru ca, pe o foaie de hirtie agatata la picioarele doamnei, cineva a scrijelit cu creion chimic: " Aveti grija sa nu varsati griul pe jos". Asta le aminteste celor furati de peisaj ca griu-i scump si n-au voie sa risipeasca nici un bob. In fata morii, taranii discuta despre "stimulentele" promise de "domnii de la minister". Sint suparati ca nu au bani sa-si cumpere tractoare cu care sa-si munceasca singuri bucatica de pamint, pentru ca s-au cam saturat sa fie dusi cu vorba de sefii cohortei de asociatii si societati comerciale agricole. Taranii cunosc bine toate "portitele" pe care ministerul le-a deschis pentru a le facilita accesul la tehnica agricola subventionata. Dar sint prea saraci ca sa achite chiar si jumatate din pretul unui tractor. " Pina acu' de la noi din sat nu si-a luat nimeni tractor subventionat. Si-au depus mai multi actele da' nu au luat nimic", zice Gheorghe Alexe, taran din Mitreni. "Ca sa ne ajute, statul ar trebui sa ne dea posibilitatea sa achitam tractoarele intr-un timp mai lung de 15-20 de ani. Io, in 5 ani nu am cu ce sa achit, chiar daca vind si casa mea si pe-a lu' tata", spune el. Taranul de rind - la mina bancherilor... In banci nu-si mai pune nimeni nici o speranta. Bancherii cer garantii la care un taran nici nu indrazneste sa gindeasca... Paradoxal, la o raspintie de drumuri din Mitreni troneaza un panou mare, de pe care vintul si ploaia au smuls citeva litere, care ii indeamna pe oameni sa apeleze la serviciile defunctei "Banci Internationale a Religiilor - banca tuturor credinciosilor". Cu toate astea, taranii din Mitreni inca mai cred. "Poate la anul statul ne va sprijini mai mult. Daca ne-o ajuta si Dumnezeu si s-o face griul, poate s-o mai ieftini piinea", spun ei, negindindu-se ca daca va fi griu mult angrosistii le vor da bani putini pe el. ...si a marilor arendasi In lipsa utilajelor pentru lucrul pamintului taranii se vad nevoiti sa dea terenul in arenda. Gheorghe Matache a primit pe un hectar si jumatate de teren doar 30 de kilograme de griu - adica ceva mai mult de doua duble! Legile spun ca taranii care dau in arenda terenul si sefii asociatiilor trebuie sa incheie un contract care sa spuna clar ce procent din recolta va reveni fiecareia dintre parti. De cele mai multe ori insa, aceste contracte sint praf in ochi. "Ce daca am facut contract cu ei? Ar trebui sa-i dam in judecata, iar noi nu avem bani. De ce nu ordona ministrul Sarbu un control si la societatile astea? Ei vind griul si numai ei stiu cu ce pret. Din recolta, unora le da mai putin, altora deloc", se ingramadesc taranii din Mitreni sa se plinga. "Noi i-am facut miliardari, iar daca mergem sa ne cerem drepturile ne zic: "Luati-va pamintul si faceti ce vreti cu el"..." "Milionul a fost bun, dar a venit cam tirziu" Intr-un fel sau altul, taranii sint dependenti de asociatiile si societatile comerciale care au tractoare si pluguri. Singuri nu au cum s-o scoata la capat, asa ca, vrind-nevrind, trebuie sa apeleze la prestatorii de servicii. "Pentru un hectar de teren, numai discuitul m-a costat un milion de lei", spune Gheorghe Alexe, care, desi nu s-a inscris in nici o asociatie, plateste prestatorii de servicii pentru lucrarile mecanizate. "Milionul pe care ni l-a dat statul a fost el bun, dar a venit cam tirziu. Iar cultivatorilor de porumb sau floarea-soarelui inca nu le-au sosit banii. Ar trebui sa se dea acum, ca omul trebuie sa insaminteze, altfel se duce de ripa totul", spun taranii. Cei cu terenuri mici - lasati de izbeliste Cei care au suprafete mici de teren sint nemultumiti. "De ce nu ne-a ajutat statul si pe noi, astia care avem pamint putin de pina la 50 de ari?", intreaba unii dintre ei. Multi dintre cei cu terenuri mici nu au vrut sa intre in asociatii pentru ca de pe un petic de pamint riscau sa nu se mai aleaga cu nimic din recolta. Insa, nici singuri nu se descurca pentru ca nu au bani, iar de la motorina si pina la saminta, totul se plateste. "Acu' traiesc dintr-o pensie de agricultor de 120.000 de lei pe luna. Ce pot sa fac eu cu banii astia, cind o butelie de aragaz costa 150.000 de lei", spune cu naduf pagubitul. Taranii din Mitreni isi pun totusi sperantele in guvernanti. Deocamdata se string la birt, la rascrucile ulitelor sau la moara si discuta aprins ultimele declaratii facute de ministrul Sarbu la televizor sau prin ziare. NICOLETA BURTAN Bugetul statului, fentat cu doua miliarde de lei Comisarul-sef adjunct al Garzii Financiare Bacau, Constantin Ursachi, a dat publicitatii un caz de evaziune fiscala uluitor prin tupeul cu care s-a actionat. Firma NETOMAR COM, din Comanesti, patronata de Ioan Marchiz, in virsta de 26 de ani, a vindut combustibil si piese auto in valoare "de cel putin 3,5 miliarde de lei" catre firme din Darmanesti, Bacau, Onesti si Slobozia, dar nu a pastrat nici o evidenta contabila a operatiunilor efectuate. Potrivit comisarului Ursachi, cele 3,5 miliarde reprezinta doar o parte din veniturile obtinute de firma, intrucit, in absenta evidentei contabile, Garda a cautat facturile pastrate de beneficiarii livrarilor. Au fost descoperite pina acum numai 24 de astfel de documente. "In urma verificarilor facute, s-au stabilit datorii catre bugetul statului in valoare de aproximativ 1,8 miliarde de lei", a afirmat Ursachi. Anual, Garda Financiara Bacau descopera cite doua, trei firme care nu au nici o evidenta contabila, insa, in mai toate cazurile, sumele cu care este prejudiciat bugetul statului sint de ordinul zecilor de milioane, nu al miliardelor. CLAUDIU TARZIU "Radiatiile" falimentului Bankcoop: 1,6 milioane de dolari, acoperiti din banii publici Falimentele bancare din ultimii ani scot tot mai multi bani din buzunarul cetateanului de rind. O lege promulgata la sfirsitul lunii aprilie obliga Ministerul Finantelor (MF) sa achite obligatiile financiare ale Bankcoop, care decurg din acordul de imprumut semnat de Romania cu Banca Internationala de Reconstructie si Dezvoltare (BIRD), in valoare de 120 milioane dolari. Ministerul Finantelor e nevoit sa plateasca 1,6 milioane dolari pentru ratele la imprumut si dobinzile, scadente in perioada 15 iulie 2000 - 15 ianuarie 2007, pe care ar fi trebuit sa le suporte Bankcoop. Banii vor fi platiti din fondul de risc constituit pentru achitarea datoriei publice externe. Eximbank, banca de stat, este cea care va urmari incasarea pe cit posibil a creditelor date de Bankcoop din imprumutul BIRD. Daca banii nu vor fi recuperati toate sumele ramin la datoria publica. GABRIELA TINTEANU Detergentii poluanti vor fi indepartati de pe piata Peste aproximativ sase luni, magazinele din Romania nu vor mai putea comercializa detergenti, produse de intretinere si de curatat care nu respecta gradul minim de biodegradabilitate. Potrivit unei hotariri de guvern, vor putea fi vindute doar produsele care contin o cota minima de substante biodegradabile, adica nepoluante. Hotarirea urmareste sa asigure protectia sanatatii populatiei si a animalelor. "Mai exista inca in Romania producatori de detergenti care nu respecta aceste norme. Acestia vor trebui sa investeasca in retehnologizare daca vor dori sa ramina pe piata. In acest caz, tehnologia si procesul de fabricatie sint mult mai scumpe", a precizat Radu Ignatescu, directorul general al fabricii de detergenti "Apollo" din Galati. VLAD MACOVEI O noua emisiune de titluri de stat pentru populatie Finantele mai scad un procent la dobinzi Ministerul Finantelor va lansa saptamina viitoare o noua emisiune de certificate de trezorerie pentru populatie cu scadenta la trei luni si dobinda 40a. Statul se imprumuta pentru a doua oara luna aceasta, dar la o dobinda cu un procent mai mica decit la obligatiunile precedente. Pina la data de 10 mai, populatia a imprumutat statul cu 14.264 miliarde lei in cele cinci emisiuni de certificate de trezorerie ale acestui an. Ultima emisiune, incheiata ieri, are o "colecta" provizorie de 2.006 miliarde lei (echivalentul a aproximativ 70 milioane de dolari), potrivit oficialilor finantelor. Banii imprumutati pina acum acopera mai mult de o treime din deficitul bugetar, in valoare de 41.305,8 miliarde lei, programat in Legea bugetului. LIDIA MOISE Eliberati din arest pe motiv de boala, Stefan Boboc si Cezara Bebis - luati sub aripa SIF Muntenia Stefan Boboc, fostul sef al Comisiei Nationale a Valorilor Mobiliare (CNVM) si Cezara Bebis, ex-comisar al aceleiasi institutii, au gasit de lucru in sinul generos al Societatii de Investitii Financiare (SIF) Muntenia. Cezara Bebis este angajata ca economist-analist in cadrul companiei Muntenia Consult, iar Stefan Boboc face parte, de mai bine de o luna, dintr-un grup mai larg de colaboratori care "acorda asistenta de specialitate" companiei de administrare Muntenia Invest. Potrivit lui Teodor Mihaescu, presedintele Muntenia Invest si vicepresedinte al PDSR-Bucuresti, Boboc nu a primit nici un leu pentru colaborarile sale, el avind cartea de munca la Academia de Studii Economice, unde preda stiinta vinzarii in economia de piata (marketing). Inainte de a fi comisar al CNVM, Cezara Bebis fusese sefa Directiei de privatizare a fostului FPP Muntenia, actuala SIF. "Cred ca nu stie cineva mai bine in Romania reglementarile pietei de capital ca cei doi, pentru ca ei le-au scris", explica Mihaescu motivul prezentei lor in compania financiara sau in apropierea acesteia. Stefan Boboc si Cezara Bebis sint inculpati in dosarul FNI aflat acum in instanta. Initial arestati, ei au fost pusi in libertate pe motive de boala. LIDIA MOISE OVIDIU ZARA [19][pl.dll?rid=expresro] 