 O comisie de ancheta a Senatului SUA acuza Politicieni americani, momiti cu bani de Beijing Guvernul chinez a incercat, in 1996, sa cumpere favorurile unor oameni politici americani prin intermediul finantarii pe ascuns a campaniei lor electorale, atesta un raport al unei comisii de ancheta a Senatului. Comisia a stabilit ca Beijingul a lansat in 1996 o operatiune secreta vizind influentarea vietii politice americane, incercind sa faca sa ajunga fonduri secrete la persoane cu functii de raspundere. Ancheta a avut la origine zvonurile conform carora Beijingul a incercat sa finanteze campania electorala a lui Bill Clinton cu 300.000 de dolari. Potrivit documentului, autoritatile chineze incercasera in 1995 sa imbunatateasca relatiile cu Washingtonul, in mod special cu membrii Congresului, dupa ce Clinton s-a intilnit cu presedintele Taiwanului de la vremea respectiva, Lee Tung-hui. Daca s-a constatat ca, in mod sigur, liderii de la Beijing au incercat sa cumpere favorurile oamenilor politici americani, comisia nu a gasit nici o proba a faptului ca acestia s-au lasat cumparati. CAMELIA MUNTEAN Cel mai scump detinut din lume Agentul libian Abdul Baset Ali al-Megrahi, condamnat la inchisoare pe viata pentru implicarea sa in atentatul de la Lockerbie, este cel mai scump detinut din lume, incarcerarea sa costind aproximativ 3 milioane de dolari pe luna, scrie "The Sunday Times". Nici macar Slobodan Milosevici, fostul presedinte iugoslav judecat la Haga pentru crime de razboi, nu are parte de un dispozitiv de paza atit de impresionant ca al-Megrahi, care, in plus, mai este si singurul detinut din cladirea in care se afla. Fostul lucrator al serviciilor secrete libaneze este inchis intr-un buncar dintr-o tabara militara americana dezafectata - Camp Zeist, din Olanda - in incinta unui adapost antiatomic. Pe linga cohorta de gardieni de la suprafata si din subteran, al-Megrahi are "la dispozitie" un frizer, un bucatar si citiva medici specialisti. Libianul va mai sta la Camp Zeist cel putin pe perioada recursului inaintat de avocatii sai, dupa care, foarte probabil, va fi mutat intr-o inchisoare de maxima securitate, pretul detentiei sale urmind a scadea considerabil. CONSTANTIN VLAD Menajerie-pescarie la brutarie Brutarii din mai multe orase poloneze Gdansk s-au intrecut pe ei insisi cu ocazia Festivalului Piinii, care se organizeaza anual de ziua Sfintului Dominic, transmit agentiile de presa. Ei au plamadit din aluat cele mai neasteptate si reusite figurine, expunind cu mindrie tot felul de animale din coca, de la pesti pina la crocodili, toata "menajeria" aratind extrem de apetisanta, abia scoasa de la cuptor, cu coaja rumena si aburind. ISABELLA ALEXANDRESCU Muzeul votcii Dupa ce a fost subiect de inspiratie pentru nenumarati scriitori si artisti si a inecat amarul saracilor care au vrut sa uite de necazuri, traditionala bautura a rusilor, votca, are acum muzeu in fosta capitala imperiala, Sankt Petersburg, transmit agentiile de presa. Cu priviri pofticioase, vizitatorii se perinda printre sticle de votca de toate soiurile si marimile, aranjate cu grija in casete din sticla. Cea care atrage cel mai mult atentia este o sticla uriasa, de zece litri, pusa la loc de cinste, una dintre exponatele cu care muzeul se mindreste si care efectiv magnetizeaza privirile curiosilor. (I.A.) Kursk - un an de tacere In toate marile orase de pe cuprinsul Rusiei au avut loc ieri ceremonii religioase in memoria celor 118 marinari care au pierit la bordul submarinului rusesc Kursk, in urma cu un an, in timpul unor exercitii militare, relateaza AFP. La Moscova, Sankt Petersburg si Sevastopol, sute de persoane au participat la slujbele de comemorare, aprinzind luminari pentru sufletele membrilor echipajului de pe Kursk. In orasul inchis Vidaevo, de unde submarinul Kursk a plecat in ultima sa misiune, peste 300 de rude si apropiati ai celor disparuti au luat parte la principala ceremonie comemorativa. In locul in care va fi ridicat un monument in memoria celor disparuti, familiile au tinut un moment de reculegere si au depus coroane de flori. La un an de la cumplita tragedie, autoritatile ruse nu au reusit inca sa ofere o explicatie credibila referitoare la cauzele accidentului. Britanicii lanseaza o noua ipoteza Oamenii de stiinta britanici au descoperit noi indicii care ar putea rezolva misterul scufundarii submarinului Kursk, transmite BBC. Undele de soc subterane detectate de statiunea de monitorizare seismica a guvernului britanic, de la Blacknest, in ziua in care s-a petrecut tragedia, au confirmat faptul ca submarinul a fost zguduit de doua explozii puternice. Expertii cred ca prima deflagratie, de mai mica intensitate, ar fi cauzat scurgerea peroxidului de hidrogen, folosit pentru lansarea torpilelor. Flacarile izbucnite s-au extins in zona din fata a submarinului, detonind depozitul de torpile si avind loc astfel o a doua explozie masiva care a provocat inundarea submarinului. ISABELLA ALEXANDRESCU LIVIA CIMPOERU "Munciti mai micro", sfatuieste "Microsoft" Conducerea filialei "Microsoft" din Marea Britanie este exasperata de faptul ca angajatii sai sint nu doar zelosi, ci de-a dreptul obsedati de munca, astfel incit a ajuns sa ii roage sa plece mai devreme acasa. Directorii concernului informatic au pus la punct o campanie pentru a-i convinge pe angajati sa nu mai lucreze atit de mult. Ei au anuntat ca, de fiecare data cind lucratorii vor pleca acasa inainte de ora 17.30, vor face o donatie orfelinatelor. Dupa cum considera conducerea "Microsoft", si nu numai, cu cit timpul petrecut la munca este mai mare, cu atit performanta scade. (I.A.) Naveta spatiala "Discovery" a decolat fara probleme ISS are un nou echipaj NASA a avut parte de vreme buna si de un pic de noroc, astfel incit lansarea navetei spatiale "Discovery" s-a produs mai devreme cu cinci minute decit era programat si fara probleme, chiar inainte ca nori de furtuna sa acopere complexul de lansare de la Kennedy Space Center, din Florida, transmite Reuters. Destinatia navetei spatiale este Statia Spatiala Internationala (ISS), unde transporta un nou echipaj, alcatuit din patru oameni: comandantul Scott Thomas, secundul Frank Culbertson, copilotul Vladimir Dejurov si inginerul de zbor Mihail Tiurin. Alaturi de noul echipaj al ISS, care sta in spatiu patru luni, naveta a mai transportat cinci tone de provizii, echipamente stiintifice si un nou dormitor portabil. "Discovery" a fost lansata la ora 21.10 GMT, pe un cer senin, desi meteorologii dadusera numai 30 la suta sanse unei lansari reusite din cauza furtunii care se apropia. Aceasta este a opta misiune in decurs de un an pentru NASA, toate fiind dedicate proiectului ISS, care este in valoare de 95 de miliarde de dolari. ISABELLA ALEXANDRESCU Noua moda matrimoniala in SUA Fluturi vii, in loc de orez sau confeti Fluturii vii au devenit cele mai la moda "accesorii" pentru nunti in Statele Unite, prietenii si rudele aruncind frumos coloratele insecte ca pe niste confeti peste proaspetii insuratei, relateaza "The Daily Telegraph". Tot mai multe cupluri ii roaga pe nuntasi sa sarbatoreasca alaturi de ei prin eliberarea, din mici plicuri procurate in ajun de la firmele specializate, a zeci de fluturi care isi iau zborul, intr-un nor de aripi coloarate, creind o atmosfera de basm. In statele din sud au aparut adevarate ferme de fluturi, insectele fiind transportate de-a lungul si de-a latul tarii in containere avind in interior temperaturi scazute. Fluturii sint ambalati in plicuri din hirtie cerata, in care sint pusi cite unul, cu aripile frumos pliate. Un asemenea capriciu ii costa insa cam scump pe nuntasi - in functie de specie si frumusete, lepidopterele sint vindute cu 55 - 95 de dolari duzina. ISABELLA ALEXANDRESCU Cea mai mofturoasa pisica O pisicuta din localitatea britanica Walsall este atit de mofturoasa incit prefera sa flaminzeasca zile intregi daca stapina, o tinara de 18 ani, pe nume Sam Kinsy, nu ii comanda mincare chinezeasca de la restaurant, relateaza "The Sun". Pentru a nu ajunge in sapa de lemn si a satisface in acelasi timp mofturile felinei rasfatate, tinara a fost nevoita sa isi mai ia un serviciu. Sam Kinsy recunoaste ca ea insasi este o impatimita a bucatariei chinezesti si ca nu rateaza nici o seara in care sa nu comande acasa mincare de acest gen. Greseala ei a fost insa ca, de fiecare data, ii lasa o "portioara" si pisicii, care a ajuns "dependenta", pindind-o pina iese din camera pentru a infuleca toate resturile gasite pe masa. ISABELLA ALEXANDRESCU Putin, provocat la trinta Printul Albert de Monaco a anuntat ca este gata sa incerce, intr-o confruntare, calitatile de judoka ale presedintelui rus Vladimir Putin, care nu pierde ocazia de a se fali cu calitatile lui de luptator de judo, organizind chiar, de citeva ori, demonstratii pe tatami. Printul nu a parut impresionat ca Putin are centura neagra, a devenit campion la 23 de ani si a doborit o data un barbat doar pentru ca i-a cerut o tigara. Albert de Monaco a adus cu mare seninatate urmatorul "argument": "Am facut judo cind eram mic. De ce nu?" (I.A.) Hold-up ca-n filme la Paris Trei persoane au murit si cel putin alte trei au fost ranite simbata dupa-amiaza in timpul unei spectaculoase tentative de furt, urmata de o luare de ostatici intr-o agentie a unei banci din Cergy-Pontoise, la periferia Parisului. Alarma a fost data de clientii agentiei, care au gasit usile inchise la o ora neobisnuita. Politia a desfasurat un amplu dispozitiv de lupta, dar infractorul, deghizat in femeie, a reusit sa fuga cu un taxi. Barbatul, in virsta de 27 de ani, de nationalitate franceza, dar nascut in Ciad, a ajuns acasa, in localitatea Persan-Beaumont, dar a fost descoperit si arestat rapid de politie, in baza marturiei si a semnalmentelor date de soferul care l-a transportat. (C.M.) Flash Extern Taiwanul spioneaza China via Israel Posibilitatea de a utiliza un satelit spion israelian a intarit considerabil capacitatea Taiwanului de a spiona China, a anuntat televiziunea taiwaneza. Serviciile de securitate din Taiwan au de acum posibilitatea de a utiliza partial satelitul EROS-1, in masura sa transmita fotografii ale pamintului cu o rezolutie de doar doi metri. Presa taiwaneza afirma ca aceasta tara poate sa spioneze orice obiectiv de pe continent, dar Ministerul Apararii de la Taipei a refuzat sa faca orice comentariu pe aceasta tema. (C.M.) Incendii fara frontiere Un incendiu extins pe o lungime de 25 de kilometri a distrus 3.500 de hectare de padure in sudul Bulgariei si ameninta sa se extinda si in Grecia, dat fiind ca frontiera cu aceasta tara se afla la numai cinci kilometri, relateaza AFP. "Situatia este complexa si este putin probabil sa putem stinge incendiul pina duminica seara", a declarat Stefan Tanev, primarul localitatii Ivailovgrad (sudul Bulgariei), unde a fost declarata stare de urgenta, precizind ca 500 de pompieri, 26 de camioane-cisterna si un elicopter participa a actiunea de localizare si stingere a flacarilor. (C.M.) Nou vaccin anti-SIDA Testarile clinice pe oameni a unui nou vaccin impotriva SIDA vor incepe simultan in SUA si Durban (estul Africii de Sud), in martie 2002. Oamenii de stiinta au selectionat in prezent 48 de voluntari, neinfectati cu HIV, pentru a participa la prima faza de testare la Spitalul RK Kahn, din Durban. Studiul se va finaliza in 2003, la aproximativ 11 luni de la primele vaccinari. Vaccinul a fost creat de firma sud-africana MRC si societatea americana Alphavax. (C.M.) [29][pl.dll?rid=expresro] 