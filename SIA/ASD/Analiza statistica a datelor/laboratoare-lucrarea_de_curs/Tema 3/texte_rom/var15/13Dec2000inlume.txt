 Desi e "sarit" de 40 de ani, George Clooney vrea sa ramina burlac Potrivit celebrei reviste "People", starul George Clooney, pe care il stiti din serialul "Spitalul de urgenta", difuzat martea, la PRO TV, se afla in topul celor mai rivniti 100 de burlaci din lume. Si culmea este ca George nici nu face prea mari eforturi pentru a atrage femeile, care roiesc in jurul lui, oriunde s-ar afla. Din pacate, toate iubitele de pe lunga lui lista de cuceriri nu s-au ales in final decit cu amintirile si cu niscaiva smiorcaieli in batista, deoarece Clooney nu este deloc genul de barbat care sa se aseze la casa lui, desi a trecut de virsta de 40 de ani: "Nu vreau nici sa ma insor si nici sa am copii. E numai vina mea pentru ca nu pot avea o relatie mai lunga. Care femeie ar accepta sa stea alaturi de un barbat pentru care prima dragoste e munca lui, iar a doua prietenii?", recunoaste, spasit, actorul. (S.E.) Star de telenovele, cu burta pe carte Osvaldo Laport invata engleza Celebrul actor argentinian Osvaldo Laport s-a apucat de curind sa invete limba engleza. El a luat aceasta decizie dupa ce a fost solicitat sa reprezinte imaginea detergentului Bona. Reclamele pe care le-a filmat pentru aceasta marca de detergent necesitau musai cunostinte de limba engleza. In ultimul spot publicitar, cel pentru Bona Oxygen Active, Osvaldo a exersat deja putina engleza pe care a deprins-o pina acum. In respectivul clip, el poate fi vazut citind ziarul "Herald Tribune". La inregistrarea reclamei, care a avut loc in aceasta toamna in Argentina, asistenta a aplaudat prestatia actorului, avind in vedere ca toata lumea cunostea efortul sau de a vorbi o engleza cit mai corecta. Osvaldo Laport este cunoscut publicului romanesc din telenovela "Milady", difuzata de postul "Acasa". In urma cu citeva luni, actorul argentinian chiar ne-a vizitat tara, in cadrul unei campanii publicitare pentru detergentul Bona. CLAUDIA VOICU Cotidianul "The Washington Post" arata cum au sprijinit americanii opozitia de la Belgrad SUA au dirijat din umbra rasturnarea lui Milosevici Cotidianul "The Washington Post" a publicat, in numarul sau de luni, un amplu articol despre implicarea administratiei americane in sustinerea opozitiei sirbe si rasturnarea lui Milosevici. Materialul este semnat de Michael Dobbs, aflat de citeva luni la Belgrad si care a fost, timp de zece ani, corespondentul diplomatic al prestigiosului cotidian american. Iata citeva dintre cele mai semnificative pasaje din materialul publicat de "Washington Post": Totul a inceput la Budapesta Intr-un hotel de lux din Budapesta, in octombrie 1999, briefingul tinut de Doug Schoen, un reprezentant al Partidului Democrat, s-a transformat intr-o intilnire cruciala, trasind calea revolutiei electorale care l-a rasturnat pe Milosevici un an mai tirziu. Intilnirea a marcat si inceputul efortului extraordinar al SUA de a detrona un sef de stat, nu prin operatiuni secrete de tipul celor pe care CIA le desfasura odinioara in Iran sau Guatemala, ci prin mijloace moderne de campanie. Daca estimarile care indicau ca este nevoie de 41 milioane de dolari pentru campania de construire a democratiei din Serbia sint deja cunoscute, realitatea era mult mai costisitoare si mai sofisticata decit se stia. In cele 12 luni care au urmat sedintei de stabilire a strategiei, consultantii platiti de SUA au jucat un rol crucial in spatele scenei, sub toate aspectele luptei anti-Milosevici, realizind sondaje de opinie, pregatind sute de activisti ai opozitiei si ajutind la organizarea numaratorii paralele a voturilor care s-a dovedit a fi de o importanta vitala. Contribuabilii americani au platit pentru 5.000 de tuburi de spray cu vopsea folosite la scrierea sloganurilor graffiti pe toate zidurile din Serbia si pentru cele 2.500.000 autocolante cu sloganul "Gotov Je" (e terminat!), care a devenit cuvintul-cheie al revolutiei. Kostunica, ales de occidentali Pe acest fundal, 20 de lideri ai opozitiei sirbe au acceptat invitatia National Democratic Institute (NDI), in octombrie 1999, la un seminar la hotelul "Marriott", din Budapesta, situat pe malul Dunarii. Principalul punct pe ordinea de zi era un sondaj de opinie realizat de compania Penn, Schoen and Berland Associates. Sondajul arata ca Milosevici are o "rata a nepopularitatii" de 70 la suta in rindul electoratului sirb, dar mai arata ca marile nume ale opozitiei, Zoran Djindjici, Vuk Draskovici, erau aproape la fel de nepopulare ca Milosevici. Printre candidatii cei mai bine plasati pentru a-l infrunta pe Milosevici, sondajul il prezenta pe moderatul Vojislav Kostunica, avind o popularitate de 49 la suta si intrunind dezaprobarea a doar 29 la suta din populatie. Un amestec de transparenta si secretomanie Schoen, care s-a ocupat de sondajele fostului premier iugoslav Milan Panici in timpul campaniei sale fara succes din 1992 impotriva lui Milosevici, a tras citeva concluzii din aceste date si din altele relevate de sondaj. Pe baza acestor date, efortul american de construire a democratiei in Serbia a fost un amestec curios de secretomanie si transparenta. In principiu, era o operatiune deschisa, finantata din fonduri ale Congresului SUA, in valoare totala de aproape 10 milioane de dolari in 1999 si 31 milioane de dolari in 2000. Unii americani implicati in campania anti-Milosevici au afirmat ca erau la curent cu activitatea CIA in unele aspecte ale campaniei, dar ca nu puteau spune exact care era contributia Agentiei. Oricare a fost implicarea CIA, nu a fost totala. Rolul conducator al campaniei a apartinut Departamentului de Stat, care a repartizat fondurile prin diferite companii si prin grupurile nonprofit ca NDI si omologul republican, International Republican Insitute (IRI). Occidentul a mizat pe studenti In timp ce NDI lucra indeaproape cu opozitia sirba, IRI s-a concentrat pe Otpor (organizatia de opozitie a studentilor), care a fost coloana vertebrala ideologica si organizatorica a revolutiei. In martie, IRI a platit pentru aproape 20 de lideri Otpor participarea la un seminar pe tema rezistentei nonviolente desfasurat la hotelul "Hilton" din Budapesta, la citeva sute de metri de "Marriott", locul favorit al NDI. In timpul seminarului, studentii sirbi au invatat cum sa organizeze o greva, cum sa comunice prin intermediul simbolurilor, cum sa isi invinga frica si cum sa submineze regimul dictatorial. Principalul vorbitor a fost colonelul american in rezerva Robert Helvey, autorul unui studiu asupra metodelor de rezistenta nonviolenta in intreaga lume. Intorsi in Serbia, activistii Otpor au inceput subminarea autoritatii lui Milosevici prin toate mijloacele pe care le aveau la indemina. Mai mult decit simpla desenare a sloganurilor pe ziduri, ei au folosit o gama larga de tehnici sofisticate, ca sondajele de opinie, distribuirea de pliante si publicitatea platita. "Gotov je!" a venit intimplator Rezultatele sondajelor de opinie aratau o situatie paradoxala a lui Milosevici, agatat de putere. Pe de o parte, presedintele Iugoslaviei era detestat de 70 la suta din electorat, iar pe de alta parte majoritatea sirbilor credeau ca tot el va ramine la putere, chiar si dupa alegeri. Pentru a-l rasturna pe Milosevici, trebuia ca liderii opozitiei sa ii convinga pe sirbi ca Milosevici poate fi inlaturat. La o reuniune de lucru, in iulie 2000, activistul Otpor Srdjan Milovoievici a murmurat "gotov je", adica e "terminat". "Am realizat imediat ca asta rezuma toata campania noastra", a spus Dejan Randici, responsabilul de marketing al Otpor. "Era foarte simplu, foarte plin de forta. Se concentra pe Milosevici, fara ca macar sa ii mentioneze numele". In urmatoarele trei luni, milioane de autocolante cu "Gotov je" imprimate pe 80 de tone de hirtie importata, platita prin USAID si livrata prin compania Ronco Consulting Corp., cu sediul in Washington, au umplut toate zidurile din Serbia, holurile si lifturile imobilelor sau au fost lipite peste afisele lui Milosevici. Tiparite alb-negru si insotite de sigla Otpor, pumnul inclestat, au devenit un simbol al revolutiei. Liderii opozitiei sirbe au vazut sprijinul SUA ca o reparare a greselilor din trecut. Ei au subliniat ca, timp de mai multi ani, oficialii americani au vazut in presedintele iugoslav Slobodan Milosevici o supapa a diplomatiei americane in Balcani, un interlocutor indispensabil pentru negociatorul din Bosnia, Richard Holbrooke, si pentru alti emisari de rang inalt.(M.F.) Bilant sumbru la cinci ani dupa razboi Bosnia, un experiment soldat cu un esec total Divizata, saracita, corupta, ocolita de investitorii straini, Bosnia-Hertegovina nu a concretizat sperantele carora le daduse nastere la sfirsitul razboiului, in urma cu cinci ani, comenteaza AFP. Succesul nationalistilor, protagonistii conflictului din 1992-1995, in alegerile generale din noiembrie a descurajat SUA, afirma un responsabil din Departamentul de Stat, si a dezamagit Uniunea Europeana, apreciaza inaltul reprezentant al UE pentru politica externa si de securitate comuna, Javier Solana. Liderul istoric al musulmanilor, eroul asediului orasului Sarajevo, Alia Izetbegovici, a adus critici celor care au pacificat tara sa cu pretul desfasurarii a 60.000 de militari din cadrul Fortei de Stabilizare din Bosnia (SFOR) si au alocat 5,1 miliarde de dolari pentru reconstruirea acesteia. "Comunitatea internationala ar fi putut sa construiasca mai multe locuinte pentru refugiati cu o minima parte din cheltuielile pentru intretinerea uriasului aparat administrativ pe care l-a pus in functiune in Bosnia", a afirmat Alia Izetbegovici. O tara de refugiati Alegerile din noiembrie au constituit ocazia unei avalanse de avertismente sau a constatarii unor esecuri. In loc sa fie facuti responsabili pentru crime de razboi, numerosi indivizi au fost recompensati cu functii inalte in institutiile entitatilor statale si la nivel fegeral, continuindu-si liber politica distructiva denunta aripa bosniaca a Comitetului Helsinki pentru drepturile omului. La cinci ani dupa ce partile aflate in conflict au semnat Acordul de la Dayton, intoarcerea refugiatilor la caselor lor a ramas un vis nerealizat pentru cei mai multi dintre acestia, constata reprezentantii UNCHR. In ciuda eforturilor enorme ale comunitatii internationale, in procesul de reconciliere si revenire a minoritatilor etnice la caminele lor, rezultatele sint deceptionante, a declarat un purtator de cuvint al UNCHR din Geneva. Continua sa existe aproape un milion de refugiati, din care 700.000 sint deplasati in interiorul tarii, care inca nu au revenit la casele lor. (R.P.) Liderii iugoslavi critica Occidentul Presedintele Kostunica condamna "terorismul albanez renascut" si planurile americane "proaste" Presedintele iugoslav Vojislav Kostunica a criticat luni, la Roma, "terorismul albanez renascut", precum si planurile americane in vederea rezolvarii situatiei de criza din provincia sirba Kosovo, pe care le-a calificat drept "proaste". Kostunica, aflat intr-o vizita oficiala in Italia, prima intr-o tara membra a UE, s-a intilnit cu presedintele Carlo Azeglio Ciampi, si apoi cu seful guvernului italian, Giuliano Amato. La incheierea intilnirilor avute cu principalii lideri politici italieni, seful statului iugoslav a facut scurte declaratii presei, in care s-a referit in principal la situatia din Kosovo. Kostunica s-a declarat favorabil unei autonomii substantiale pentru provincia din sudul Serbiei, dar numai in conditiile respectarii prevederilor Rezolutiei 1244 a Consiliului de Securitate a ONU. Totodata, presedintele iugoslav si-a exprimat speranta ca institutiile regionale si europene, precum si organizatiile internationale vor ajuta tara sa sa depaseasca problemele cu care se confrunta. Ajutoarele pentru Iugoslavia intirzie Natiunile Unite avertizasera luni asupra unui deficit de 460 de milioane de dolari in cuantumul ajutoarelor acordate Iugoslaviei, insistind asupra necesitatii unei actiuni internationale urgente pentru sprijinirea acestei tari dupa inlaturarea de la putere a lui Slobodan Milosevici, relateaza Reuters. "Iugoslavia are nevoie de aceste ajutoare pe durata urmatoarelor luni, pe linga asistenta deja acordata pentru domeniile-cheie", se arata intr-un raport pregatit de ONU cu ocazia unei intilniri a statelor donatoare, programata pentru aceasta saptamina. In cadrul analizei realizate de misiunea la Belgrad a Biroului ONU pentru Coordonarea Problemelor Umanitare sint prezentate situatia generala si deficitele de fonduri in sase sectoare cruciale, cum sint energia, alimentele, sectorul sanitar si cel educational. Milosevici condamna "genocidul impotriva sirbilor" Fostul presedinte iugoslav Slobodan Milosevici a declarat ieri, in cadrul primului sau interviu acordat dupa ce a fost inlaturat de la putere, ca se simte cu constiinta impacata pentru actiunile sale din trecut, relateaza Reuters. Milosevici a denuntat Tribunalul Penal International pentru crime de razboi instituit la Haga de Natiunile Unite, care l-a condamnat pentru atrocitatile din Kosovo, ca parte a unui sistem folosit la comiterea de genocid impotriva sirbilor, mentionind ca nu are a se teme de nimic din partea tribunalelor sirbesti. Asezat pe o canapea de piele neagra, imbracat intr-un costum sobru, camasa alba si cravata rosie, Milosevici a vorbit timp de doua ore in compania unui moderator al postului de televiziune privat "Palma Television". Fostul lider iugoslav a spus ca anii petrecuti de el ca presedinte al Serbiei si apoi al Iugoslaviei, au fost "o lupta de mentinere a pacii", catalogind victoria opozitiei in alegerile din octombrie drept o "lovitura de stat" care a fost data, evident, cu un masiv sprijin occidental.(C.V.) Pentru prima oara in istorie, Presedintele SUA vine prin sentinta Curtea Suprema a Statelor Unite a audiat luni cele doua parti aflate in disputa electorala, tabara republicana a candidatului George W. Bush, reprezentat de avocatul Theodore Olson, si pe cea democrata a vicepresedintelui Al Gore, reprezentata de avocatul David Boies, urmind sa emita o hotarire judecatoreasca cruciala, decizie care ar putea determina cine va fi urmatorul presedinte al Statelor Unite. Asa cum aprecia avocatul taberei democrate, citat de agentiile internationale de presa, "este pentru prima oara ca Tribunalul Suprem al Statelor Unite a preluat un caz care ar putea decide cine va fi urmatorul presedinte al Statelor Unite". Curtea Suprema a Statelor Unite trebuie sa decida daca va permite continuarea numararii manuale a buletinelor de vot aflate in litigiu in Florida, sau rezultatele deja date ca oficiale vor fi luate in considerare. Cei noua inalti magistrati ai completului de judecata i-au chestionat necrutator pe cei doi avocati, care au incercat, in 45 de minute fiecare, sa pledeze cit mai bine cauza. In cadrul pledoariei sale, Olson a argumentat ca, prin decizia sa, Curtea Suprema din Florida s-a angajat "intr-o revizuire totala a legii electorale" a acestui stat, dupa 7 noiembrie. Boies a replicat ca decizia Curtii a fost o interpretare corecta a legii statului, pentru alegerea membrilor Colegiului Electoral inainte de termenul limita fixat. Un recent sondaj de opinie arata ca parerile sint impartite aproape in mod egal in ceea ce priveste modul in care ar trebui sa decida Curtea Suprema a SUA. 47 la suta din cei chestionati sint in favoarea continuarii numaratorii, iar 49 impotriva, cu o marja de eroare de plus minus patru la suta. Parlamentul din Florida, la un pas de desemnarea electorilor Membrii Parlamentului din Florida au reusit, la inceputul saptaminii, sa gaseasca o solutie alternativa la numirea de reprezentanti ai acestui stat in Colegiul Electoral, care il va alege, pe 18 decembrie, pe viitorul presedinte, daca disputa electorala nu se rezolva pina la aceasta data. Doua comisii din parlamentul local, majoritar republicane, si Camera reprezentantilor au aprobat o rezolutie prin care (se) autorizeaza sa intervina in procesul de desemnare a electorilor, decizia lor fiind in favoarea candidatului republican George Bush. Rezolutia trebuie sa fie supusa in cursul zilei de azi si votului in Senatul statului Florida. Jesse Jackson ameninta cu revolta civica daca numaratorile nu vor continua Zeci de persoane de culoare s-au adunat la Miami pentru a protesta fata de discriminarea la care afirma ca au fost supusi in timpul votarii de pe 7 noiembrie. Liderul de opinie Jesse Jackson a afirmat ca, daca o decizie a Curtii Supreme a Statelor Unite in privinta alegerilor prezidentiale va fi considerata ca partizana, "va antrena o revolta civica masiva... oamenii nu se vor preda in fata acestei tiranii". "Putem sa ne permitem sa pierdem niste alegeri: putem cistiga si putem pierde. Nu putem insa sa ne permitem sa ne pierdem dreptul de a vota. Oamenii se vor lupta pentru dreptul lor de vot si pentru ca votul lor sa conteze", a spus Jackson. ISABELLA ALEXANDRESCU Autocar cu turisti romani,pradat de falsi politisti bulgari Autocarul turcesc care fusese atacat duminica seara in regiunea Veliko Tirnovo a parasit luni Bulgaria, cu destinatia Istanbul, au anuntat surse din cadrul politiei bulgare, citate de presa de la Sofia. La bordul autocarului se aflau 45 de cetateni romani si turci, care si-au putut continua drumul dupa ce au dat declaratiile solicitate de autoritatile bulgare. Autovehiculul de tip Mercedes fusese atacat de falsi politisti bulgari, care au luat 40.000 dolari aflati intr-o cutie sub scaunul soferului. Banii furati si autocarul apartin firmei turcesti "Megasay", care asigura transporturi de calatori pe ruta Bucuresti-Istanbul. Duminica seara, in apropierea localitatii Kilifarevo, regiunea Veliko Tirnovo, la aproximativ 120 kilometri distanta de Ruse, masina a fost oprita de un fals autoturism al politiei. In autocar au patruns patru persoane inarmate, una imbracata in uniforma de politist bulgar, iar celelalte trei - in civil si cu cagule trase pe fata. Anchetatorii bulgari sustin ca nici o persoana nu a fost agresata de cei patru banditi, care aveau informatii sigure despre locul in care se aflau banii. Potrivit cotidianului "24 Ceasa", politia bulgara a retinut deja doi suspecti. (Petio Petkov, Sofia) Flash Roman prins cu pocnitori la Vidin Vamesii bulgari de la Vidin au retinut ieri un cetatean roman care incerca sa scoata ilegal din Bulgaria 190 de cutii a cite 100 de petarde. Marfa de contrabanda a fost confiscata, iar romanul, a carui identitate nu a fost data publicitatii, a fost amendat pentru incalcarea regimului vamal al Republicii Bulgaria. Petardele sint interzise comercializarii in Romania, si multi comercianti incearca sa le introduca in tara, chiar si ilegal, in preajma Sarbatorilor de iarna. Pretul de vinzare a unei petarde in Romania este de trei ori mai mare decit pretul cu care a fost cumparata din Bulgaria, astfel incit activitatea de contrabanda este foarte profitabila. De la inceputul lunii noiembrie, vamesii bulgari de la punctul de trecere a frontierei Vidin au confiscat de la cetateni romani aproximativ 186.000 de petarde, in valoare totala de 18.680 marci germane. (C.V.) Comunistii turci au pus mina pe arme Un atac cu arma automata care s-a soldat cu moartea a doi politisti si ranirea altor 11 a avut loc luni seara la Istanbul, fiind revendicat de o grupare clandestina de extrema stinga, Partidul Comunist Marxist-Leninist din Turcia. Atacul a avut loc in timp ce un autocar care transporta politisti parasea cartierul Gaziosmanpasa, din partea europeana a orasului. Seful politiei din Istanbul a declarat ca acest atac ar putea fi legat de greva foamei in care se afla mai multi detinuti turci de extrema stinga pentru a protesta la adresa schimbarii regimului de detentie. Ieri dimineata, aproximativ 3.000 de politisti au manifestat la Istanbul condamnind autoritatile pentru decesul colegilor lor. Manifestantii, care isi fluturau pistoalele, cerind demisia ministrului justitiei, s-au confruntat cu propriii lor colegi, aflati in misiune. (C.M.) Eltin s-a operat de albeata Fostul presedinte al Rusiei, Boris Eltin, a fost operat saptamina trecuta de cataracta, au anuntat surse ale Kremlinului. Operatia s-a derulat normal si fostul sef al statului se afla in prezent la resedinta sa de la Gorki-9, situata la periferia Moscovei. Este pentru prima data cind fostul presedinte are probleme de sanatate de la demisia sa din functia de sef al statului. In ultimii ani, Eltin a lipsit deseori de la Kremlin, din cauza sanatatii sale precare. (C.M.) Magnatul Gussinski, arestat in Spania Magnatul de presa rus, Vladimir Gussinski, a fost arestat in noaptea de luni spre marti, la Sotogrande, in sudul Spaniei. Gussinski a fost retinut in baza mandatului de arestare international emis pe numele sau de procurorul general adjunct al Moscovei, sub invinuirea de escrocherie. Patronul grupului de presa Media Most a fost predat parchetului din San Roque, acesta urmind a anunta Audienta Nationala din Madrid, principala instanta penala spaniola, care va decide procedura ce va fi urmata in cazul lui Gussinski. (C.M.) Cea mai taredintre stilistele bulgare Nepoata lui Jivkov alege transparenta Evghenia Jivkova, nepoata dictatorului bulgar, Todor Jivkov, creatoare de moda care se bucura de mare succes in Bulgaria, a fost recompensata luni pentru talentul sau: Jenny Jivkova a primit premiul pentru cel mai bun creator de moda din Bulgaria pe anul 2000, indica agentiile internationale de presa. Jivkova a entuziasmat audienta prezenta la decernarea premiilor pentru lumea modei prezentind, printre altele, o superba rochie de seara verde, cu un corsaj din voal transparent. (I.A.) Miss fund, inghesuita de terminator Pipaita, in direct, de Arnold Schwarzenegger La 53 de ani, terminatorul Arnold Schwarzenegger pare sa nu-si mai poata tine in friu hormonii, dupa ani si ani de mariaj-model cu vedeta tv Maria Shriver. In urma cu doua zile, el a pipait-o in direct pe realizatoarea celei mai populare emisiuni matinale din Marea Britanie, "Big Breakfast", difuzata de Channnel 4. Este vorba despre supermodelul Denise Van Outen (26 de ani), pe care Arnie a pupat-o in direct si i-a pus mina pe sini, pe fese si intre picioare. Atit echipa de filmare a emisiunii, cit si telespectatorii au fost socati de "glumele" masivului Schwartzy. Cei doi se aflau pe un pat enorm, cadrul obisnuit al emisiunii. Cit despre realizatoarea Denise, ea n-a apucat decit sa spuna: "Vai, ce miini mari ai!". Iar Arnold, ca sa dreaga busuiocul, a spus: "Daca nevasta-mea s-a uitat la emisiune, o sa-i spun ca am facut o cascadorie". Si asta nu e tot. Cu doua zile inainte, dupa un interviu acordat Annei Richardson, de la alta televiziune britanica, Schwarzenegger, tata a patru copii, i-a masurat si ei marimea sinilor cu palmele lui uriase. TRAIAN BANICA 