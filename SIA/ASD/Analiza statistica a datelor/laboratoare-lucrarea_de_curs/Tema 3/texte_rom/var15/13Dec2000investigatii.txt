 Pentru prima data, un fost condamnat la moarte pentru spionaj vorbeste despre "Infernul fantomelor" Lista lui Raceanu Saptamina trecuta, intr-un cerc restrins, fara prea multa publicitate, fostul diplomat roman - condamnat la moarte, in 1989, de catre Ceausescu, pentru spionaj in favoarea CIA - Mircea Raceanu, care traieste in prezent in SUA, si-a lansat la Bucuresti o carte de memorii. Insa volumul lui Mircea Raceanu, "Infern '89", nu este numai o carte de memorii. Ci, mai degraba, - o veritabila arma impotriva "fantomelor" - cum sint numiti ofiterii din spionaj si contraspionaj "deplin conspirati". "Infern '89" cuprinde numeroase date secrete din timpul anchetei de la Securitate al carei subiect a fost Raceanu. Cu acea ocazie, i-au fost prezentate fotografii si liste cu sute de persoane. Raceanu sustine ca cei mai multi dintre acestia erau ofiteri de Securitate pe care ii intilnise in diverse colturi ale lumii si despre care stia ca indeplineau misiuni de spionaj. Anchetatorii doreau sa stie pe citi dintre ei ii "turnase" americanilor. Redam citeva fragmente din volumul "Infern '89" vizind momente semnificative din timpul anchetei la care a fost supus autorul cartii. De mentionat ca Mircea Raceanu este primul fost condamnat la moarte pentru spionaj care face astfel de dezvaluiri. Printre sutele de nume de pe "Lista lui Raceanu" figureaza si citeva ale unor persoane care au ocupat functii publice dupa revolutie: Baltasar, Chebeleu, Melescanu, Secares etc. "Cartile albastre" si "cartile albe" "Te ajutam noi sa-ti reamintesti", i-a spus lt.-col. Manea, la un moment dat, fostului inculpat Raceanu, in timpul anchetei. "Dupa care a scos din servieta cu care venise citeva brosuri", isi aminteste autorul cartii. Raceanu spune ca a recunoscut imediat "brosurile" pentru ca "erau listele personalului diplomatic si administrativ strain acreditat la Washington, asa-zisele «carti albastre» si «carti albe»" publicate cu regularitate de Departamentul de Stat al SUA. "Dupa ce le-a pus pe masa, mi-a spus ca va proceda la citirea numelor diplomatilor romani, eu urmind sa-l intrerup de fiecare data cind recunosteam pe unul sau pe altul ca fiind ofiteri de Securitate. Am dat din cap ca am inteles ce se voia de la mine, iar el a inceput sa citeasca", spune Raceanu. Dupa citeva nume ale unor "spioni-diplomati" dintre care Raceanu spune ca nu a vrut sa-i recunoasca decit pe cei morti sau iesiti la pensie, a urmat o lunga lista: Ion Baschir, Ovidiu Popescu, Iosif Gheorghiu, Nicolae Atanasiu (Balinschi), Alexandru Ungur, Gheorghe Racutanu, Stefan Burca, Ion Eftimie, Vasile Dulamoiu, Alexandru Ercianu, Napoleon Zamfirescu, Mihai Croitoru, Gheorghe Albut, Constantin Mirancea, Ion Hotaranu, Nicolae Irinoiu, Gheorghe Gaspar, Mircea Mitran, Ovidiu Ploscaru, Gheorghe Crisan, Gheorghe Dindelegan, Stelian Matei, Ion Edu, Petre Anghel, Adrian Petrescu, Ion Cora, Mircea Iordachescu, Nicolae Iordan Constantinescu, Nicolae M. Nicolae, Nicolae Ionescu, Mircea Malita, Nicolae Gavrilescu, Petre Cristache, Gheorghe Ungureanu, Nicolae Badea, Petre Manolache, Traian Stambert, Nicolae Galea, Ion Besteliu, Eugen Popa, Boris Ranghet, Ion Tamiianu, Alexandru Tanasescu, Radu Dumitrascu, Gheorghe Lupes, Dumitru Neagu, Ilie Puscas, Dan Dumitru, Victor Matei, Cristian Barbur, Ion Stoichici. "In marea lor majoritate, aproximativ 85 la suta, erau ofiteri de Securitate", spune Raceanu. "Ma refer la cei trecuti in «cartile albastre» sub acoperire diplomatica si nu la personalul administrativ, unde, de asemenea, majoritatea erau cadre ale Securitatii. De altfel, potrivit unui decret intern, la principalele ambasade romne din strainatate, printre care si cea din Washington, posturile de portari si soferi erau automat ocupate de subofiteri apartinind organelor de Securitate", explica mai departe autorul cartii. In zilele urmatoare, Raceanu spune ca i-a fost prezentata o a doua lista, din care faceau parte: Aurel Costescu, Ionel Georgescu, Ion Duma, Ion Moraru, Virgil Constantinescu, Constantin Ene, Romulus Neagu, Nicolae Ropoteanu, Teodor Tolea, Constantin Nita, Traian Chebeleu, Octavian Ichim, Florin Rosu, Aurel Paraipan, Nicolae Stanica, Bogdan Baltazar, Gheorghe Tinca, Petre Vlasceanu, Fanel Mangu, Gheorghe Horotan, Misu Negritoiu, Teodor Ripanu, Ion Logofatu, Anton Sirbu, Lucian Cernat, Vasile Palita, Alexandru Teodorescu, Ion Datcu, Nicolae Micu, Ion Gorita, Vasile Tilinca. "Ca si in ziua precedenta, am indicat numai citeva persoane, desi stiam ca marea lor majoritate erau ofiteri de Securitate", spune Raceanu. La fiecare dintre cei "recunoscuti" de Raceanu, anchetatorii ii ordonau: "Pune pe hirtie si scrie ca tu l-ai deconspirat americanilor". Fotografiile In subcapitolul "Fotografii...", Mircea Raceanu prezinta modul cum, la ancheta desfasurata la Directia Cercetari Penale a Securitatii Statului, a fost pus sa identifice, din fotografii, mai multe persoane care prezentau interes pentru anchetatori. "De la inceput trebuie sa precizez ca a fost vorba de sute de fotografii, aflate in trei-patru dosare. ( ...) Primele fotografii mi-au fost prezentate de col. Patru Murariu, iar dupa o anumita perioada de timp, operatiunea a fost continuata de maiorul Cotoman. ( ...) Din primele fotografii aratate mi-am dat seama ca era vorba de cadre ale Securitatii, unii din ei lucrind in minister, altele in afara acestuia (de exemplu: Departamentul Securitatii Statului, Ministerul Comertului Exterior si al Cooperarii Economice Internationale, intreprinderile de comert exterior, Academia "Stefan Gheorghiu", Institutul de Economie Mondiala, precum si cei care obisnuiau sa frecventeze actiunile organizate la Asociatia de Drept si Relatii Internationale), majoritatea avind insa tangenta directa cu activitatea din exterior. (...) In afara celor care au aparut si in listele despre care am mai vorbit (de exemplu, Gheorghe Anghelescu, Aurel Florea, Alexandru Tanasescu, Aurel Gheorghe, Gheorghe Crisan, Dan Dumitru etc.) mi-au fost aratate si alte fotografii, printre care si cea a lui Vasile Moater. (...) Asezindu-se pe un scaun linga mine, el (n.r. - anchetatorul Radulescu) a scos din servieta un dosar in care se aflau cinci fotografii: ele reprezentau pe Gheorghe Tinca, Ilie Simon, Nicolae Pirosca, Liviu Turcu si Vasile Moater. Ii cunosteam pe toti. (...) M-a surprins fotografia lui Ilie Simon deoarece eram convins ca, datorita faptului ca era ginerele generalului Ilie Ceausescu, fratele dictatorului, Securitatea se va limita numai sa colaboreze cu el, nu si sa-l recruteze. (...) Privind fotografia lui Gheorghe Tinca, mi-am amintit de episodul cu refuzul vizei americane de intrare in SUA, cind acesta a fost numit la Misiunea Permanenta pe linga ONU, la inceputul anilor '80. (...) In martie '94, Ion Iliescu a luat initiativa de a-l inlocui pe generalul Nicolae Spiroiu cu Gheorghe Tinca, in functia de ministru al Apararii, in vederea "alinierii Romaniei la cerintele Consiliului Europei", care cereau numirea unui civil. Masura fostului presedinte a stirnit zimbete la unele inalte foruri americane. In fond, partea americana era de mult la curent cu privire la asa-zisul "statut civil" al noului ministru. In cazul lui Nicolae Pirosca, stiam inca de cind lucrase la Londra, sub acoperire diplomatica, ca era ofiter de Securitate. (...) De asemenea, stiam ca Vasile Moater lucra la DSS, fiind in ultimii ani adjunct al Diviziei politico-economice pentru emisfera vestica (seful diviziei fiind col. Gheorghe Nastase, alias "Andrei")", consemneaza Raceanu. Nebanuita "caracatita" "Asa am procedat cu toate fotografiile care au urmat, printre care cele ale lui Vasile Pruna, Gheorghe Duta, Ion Dobreci, Vasile Croicu, Ioan Donca, Tudor Valeriu, Teodor Melescanu, Pavel Platona, Petru Ioan Cordos, Octavian Gavris, Ilie Neamtu, Nicolae Petrut, Stefan Costin, Valeriu Dinica, Marin Buhoara, Cristian Mocanu, Ionel Stanculescu, Dinu Marian, Petre Sandulescu, Ion Pascu. (...) Ca si in cazul fotografiilor prezentate cu saptamini in urma de col. Murariu si mr. Cotoman, am cautat sa-mi intiparesc cit mai bine in memorie fotografiile vazute in acea zi. Nu mi-a fost deloc greu sa le memorez. Ii stiam bine pe toti. Unii mi-au fost subalterni, cu altii am colaborat pe diferite probleme de-a lungul anilor. M-a ajutat mult in aceasta privinta si "indemnul" lt.-col. Radulescu sa le "uit". Paginile de fata stau marturie ca nu le-am uitat! Din prima seara in care am inceput sa memorez fotografiile vazute, teama ca voi fi executat a pus stapinire pe mine. (...) Retrospectiv, decizia lor de a-mi arata fotografiile in timpul anchetei a fost una din cele mai mari greseli pe care le-au savirsit cei care au coordonat si au condus interogatoriile din primavara anului 1989. Ca urmare a deciziei lor, am devenit posesorul unei comori unice, datorita confirmarii apartenentei la organele securitatii a celor pe care ii stiam deja sau ii banuiam numai precum si a deconspirarii - ca sa folosesc termenul lor - unor persoane pe care nu le-am banuit niciodata ca facind parte din «caracatita»". In incheierea capitolului "Dosare, liste, fotografii", care este, practic, "cheia" cartii "Infern '89", Mircea Raceanu povesteste o anecdota cu tilc. Este vorba despre reprosul pe care i l-a facut, prin intermediul unui ziarist romn de la New York, in luna ianuarie 1995, Felicia Melescanu, sotia fostului ministru de externe PDSR, Teodor Melescanu. Acesta ar fi sustinut ca Raceanu l-ar fi etichetat pe sotul ei drept "securist". "Relatarea m-a facut sa zimbesc. In primul rind, nu tin minte ca in scrierile si luarile mele de pozitie sa fi facut vreodata referiri de acest gen la adresa lui Teodor Melescanu. In al doilea rind, daca a facut parte din institutia rau famata, aceasta in nici un caz nu s-a datorat mie. Daca insa Teodor Melescanu sau celelalte persoane ale caror fotografii se aflau in plicul mentionat mai sus nu ar fi fost cadre ale Securitatii, nu vad ce alte motive l-ar fi putut determina pe col. Radulescu sa-mi atraga cu atita severitate atentia ca sa le uit", mentioneaza Raceanu in cartea sa. Pe "Lista lui Raceanu" apar multe nume ale unor persoane care au ocupat sau inca mai ocupa functii importante in politica, administratie, afaceri, diplomatie sau servicii secrete: Gheorghe Tinca, Misu Negritoiu, Bebe Tanasescu, Traian Chebeleu, Teodor Melescanu, Bogdan Baltazar, Vasile Secares si altii. Alte zeci de nume sint insa foarte putin cunoscute. Unii dintre cei care le poarta sint ofiteri deplin conspirati, inca activi, aflati la post in reteaua spionajului romanesc. CHRISTIAN LEVANT Gheorghe Tinca, fostul coleg de birou al lui Raceanu, povesteste: "Raceanu era agent dublu si lucra si pentru americani!" "E timpit!" Aceasta a fost reactia lui Gheorghe Tinca, actual membru ApR, la adresa lui Mircea Raceanu. Tinca este unul dintre cei pe care fostul diplomat Raceanu ii nominalizeaza pe lista spionilor si ofiterilor de Securitate. Tinca ne-a povestit: "Am lucrat in acelasi birou cu Raceanu cind eram la MAE. Abia acum mi se lumineaza atitudinea americanilor fata de mine, cind mi-au facut probleme cu viza. Din cauza lui mi s-a intimplat. Raceanu era agent dublu. Lucra si pentru Securitatea noastra, si pentru americani. Era singurul diplomat care putea sa dea o masa unor diplomati straini oricind voia. Avea banii necesari si posibilitati. In discutiile din birou se vedea ca are misiunea de a ne trage de limba, nu in ceea ce priveste probleme de siguranta nationala, ci in privinta atitudinii noastre fata de regimul Ceausescu. Contactele lui cu ofiterii de Securitate erau vizibile si foarte clare. Acum, Raceanu se ocupa de cadavre, de cai morti. Eu am candidat la Senat, iar Comisia Nationala pentru Studierea Arhivelor Securitatii nu gasit nimic in dosarul meu. Asa ca supozitia cade. Cred ca il voi da in judecata pe Raceanu". Teodor Melescanu despre Raceanu: "E un infam!" Liderul ApR, Teodor Melescanu, a parut extrem de surprins de faptul ca apare pe "lista spionilor si fostilor ofiteri de Securitate" in cartea lui Raceanu: "Atunci cind mi-am depus dosarul pentru a candida la presedintie, CNSAS m-a verificat si nu a gasit nimic. Nu am facut parte dintre cei desemnati de catre CNSAS ca au colaborat cu Securitatea. Dl Raceanu are dreptul la opinie, dar faptul ca dinsul da o asemenea lista dovedeste ca ceva nu este in regula. Asa ca sint trei ipoteze: prima ar fi ca nu are acces la informatii, ceea ce ma indoiesc. A doua, ca nu este sanatos la minte. A treia ar fi ca face jocul cuiva si plateste niste polite. Eu consider ca am fost un coleg bun cu dl Raceanu, asa ca nu inteleg o asemenea atitudine. Asta dovedeste ca este un om infam, ca are un caracter infam, pe care, de altfel, l-a dovedit in toata cariera sa. Nu vad de ce nu l-am da in judecata. Si eu, si ceilalti". TEODORA GEORGESCU Nicolae Badea: "Astfel de lucruri mi-au fost straine" Nicolae Badea, si el unul dintre cei insiruiti pe lista lui Raceanu, actual sef al Computerland - Romania (ginerele ex- liderului comunist Ion Dinca, poreclit "Teleaga"- n.r.) ne-a declarat in primul rind ca nu a citit aceasta carte si ca, "probabil, daca m-ar fi preocupat vreodata ce spune el, as fi stiut de apartia acestei carti". "Astfel de lucruri ca cele scrise in carte mi-au fost straine intotdeauna", a completat Nicolae Badea. Badea ne-a declarat ca, "daca asa scrie", isi rezerva dreptul de a-l actiona in judecata pe Raceanu. Bogdan Baltazar: "O bazaconie" Reactia lui Bogdan Baltazar nu s-a lasat asteptata: "Este un neadevar total. Raceanu nu avea de unde sa stie astfel de lucruri deoarece el a lucrat pentru CIA si nu pentru Securitatea romana. Daca sursele sale sint CIA, nu mai am nimic de zis. In orice caz, asta arata ca nu am lucrat pentru CIA. Totul este o bazaconie". CRISTINA SOFRONIE Politist cercetat pentru omor din culpa Pe soseaua Iasi-Trifesti s-a petrecut in weekend-ul trecut un accident rutier in care a fost implicat grav un plutonier de la Sectia V Politie din Iasi. Aflat simbata in drum sper Iasi, politistul Daniel Sovan (28 de ani) a luat cu el o pasagera care facea autostopul. La un moment dat, masina condusa de subofiter a intrat pe contrasens si a fost acrosata de un alt autoturism care circula regulamentar. In momentul impactului, tinara de numai 17 ani, a carei identitate a ramas inca necunoscuta, a murit pe loc iar politistul a suferit leziuni extrem de grave. Daniel Sovan a fost internat in stare de soc la Sectia ATI din cadrul Spitalului de Urgente Iasi, suferind numeroase traumatisme la nivelul picioarelor si al capului. Procurorul militar Bebe Razus a declarat: "Nu pot sa va spun decit ca am fost informat telefonic de cazul plutonierului Daniel Sovan. Urmeaza sa primim dosarul spre a fi anchetat". Conducerea IPJ Iasi nu a dorit sa comenteze in vreun fel accidentul rutier, urmind a se elucida imprejurarile abia dupa ce victima isi va reveni. Cercetarile de ultim moment au scos la iveala ca victima accidentului este Camelia Velescu (17 ani), din Medgidia, judetul Constanta, dupa toate probabilitatile prostituata. Masina politistului s-a ciocnit frontal de microbuzul 32-IS-3185, care era condus regulamentar de Ioan Pazuc (49 de ani), din Popricani, sofer la SC Iasi-Nord Popricani. In urma accidentului au fost raniti plutonierul Daniel Sovan (internat la Spitalul de Urgente) si plutonierul Mihai Sahaiduc, pasager in microbuz (seful postului de politie Popricani, care insotea o comisie cu buletine de vot de la Primaria Popricani la sectiile de votare din comuna). Din cercetari rezulta ca politistul Sovan o luase pe Camelia Velescu din Iasi, din zona Garii, nu din Trifesti, fata fiind probabil si cauza plecarii plutonierului din comuna unde ar fi trebuit sa vegheze legalitatea pe perioada alegerilor. CATALIN DUMITRESCU Dupa ce a platit sute de milioane de lei pentru campania electorala a PDSR, Ede Erdely spera sa scape de puscarie Aparatorii omului de afaceri covasnean Ede Erdely din orasul Tirgu-Secuiesc i-au avertizat luni pe politisti ca retinerea cu forta a inculpatului ar putea avea implicatii politice, intrucit acesta ar fi sponsorizat partide politice. Erdely a confirmat ca a platit citeva sute de milioane de lei pentru campania electorala a PDSR. Unul dintre cei doi avocati este presedintele organizatiei judetene Covasna a PDSR, Adrian Casunean Vlad, ales recent deputat prin redistribuirea voturilor. Cercetat in mai multe dosare penale, Erdely a fost retinut cu forta de politie deoarece a refuzat sa se prezinte pentru audieri dupa ce a fost citat de trei ori, in perioada 7-9 decembrie. Echipa de interventie a politiei l-a surprins pe omul de afaceri dupa ce acesta s-a blocat in autoturismul de teren proprietate personala, marca Mercedes, in fata locuintei din Tirgu-Secuiesc. Ulterior, el s-a predat, fiind condus la Parchetul de pe linga Tribunalul Covasna, si audiat in prezenta consilierului juridic al firmei sale, Geza Laczko, si avocatului Casunean Vlad. Politia sustine ca Erdely a cauzat un prejudiciu de peste doua miliarde de lei, incalcind prevederile Legii 31/1990 privind societatile comerciale, intrucit a folosit credite ale firmei in interes personal, in speta achizitionind 49,9% din pachetul de actiuni al SC Zoocomp SA Sfintu-Gheorghe. IPJ a retinut pasaportul omului de afaceri pe o perioada de sapte zile, continua cercetarea lui Erdely in stare de libertate si incearca sa gaseasca probe pentru a-si dovedi acuzatiile. Seful IPJ Covasna, colonelul Marcel Stoica, s-a plins ieri ca, din cauza hatisului bancar si legislativ, este greu de produs probe. Expertizele bancare ar putea dura luni intregi, iar politia nu ar avea control asupra rezultatelor acestora, a precizat seful IPJ Covasna. Potrivit colonelului Stoica, Erdely a acuzat politia ca i-ar fi stirbit imaginea personala in judetul Covasna. PETER DOMOKOS Danezii Erik si Hanne Terp, retinuti de politie Cazul sotilor danezi Terp, Erik si Hanne, care au maltratat intr-o casa de plasament familial din Arad, apartinind asociatiei Lovelight, fondata de ei in orasul de pe Mures, copiii aflati in ingrijire, a ajuns in atentia politiei. Sotii Terp au fost retinuti pe baza de ordonanta de retinere de 24 de ore de politia aradeana pentru faptul ca au pus in grav pericol dezvoltarea psihica, fizica si morala a mai multor minori pe care i-au avut spre crestere. Colonelul Viorel Hahaianu, comandantul politiei aradene, ne-a declarat ca politia va actiona pentru sanctionarea cit mai severa, conform legii, a celor doi soti. Erik si Hanne Terp au fost prezentati ieri Parchetului de pe linga Judecatoria Arad. Ieri, la inchiderea editiei, audierile nu se terminasera. Din surse care au dorit sa-si pastreze anonimatul, se pare ca cei doi vor primi doar interdictia de parasire a localitatii pe timpul cercetarilor. SORIN TROCAN Inainte de a-l vopsi pe seful statului, Faur Isaia si-a acuzat fratele de crima De aproape zece ani, Faur Isaia este cunoscut de toate instantele judecatoresti din Timisoara. Tot de atunci el a facut peste 150 de reclamatii si plingeri penale, unele dintre ele frizind absurdul. A cerut, de exemplu, Parchetului de pe linga Tribunalul Timis sa constate de cite ori a ramas insarcinata fosta lui sotie si citi dintre copiii nascuti au fost vinduti. Cu exceptia momentelor in care protesta public pentru un motiv sau altul, in restul timpului Isaia putea fi gasit pe culoarele sau in salile de judecata ale Palatului de Justitie din Timisoara. Oricine il supara cu ceva avea parte de o reclamatie sau, dupa caz, de o plingere penala. In vizorul lui au intrat portari, magistrati, politisti si procurori. N-au scapat nici politicienii si nici alesii locali. Anul acesta, in luna mai, Isaia l-a asteptat la ora 8.00 dimineata pe Dorel Borza, viceprimarul Timisoarei, sa reclame faptul ca in Piata Operei o femeie face greva foamei pentru ca a fost evacuata dintr-o locuinta. Refuzul lui Borza de a merge la locul protestului l-a suparat asa de tare pe Isaia, incit l-a huiduit si l-a scuipat drept in fata pe viceprimar. Politia l-a retinut imediat. Ajuns in fata instantei de judecata, Isaia si-a iesit din minti si l-a huiduit si scuipat si pe judecatorul Mircea Todor. Dupa citeva zile de internare intr-o clinica de profil din Timisoara, o comisie de expertiza a intocmit un raport de 19 pagini din care rezulta ca Faur Isaia sufera de tulburare paranoida de personalitate cu decompensare psihotica recenta. In baza acestui diagnostic, procurorii timisoreni au solicitat instantei de judecata internarea lui Isaia intr-o clinica psihiatrica, considerindu-l pe acesta un pericol social. Dupa toate antecedentele sale, instanta a recomandat tratament ambulatoriu. Cu doar citeva ore inainte sa plece la Bucuresti, unde fara nici o problema i-a aplicat presedintelui Constantinescu o corectie peremista, Isaia a facut si impotriva fratelui sau o plingere penala. El il acuza pe Talos Gavril, frate dupa mama, ca in urma cu 17 ani si-ar fi ucis propriul copil. Il acuza, de asemenea, ca a vrut o data sa-l omoare cu o caramida. SERGIU MIAT Agentii care trebuiau sa-l pazeasca pe presedinte, la munca de birou In mod normal, directorul SPP trebuia sa-si dea demisia de onoare Desi logic ar fi fost ca "Atentatul cernelii" sa se lase macar cu demisia de onoare a sefului SPP, sanctiunile aplicate au fost subtiri ca obrazul institutiei. Nici o lasare la vatra, doar urecheli administrative si disciplinare. Asta pentru ca, asa cum a deliberat Comisia de ancheta si a comunicat purtatorul de cuvint SPP, "nu s-au incalcat regulile de serviciu ci doar s-au constatat aspecte care tin de «arta» profesiei". Asadar, consecintele sint urmatoarele: eliberarea din functia de sef al Structurii de protectie si paza pentru presedintele Romaniei, pentru "rezolvarea necorespunzatoare a incidentului"; seful grupului de protectie si membri grupului se trimit in fata Consiliului de judecata si se suspenda de la executarea; alti doi ofiteri se sanctioneaza disciplinar cu 10 zile de consemnare (munca de birou intre orele 8.00-22.00, un substitut al arestului de pe vremuri), ca urmare a "neindeplinirii in totalitate a sarcinilor ce le reveneau pe timpul misiunii". Cei care vor ajunge in fata Consiliului de judecata pot fi trecuti in rezerva. Cit despre sesizarea Parchetului Militar, directorul SPP considera in continuare ca nu este cazul. Cu atit mai mult cu cit Parchetul a incadrat fapta lui Isaia Faur la "ofensa adusa autoritatii". Prin urmare, SPP merge linistit mai departe. Pina cind viitorul presedinte va decide ca nu este in siguranta cu actualii sefi ai serviciului. MARIANA BECHIR Presedintele Emil Constantinescu a justificat oarecum, ieri, intr-o declaratie data publictatii la doua zile dupa ce a fost agresat de timisoreanul Faur Isaia - care i-a aruncat in fata cu cerneala albastra, impasibilitatea garzilor Serviciului de Protectie si Paza de a preveni acest accident. Seful statului explica faptul ca el este cel care, imediat dupa instalarea lui la Palatul Cotroceni, a cerut SPP "in scopul asigurarii unui dialog sincer cu oamenii, pe timpul vizitelor in tara, ceremoniilor oficiale sau al altor activitati" ca masurile de paza si protectie sa fie "mai putin vizibile si rigide, mai putin stinjenitoare, si deci, mai permisive, astfel incit sa pot sta de vorba cu toti cei care au ceva de spus". Emil Constantinescu explica faptul ca in demersul sau a pornit de la premisa ca imensa majoritate a romanilor au atit educatia necesara, cit si bunul simt traditional pentru un dialog firesc si util". El avertizeaza foarte clar ca fost constient de consecinte:"Mi-am asumat, astfel, toate riscurile ce decurg dintr-o astfel de atitudine". CRISTIAN OPREA In loc sa solutioneze scandalul vilelor de lux, RA-APPS trece la amenintari Problemele legate de situatia proprietatii vilelor de protocol (in special a celor destinate demnitarilor unui regim sau altul, ca resedinte) au revenit in actualitate, dupa ce scandalul initial a izbucnit in preajma alegerilor din 1996. O data cu schimbarea puterii, noii demnitari vor avea nevoie de resedinte, dar RA-APPS nu poate rezolva acesta problema din doua motive: pe de-o parte pentru ca nu mai are imobile, iar pe de alta pentru ca fostii demnitari nu vor sa se mute din locuintele atribuite ca resedinte, in care domiciliaza acum pe post de chiriasi de lux. Directorul Regiei Autonome Administratia Patrimoniului Protocolului de Stat (RA-APPS), Aurel Vlaicu, a convocat ieri o conferinta de presa de urgenta pentru a lamuri situatia. Vilele din Snagov, uzate fizic Vilele inchiriate ca spatii economice pot fi vindute daca indeplinesc cumulativ cinci conditii stipulate in OUG 168/2000. Cum majoritatea vilelor din Snagov au fost inchiriate sub titlul de "exploatare in interes turistic", s-a ajuns la situatia in care patronii miliardari ai societatilor care le-au inchiriat sa le poata cumpara si sa le foloseasca in interes turistic personal. De fapt, ele au devenit deja case de vacanta ale familiilor bogate. Singura problema este ca, de cind au fost preluate de stat, situatia contabila a acestor imobile a fost neactualizata, astfel incit din documentele contabile ale RA-APPS rezulta un grad de amortisment subevaluat, de doar 10-15%. Conform Ordonantei 168, pentru a putea fi vindute, gradul de amortisment al cladirii trebuie sa fie de cel putin 50%. Directorul RA-APPS sustine ca majoritatea vilelor din Snagov nu ar avea prea mare interes pentru stat pentru ca "sint uzate fizic in proportie de 70-80%". Chiriasi pe viata in case de lux Problema chiriasilor la stat care ocupa case de lux (vile nationalizate sau construite de fostul PCR) a facut obiectul mai multor scandaluri de presa. Eroii scandalurilor - potentati ai tuturor regimurilor care s-au succedat in Romania dupa 1950: comunisti, activisti ai fostului PCR, revolutionari, pedeseristi, taranisti, pedisti, liberali, directori de televiziuni "independente" etc. Cu toate acestea, chiriasii de lux nu pot fi dati afara - sustine directorul RAAPPS - pentru ca ei au incheiat contracte cu fostele ICRAL-uri, prelungite de drept prin Ordonanta 40/1999. Potrivit legislatiei in vigoare, statul este obligat sa ofere alte locuinte chiriasilor care ar fi evacuati din aceste imobile. Or, avind in vedere permanenta criza de locuinte din Romania, nimeni nu are ce sa le ofere. Evident, actualii chiriasi (demnitari sau nu) profita de aceasta situatie neclara si isi prelungesc contractele de inchiriere, practic, pe viata. Motivele aceste stari de fapt sint hatisul legislativ si vidul de legitimitate in care sint angrenate toate aceste proprietati, dupa cum insusi directorul RA-APPS recunoaste. Casa Presei Libere - obiect de santaj? In urma tirului de intrebari venite din partea ziaristilor prezenti, Aurel Vlaicu a tinut sa precizeze faptul ca, in fond, si Casa Presei Libere - in care au sediul majoritatea ziarelor importante din Romania face parte din proprietatea publica a statului si ca urmeaza renegocierea contractelor de inchiriere prin licitatie publica. Tinind cont de faptul ca majoritatea institutiilor de presa au putine venituri din incasari, acest lucru ar putea fi un instrument de santaj financiar la adresa lor din partea guvernului. "Costul investitiilor pe metru patrat in aceasta cladire este foarte ridicat, de aceea chiria va fi licitata camera cu camera", a declarat Aurel Vlaicu. Asadar, conducerile ziarelor se pot astepta, in virtutea actualei legislatii, la fixarea unor chirii exorbitante, acest lucru fiind echivalent cu falimentarea multora dintre institutiile de presa. Toate ziarele care functioneaza in Casa Presei sint institutii private si, conform legii, pentru a putea ocupa un spatiu din domeniul public al statului au nevoie de aprobarea guvernului. Aceasta ar putea, totusi, sa nu vina, daca un ziar "scrie rau" si "sifoneaza" imaginea functionarilor de la Palatul Victoria. OANA PATRAULESCU SORIN CEHAN In ciuda trecutului plin de anchete, nereguli si premii pierdute, Alt Revelion cu tepe Publirom? Revelionul "Publirom" la TVR are un trecut scurt (cinci ani), dar bogat in peripetii. Dupa prima tombola, in 1997-1998, firma a fost acuzata de evaziune fiscala, Garda Financiara punind sechestru pentru suma de 2 miliarde si 198 milioane de lei, reprezentind impozitul de 10 la suta din veniturile concursului. mnase un contract de publicitate cu "Publirom", i-a afisat sigla pe parcursul intregii nopti de Revelion. Patronul Nicolae Cristea este chiar arestat. Pentru putin timp. Revelionul 1999 este urmat de aceleasi scandaluri. Instanta decide insa ca dreptatea se afla de fiecare data de partea "Publirom", firma isi continua nestingherita afacerile, iar statul suspina inca dupa miliardele pierdute. Cert este ca, pina acum, nici o institutie abilitata n-a reusit sa probeze contrariul saritor in ochi. De aceea, obisnuita cu procese si solutiile date de instante, "Publirom" a lansat o noua editie. Politia, cum ne-a obisnuit - stie tot dar ancheteaza in ritm de melc. Exista un dosar mai vechi si nefinalizat (cu evaziune si altele) si doua mai noi (pentru inselaciune), tot in curs de rezolvare. IGP asteapta inca expertizele financiare. Intre timp, au aparut trei mii de vinzatori stradali, distribuitori ai noii transe de carti postale. Pe de alta parte, Comisia de autorizare a jocurilor si concursurilor s-a intrunit ieri si a reinceput discutia anuala privind statutul ilustratelor. Ba chiar IGP a ridicat de pe strada citeva loturi si le-a asezat sub lupa, doar-doar se va gasi ceva. Cum spune chiar directorul de marketing de la "Publirom", "s-au intrunit ce s-au intrunit, de cinci ani, degeaba". BMW-ul inapoi Revelionul 2000 a venit cu primele variatii pe subiect si cele doua dosare de inselaciune amintite mai sus. Printre premiile mult laudate s-au aflat doua BMW-uri si 2.000 de telefoane mobile. Petronela Moldoveanu, din Giurgiu, s-a prezentat pe 14 ianuarie sa ridice autoturismul. La reprezentanta marcii i s-a explicat ca nici nu vor veni masinile pina nu se plateste diferenta de la 100 milioane de lei, cit s-a depus initial. A facut plingere la OPC si la IGP, dar nu s-a intimplat nimic. Prin august, a reusit sa obtina semnarea unui proces-verbal riguros cu patronul Cristea, acceptind contravaloarea in lei a masinii. A incasat o prima plata de 50 de milioane de lei, alte 15 milioane, mai apoi, si cam atit. Nicolae Cristea regreta cele intimplate si acuza o alta firma careia i-a dat exclusivitatea distribuirii. Aceasta a executat garantia depusa, "Publirom" pierzind astfel un milion DM. Se judeca inca. Telefoane au mai ramas vreo 62 de dat, dar jocul merge mai departe, anuntind pentru anul acesta trei Mercedesuri. Cit despre Garda Financiara, Cristea il acuza pe seful acesteia si, de asemenea, coruptia din tara. Daca actiunea va fi declarata joc de noroc, patronul "Publirom" ameninta: "Cer despagubiri si merg pina in pinzele albe cu acesti oameni. Ca totul este coruptie". MARIANA BECHIR O masina greu incercata: BH-03-SEN Fostul senator Nistor Badiceanu, doua accidente in aceeasi zi Ieri dimineata, dupa ce a lovit cu masina Senatului o adolescenta in centrul orasului Oradea, ex-parlamentarul taranist a plecat grabit sa-si duca nepoatele la scoala. Cu doar cinci minute inainte, soferul Badiceanu intrase in coliziune cu un Mercedes. Ieri dimineata, la ora 7.45, ex-senatorul PNTCD Nistor Badiceanu, aflat la volanul autoturismului Dacia cu numarul BH-03-SEN, neasigurindu-se la schimbarea directiei de mers de pe banda unu pe doi, a intrat cu partea din stinga fata a masinii intr-un autoturism marca Mercedes (W-CUKOR-1) care circula regulamentar pe bd. Magheru din Oradea. "Asteapta-ma aici, ca-mi duc nepoatele la scoala si ma intorc", i-a spus Badiceanu soferului masinii pe care o tamponase. Si a plecat. Cinci minute mai tirziu, la ora 7.50, pe aceeasi strada, fostul parlamentar taranist a lovit-o pe Cristina Roman, de 18 ani, care cobora dintr-un taxi. Martorii oculari spun ca Badiceanu a coborit din masina, s-a repezit la tinara, a certat-o, apoi a plecat in graba. Potrivit fisei medicale, in urma accidentului, Cristina Roman a suferit o fractura la umarul sting, o contuzie la soldul sting si necesita peste 20 de zile de ingrijiri medicale. Roman Sipos, seful Serviciului Circulatie din cadrul IPJ Bihor, ne-a declarat ieri ca Nistor Badiceanu impreuna cu soferul Mercedesului s-au prezentat la politie si au raportat tamponarea. "Pentru aceasta fapta, Nistor Badiceanu va fi sanctionat cu proces-verbal de contraventie, iar in cel de-al doilea caz, probabil ca-i vom face un dosar de cercetare". Cu aceeasi masina, apartinind Palamentului Romaniei, fostul senator de Bihor a mai comis in ultima vreme alte doua accidente de circulatie. Primul a avut loc pe 5 februarie la ora 15.30, pe strada Tudor Vladimirescu din Oradea, cind senatorul Badiceanu a tamponat din spate un autobuz al regiei locale de transport. Nevasta senatorului, Sarolta Badiceanu, a declarat atunci ca oboseala acumulata de sotul ei la sedintele din parlament a dus la producerea accidentului si ca, in plus, parlamentarul taranist se grabea sa-si lase soacra acasa, ca sa se poata intoarce la o sedinta extraordinara de partid. Patru luni mai tirziu, pe 26 iunie 1999, senatorul Badiceanu a intrat cu masina sub un tramvai in plin centrul orasului, intentionind sa ajunga in statiunea Baile Felix, unde era asteptat la banchetul oferit de Federatia Romana de Judo. La fiecare accident, parlamentarul s-a aflat la volanul masinii Senatului, in interes personal. Ieri, cind a avut loc ultimul accident, autoturismul din inventarul ex-senatorului Nistor Badiceanu trebuia de mult predat. MIRUNA IONESCU 