 Admitind ca a cerut sanctiuni plecind de la "informatii eronate", Ministerul Turismului isi da cu firma-n cap Ministerul Turismului a recunoscut ieri intr-un comunicat ca una din agentiile careia urma sa i se ridice licenta pentru ca ar fi trimis pe litoral mai multi turisti decit locurile rezervate a fost pe nedrept acuzata. "S-a constatat ca informatiile au fost eronate" - e explicatia oficiala. De parca rolul controlului nu era sa verifice, la fata locului, tocmai exactitatea datelor privind locurile de cazare. Dar verificarile declansate de ministrul Dan Matei Agathon au lasat in urma si alte "erori". Doua agentii aratate cu degetul, una din Galati, alta din Tirgu-Jiu, au spus ca pot dovedi cu acte ca nu au vindut bilete fara rezervare; mai mult, ele ameninta ministerul cu procese pentru prejudicii de imagine. Sint si alte agentii din tara care acuza verificari facute de mintuiala. Daca imaginea lor a avut de suferit nu la fel se poate spune despre imaginea ministrului Agathon. Inconjurat de cameramani, fotoreporteri si functionari, ministrul si-a luat o alura ferma si a descins pe litoralul patriei hotarit sa stirpeasca tagma celor care-si bat joc de turistul roman. "Ridicati-i licenta!" ...."Ti-i trimit pe aia de la DIAS, mascatii cu cagula!" Vocea autoritara a ministrului pornit sa faca ordine se indulcea doar la intilnirea cu gospodinele lasate topless de nemernicii care fura nestingheriti de controlul ministerial. O baie de multime ici, o mina pupata amabil colo, doua comenzi bine alese pentru TV, astea sint lucrurile care asigura cota de popularitate a unui ministru aflat in vacanta activa. In urma domnului Agathon ramin discoteci carora li se face programul de la guvern, sanctiuni asupra carora se revine, si Vama Veche tot fara toalete si dusuri. Nu e mai simplu sa fie alungati turistii cu corturi cu tot? Sa caute toalete la bulgari! OVIDIU D. POPICA Agentiile incriminate spun ca s-au facut verificari de mintuiala Tirgu-Mures: Conducerile societatilor tirgumuresene Adonis si Grand au fost de negasit. Am reusit sa contactam telefonic unii angajati ai firmelor care au precizat ca este vorba, de fapt, despre o neintelegere si ca au fost incheiate contracte in regula cu unitati hoteliere de pe litoral. (Adriana Macsut) Timis: Sanda Pizmas, patroana Agentiei de Turism SC Pizmas din Lugoj, aflata deja pe litoral pentru a rezolva la fata locului problema in care se afla, ne-a declarat in exclusivitate: "Totul a pornit de la o eroare. Directoarea Hotelului Cozia, din Jupiter - cel cu care am contractat locurile de cazare pentru sezonul estival - a transmis Ministerului Turismului, printr-un fax din data de 7 august, ca noi am fi contractat 50 de locuri in hotel si am fi vindut 100 de locuri. Ceea ce este neadevarat. Prin Agentia Pizmas, cu SC Naee SRL din Constanta - administratorul Hotelului Cozia, am contractat 100 de locuri si am trimis aproximativ 80-90 de turisti". Sanda Pizmas, patroana SC Pizmas din Lugoj, este optimista, considerind ca nu are nici o greseala in contractarile facute si ca, in urma controalelor de la Protectia Consumatorului, se va stabili clar ca, de fapt, totul a pornit de la o informatie furnizata gresit de directoarea de la Hotelul Cozia. "Cred ca aceasta directoare va trebui sa isi recunoasca oficial greseala facuta, doar asa putind noi sa ne redobindim licenta de turism care, repet, nu ne-a fost ridicata, ci ne-a fost suspendata pe un termen-limita", ne-a mai declarat Sanda Pizmas. In prezent, firma pe care o conduce este inchisa, iar daca cele declarate de patroana sint adevarate, in curind isi va putea relua activitatea. (Georgeta Petrovici) Dolj: Ioana Olteanu, una dintre angajatele ATT Stalina, ne-a declarat ca ar fi aflat despre retragerea licentei personalului agentiei de la stirile TV. "Vad ca toata lumea scrie, comenteaza, dar pe ce baza, nu stiu. Noua nu ne-a comunicat ministerul absolut nimic". In plus, sefa agentiei a facut parte din delegatia ministrului pe litoral si nu a avut nici un fel de discutie pe tema retragerii licentei. Ioana Olteanu crede ca trebuia gasit degraba un tap ispasitor pentru faptul ca atitia turisti au ramas cu biletele in mina pe linga hoteluri si ca, de acolo, cel mai usor a fost sa se arunce vina pe agentii. "Noi avem un contract si pe deasupra un brat de faxuri si confirmari. Nu le-a verificat nimeni, nu ni le-a cerut nimeni. Ministerul a luat de bune justificarile directorilor de la hoteluri, cind de fapt toata incurcatura are o explicatie simpla. Au fost cazati straini la tarif dublu pe locurile rezervate turistilor nostri". (Bogdan Berneanu) Prahova: Adrian Curca, directorul agentiei de turism Ofero Tours SRL din Ploiesti, a declarat, ieri, ca nu este normal ca societatea sa sa primeasca avertisment din partea Ministerului Turismului. Greseala, recunoscuta de seful agentiei, pentru care a si primit mustrarea, a fost aceea ca a solicitat citeva camere la parterul Hotelului Tomis, prin telefon, informatiile despre disponibilitatile de cazare primin-du-le tot telefonic, de la dispeceratul de cazare din Neptun. (Violeta Stoica) Gorj: Firma "Mara Tour", din Tirgu-Jiu, nu a putut fi contactata pentru a-i afla punctul de vedere dupa ce a ramas fara licenta de functionare din partea ministerului de resort. Conform operatoarelor RomTelecom, agentia nu figureaza cu vreun telefon instalat la sediul sau. Cealalta agentie gorjeana, "Guardo Tours" Tirgu-Jiu, avertizata pentru ca ar fi dus pe litoral mai multi turisti decit biletele disponibile, a dat publicitatii un protest prin care acuza ministerul lui Agathon ca a actionat in graba, fara a face un control "ca la carte". Patronul agentiei, Radu Ciobanu, se plinge ca nimeni de la minister nu l-a intrebat nimic, inainte de a-si vedea numele prin ziare, ceea ce i-a prejudiciat considerabil imaginea. El spune ca, din aceasta cauza, va si da ministerul in judecata pentru a-si recupera daunele create. Ciobanu este oricind de acord cu un control si cu actiunile ministerului, daca acestea vizeaza "neavenitii" din turism, care, in opinia sa, sint multi. El spune ca lucreaza in bransa de 30 de ani si ca nu si-ar risca pielea pentru niste bilete in plus. (Claudia Tipluica) Constanta: Reprezentantul Agentiei "Talaz Turism" S.R.L., Murat Taner, sustine ca, in urma anchetei, nu a fost gasita vreo vina societatii. Pe data de 2 august a.c. "Talaz Turism" figura cu un debit fata de S.C. "Mermin Com" S.R.L., Complex Hotelier "Mercur Minerva" din statiunea Mamaia de 610 milioane, la care se adauga contravaloarea serviciilor care urmau sa fie prestate pentru cei 50 de turisti care au sosit in ziua de 2 august. Plata trebuia sa se faca cu cel putin sapte zile inainte de inceperea sezonului. Astfel, agentia de turism a fost sanctionata si pentru faptul ca nu a respectat prevederile capitolului III din contractul de prestari servicii. (Cecilia Pufleni, Bogdan Gabriel). Ministerul Turismului a anuntat ieri ca nu va mai ridica licenta de turism a Agentiei de turism Exim Tour din Cluj, una dintre cele 7 agentii implicate in scandalul de pe litoral. Conform rezultatelor anchetei Corpului de Control al Ministerului Turismului, agentia Exim Tour a depasit cu 10 persoane numarul de locuri contractat in statiunea Neptun-Olimp si cu 12 persoane in statiunea Eforie Nord. Cu toate acestea, Ministerul Turismului a comunicat ieri ca decizia de ridicare a licentei in cazul agentiei clujene s-a bazat pe date eronate primite de la societatile de turism Neptun-Olimp si Eforie, si ca, in realitate, Exim Tour "a avut depasiri nesemnificative in privinta locurilor contractate cu societatile in cauza", motiv pentru care nu i se va mai retrage licenta. (N.B.) Iliescu nu comenteaza nici cazul "Peles", nici cazul "Cozma" Presedintele Ion Iliescu nu doreste sa comenteze cererea Regelui Mihai I de retrocedare a domeniului Peles. "As vrea sa ma abtin de la orice comentarii", a precizat ieri, la Valenii de Munte, Ion Iliescu. Tot ieri, seful statului a declarat ca a primit cererea de gratiere a lui Miron Cozma, pe care a inaintat-o Consiliului Superior al Magistraturii pentru a intocmi "concluzii si propuneri". El a afirmat, conform Mediafax, ca poate doar aproba propunerile consiliului pe marginea posibilitatii de gratiere. Iliescu nu a dorit sa faca public punctul sau de vedere asupra gratierii, desi a precizat ca si-a format o opinie. (L.P.) [9][pl.dll?rid=expresro] 