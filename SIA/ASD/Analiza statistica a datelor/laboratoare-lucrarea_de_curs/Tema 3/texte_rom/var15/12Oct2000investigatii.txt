 13 ani de inchisoare pentru un violator in serie Un complet de judecata al Tribunalului Constanta l-a condamnat la 13 ani de inchisoare pe Paul Turcanu, 29 de ani, din Hirsova, acuzat de comiterea a cinci violuri in serie. Pe parcursul procesului care a durat un an si jumatate instanta a stabilit ca inculpatul isi planifica minutios violurile, studiind atent programul victimelor, obiceiurilor si ocupatiile cotidiane. De asemenea s-a descoperit ca locul predilect de consumare a abuzurilor sexuale era intr-un cadru macabru, in cimitirul din Hirsova, unde victimele erau transportate in stare de inconstienta dupa ce, in prealabil, fusesera acostate si rapite. In toate cazurile dupa consumarea abuzurilor sexuale victimele erau maltratate bestial si abandonate in stare de inconstienta intr-un cavou. DAN MIHAESCU Directorul publicatiei "Scandal de Gorj" - arestat pentru santaj Ziaristul Claudiu Matei, director general al saptaminalului "Scandal de Gorj", retinut luni dupa-amiaza sub acuzatia de santaj, a recunoscut ieri, in fata procurorului, ca a semnat pentru primirea sumei de 5,2 milioane lei de la omul de afaceri Mugurel Surupaceanu. Declaratia lui Matei vine dupa ce expertiza grafologica efectuata de politie demonstrase acest lucru. Parchetul a emis un mandat de arestare pe numele lui Matei pentru o perioada de cinci zile, acuzatia formulata impotriva acestuia fiind santaj. Politia a precizat ieri ca respectiva chitanta care a stat, printre altele, la baza retinerii ziaristului nu face nici o mentiune despre faptul ca banii ar fi fost luati ca imprumut, asa cum sustine avocatul apararii. Ziaristul Claudiu Matei este cunoscut drept un prieten apropiat al lui Mitica Dragomir, presedintele Ligii Profesioniste de Fotbal. (C.T.) A treia evadare in ultima luna Detinutul Luca Ionica, in virsta de 26 de ani, a fugit chiar din centrul orasului Tulcea unde lucra, in sistem semideschis, la curatenia strazilor, impreuna cu alti 11 detinuti. Ei erau supravegheati de un singur subofiter neinarmat. Atit cadrele penitenciarului, cit si politia din Tulcea au pornit deja pe urmele fugarului. Luca Ionica este cel de-al treilea detinut care, in decurs de numai o luna, a evadat de la un punct de lucru. Anul acesta s-au inregistrat deja 16 evadari, cu doua deja mai mult decit anul trecut. LAURA LICA Secretarul Prefecturii Bistrita, acuzat de ilegalitati si abuzuri Un memoriu adresat ministrului Vlad Rosca de catre un fost angajat al Prefecturii Bistrita Nasaud, Dorin Teodorescu, scoate la iveala o serie de lucruri suspecte despre secretarul general al prefecturii, Sabin Iliesi. Petitionarul, caruia secretarul prefecturii i-a desfacut intre timp contractul de munca, isi informeaza ministrul asupra "ilegalitatilor grave savirsite de Sabin Iliesi (fals, uz de fals, dezinformarea ministrului functiei publice, inselatorie, instigare la fals, agresiuni verbale si fizice in incinta prefecturii, abuz in serviciu etc.)" si solicita o analiza a celor prezentate. Memoriul nu primeste nici un raspuns, dar ajunge in schimb inapoi pe masa secretarului general Iliesi, trimis din cite se pare de la minister, cu mesajul ca Sabin Iliesi poate sta linistit, atita timp cit justitia nu s-a pronuntat in procesul pe care i l-a intentat Dorin Teodorescu pentru desfacerea abuziva a contractului sau de munca. Un primar agresat si un loc de casa cu cintec Despre Sabin Iliesi se vorbeste in Bistrita ca despre o persoana dubioasa. Impotriva lui au fost facute nenumarate sesizari, iar un cotidian zonal anunta cu litere de o schioapa publicarea unui serial "despre activitatile dubioase ale celui mai inalt functionar public al judetului". Serialul n-a mai aparut, iar gurile rele spun ca treaba nu-i curata, nepublicarea "ilegalitatilor grosolane" costindu-l ceva pe secretarul incondeiat. Cu doi ani in urma, mai exact pe 10 decembrie 1998, Sabin Iliesi il agreseaza verbal pe primarul comunei Dumitra, da ordin unor muncitori sa scoata, cu levierele, din balamale portile primariei si sa elibereze un IFRON (utilaj forestier.- n.n) care apartinea unei firme de exploatare a lemnului (la care domnia sa, de cind e secretar general, nu mai are decit actiuni), utilaj retinut pentru distrugerea drumului comunal si a pasunii. Mare vilva a facut in urbe si vestea ca secretarul general Iliesi si-a atribuit in mod dubios un teren de 385 m.p, la Colibita, pe care a ridicat o casa. "In Legea 18, al. 2, art. 36 se spune clar ca se acorda terenul aferent constructiei. Deci, terenul care apartine statului i se da persoanei careia ii apartine locuinta. Chiar daca sint secretar general, am si eu drepturi, nu numai obligatii. Nu este un abuz", ne-a declarat acesta. Asa o fi, dar prea pare straniu. De pe o zi pe alta- performanta rara in Romania - primarul Ioan Popandron si secretara Lenuta Leordean, de la Bistrita Birgaului, compun o adresa catre prefectura, la calculator (desi la data de 3.02 1998, ziua cu pricina, nu exista acolo un asemenea aparat!) prin care propun atribuirea a 5.500 m.p. de teren unui numar de 11 persoane, Sabin Iliesi fiind, pura intimplare, cap de tabel. Adresa ajunge, in aceeasi zi, la prefectura, o contrasemneaza doi functionari, Registratura, ametita de viteza, o inregistreaza la numarul VI/593 din 3.02...1999 !, iar a doua zi, adica la 4.02 1998, domnul Iliesi avea bine-mersi pamintul. Cum? In noaptea respectiva, prefectul a lucrat Ordinul, Registratura l-a inregistrat in zori, consilierul juridic i-a asigurat legalitatea, iar maestrul Iliesi l-a semnat ca totul sa fie OK! "Anexa" domnului Teodorescu La memoriul adresat ministrului Vlad Rosca, Dorin Teodorescu, angajatul concediat, a lipit si o anexa care cuprinde "citeva ilegalitati comise de secretarul general al Prefecturii judetului Bistrita Nasaud". Printre ele, si Ordinul nr. 155/05.1997, care a fost, citam, "falsificat in vederea inducerii in eroare a organelor de control guvernamental si pentru musamalizarea unei licitatii de aproximativ 35 milioane lei". Despre ce e vorba? In perioada 5-7 aprilie 1999, Departamentul de Control al Guvernului Romaniei a verificat activitatea prefectului in functie la acea vreme, Popescu Grigore Dorin, prilej cu care a constatat ca prefectura a cumparat niste scaune de la SC "Romtrade America International" SA, firma la care prefectul avea atunci functia de administrator al acesteia. Ordinul de care pomeneste Teodorescu se refera la constituirea unei comisii de selectie a ofertelor si receptie a lucrarilor care se executa la sediul prefecturii, comisie avindu-l ca sef pe Sabin Iliesi. Documentul este contrasemnat de "secretar general" Sabin Iliesi, desi, asa cum spune Teodorescu, "aceasta functie a aparut ulterior datei de 05.05 1997". Realizat la imprimanta, documentul contrasteaza flagrant cu Ordinele nr 154/ 06.05 1997 si nr. 156/ 08.05.1997, unul anterior si altul ulterior Ordinului nr.155, ambele scrise la masina si contrasemnate de "director general" Sabin Iliesi. Dupa cum afirma Dorin Teodorescu- si probele par a confirma - nr. Ordinul 155/05 1997 a fost "fabricat" mai tirziu, in mare graba, pentru a se acoperi procurarea scaunelor de la firma prefectului, scapindu-se din vedere ca la acea data Iliesi era director general si nicidecum secretar general. "Anexa" domnului Teodorescu comunica si alte minuni carora ministrul functiei publice ar fi trebuit sa le acorde mai multa atentie: "Organizarea ultrarapida si masluirea unui concurs pentru ocuparea unui post de auditor financiar, completarea unor date false in foile de parcurs, semnarea de catre angajatii prefecturii a unor state de plata pe care nu sint trecute sumele care li se cuvin, inregistrarea ulterioara a unor documente (Procesul-verbal nr. 679/III/08.02 2000, referitor la afisarea anuntului privind organizarea concursului pentru ocuparea unui post de inspector la Directia Resurse Umane, din 7 martie 2000, a fost inregistrat la o zi dupa concurs !)". Mai mult, Dorin Teodorescu ne-a declarat ca secretarul general, Sabin Iliesi, a afirmat ca l-ar fi angajat ilegal pe fratele fostului subprefect taranist, Marcel Seserman, "la indicatiile ministrului Vlad Rosca", acesta din urma, coleg de partid cu subprefectul. Iata pentru ce Ministerul Functiei Publice trebuie sa faca lumina in acest caz, fie si numai pentru a dovedi ca-si struneste reprezentantii din teritoriu, chiar si fara sprijinul justitiei. DUMITRU MANOLACHE "Noi nu ne putem exprima" Fata de acuzatiile care i se aduc, ministrul functiei publice, Vlad Rosca, l-a mandatat pe consilierul Mihai Sontelean sa faca urmatoarea declaratie, considerind ca acuzatiile aduse se rasfring asupra ministerului si nu asupra ministrului: "Ministerul Functiei Publice nu a transmis memoriul din partea domnului Teodorescu catre Prefectura Bistrita. Totodata, Ministerul Functiei Publice nu s-a exprimat in cazul acestui memoriu deoarece dl Teodorescu se afla in litigiu cu Prefectura Bistrita, caz care se judeca acum. Potrivit legii, pina la pronuntarea sentintei, noi nu ne putem exprima".(M.C.) Trai pe vatrai la cantina saracilor "Evenimentul zilei" a descoperit ca de la Cantina Centrala de Ajutor Social Bucuresti se scurg zilnic zeci de milioane de lei din banii pentru mincarea saracilor. Cantina este o institutie finantata si aflata sub controlul Primariei Bucuresti si asigura hrana calda pentru 4.500 de napastuiti fara nici un venit. CCASB a mai fost implicata intr-un scandal, cind fosta directoare Carmen Raicu a fost arestata ca urmare a unor afaceri cu spatii comerciale. Speriate de ancheta noastra, actuala directoare a cantinei si sefa aprovizionarii au incercat prin diverse tertipuri sa blocheze publicarea acestui articol. Achizitiile de alimente se fac prin intermediari Una dintre cele mai vechi angajate ale CCASB, Georgeta Varzariu, referent la Cantina de Ajutor Bucur a depus plingere penala impotriva directoarei Elena Georgescu si a sefului administrativ aprovizionare Claudia Stroe pentru gestionarea defectuoasa a fondurilor alocate la buget. Mai exact, ea sustine ca alimentele necesare pregatirii hranei ar trebui sa fie achizitionate in urma unor licitatii publice, in conformitate cu prevederile legale, tinind seama ca unitatea gestioneaza numai banul public. "Cu toate ca unitatea dispune de mijloace de transport in buna stare de functionare si are ca angajati patru achizitori care pot face aprovizionarea direct de la producatori, aceasta se face prin intermediari, la preturi foarte ridicate, sustine in plingerea sa Georgeta Varzariu. Directoarea Elena Georgescu considera ca la mijloc este vorba de o campanie intretinuta de subalterna sa, cu care CCASB se afla in litugiu in instanta. Georgeta Varzariu a fost sanctionata recent cu "mustrare" si, pentru ca s-a considerat nedreptatita, s-a adresat instantelor de judecata. In privinta masinilor, directoarea afirma ca nu are nici un fel de probleme: "Camionul de zece tone, care are in realitate sarcina utila de 7.650 kilograme, nu poate permite transportul decit pentru 10 boxpaleti reprezentind 4.555 borcane. Cu 4.555 borcane se acopera prepararea pentru o singura data a unui fel de mincare. Pentru a gati mazare sau fasole verde pentru cei aproximativi 5.000 de asistati pe care ii avem, ar trebui sa trimitem atit camionul, cit si celelalte masini. In aceste conditii, tot parcul auto ar fi blocat si n-ar putea asigura si transportul celorlalte alimente necesare consumului curent", ne-a explicat doamna directoare. Sint preferate doua firme din Scornicesti Directoarea respinge acuzatiile potrivit careia alimentele nu sint achizitionate prin licitatie, fiind vorba de bani publici, ea considerind ca totul se face legal. "Noi nu cumparam alimente care sa coste foarte mult, iar legea prevede licitatie numai pentru sumele care depasesc 500 de milioane de lei, ori nu este cazul nostru". Claudia Stroe, sef aprovizionare, sustine ca "asa se lucra de cind a venit in institutie". "Achizitionam la preturile cele mai avantajoase, dupa ce facem o selectie a cel putin trei oferte". Se pare ca, la prima vedere, totul este legal, numai ca achizitiile cantinei par facute la nimereala. "Ce, ati vazut un anunt de cumparat cartofi sau varza prin ziare, date de bugetari?", raspunde directoarea. Cert este ca la aceste selectii participa doar citeva firme, printre care doua din Scornicesti, SC Prodaliment si SC Matra, care au avut de cele mai multe ori cistig cauza. Directoarea nu pare ingrijorata de faptul ca lucreaza cu citeva firme: "Ce, am interzis noi la cineva sa vina sa-si depuna oferta?", se intreaba sefa aprovizionarii, iritata. Pierderi de zeci de milioane zilnic Intimplator sau nu, toate preturile la care sint achizitionate alimentele sint mult mai mari decit cele de pe piata. Bulionul a fost cumparat cu 7.299 lei, cind el poate fi luat si cu 5.201, spanacul cu 11.346 lei, in loc de 9.500 lei. Iar situatia se repeta la fiecare aliment. Directoarea Georgescu si sefa aprovizionarii Claudia Stroe sint acuzate ca refuza sa achizitioneze direct de la producatori, desi multe fabrici de conserve livreaza la preturi fara adaos comercial si chiar ofera discount de pina la 8-10%. De cele mai multe ori, acestea asigura si transportul marfii. Explicatia directoarei este ca cele mai multe fabrici de stat cer plata anticipata sau pe loc si ca refuza sa lucreze prin trezorerie. "Normele 5381 ale Ministerului Finantelor stabilesc sa lucram numai prin trezorerii, iar fabricile nu doresc acest lucru, asa ca sintem nevoiti sa apelam si la altii". Justificarea nu sta in picioare, pentru ca am contactat mai multe fabrici de stat care ne-au declarat ca lucreaza de mult timp prin trezorerie. La prima vedere, toate achizitiile au fost facute legal, pentru ca intr-adevar pretul acceptat este cel mai mic din cele propuse. Nimeni nu a reusit insa sa ne explice de ce in data de 28 septembrie 2000, CCASB a achizitionat lapte praf cu 26% grasime de la S.C. Prodaliment International Scornicesti SRL la pretul de 61.761 lei pe kilogram, in conditiile in care acest produs costa la fabrica numai 38.000 lei. Intr-adevar dintre cele trei oferte primite la selectie, cea mai ieftina a fost de 61.761 lei. Numai ca, de exemplu, o fabrica din Ludus oferea acelasi produs cu 45.220 lei, inclusiv TVA. Cum CCASB a achizitionat cinci tone, rezulta o diferenta de 82 de milioane! Si asta la un singur transport. In plus contabila Fabricii de lapte Ludus, doamna Dan Viorica, ne-a informat ca fabrica lucreaza prin trezorerie. Claudia Stroe sustine ca nu a avut nici o oferta de la Ludus. "Noi cautam firmele din Pagini Aurii si facem o prospectie a pietei". O asemenea prospectie a dus la o diferenta de 82 milioane de lei doar la un transport, iar cele cinci tone puteau fi carate chiar cu camionul cantinei. In acelasi stil, cantina a cumparat varza alba cu 7.000 de lei kilogramul, cind ea costa in piata intre 2.500 si 4.000 lei kilogramul. FLORIAN BICHIR Un martor care a asistat la uciderea studentului Vasile Popa sustine ca a fost intimidat de un individ care i-a spus: "Ai grija ce declari la audieri!" Mentinerea capitanului Petru Suhan de la UM 0962 in libertate, dupa ce martorii sustin ca l-a omorit in bataie pe un student iesean, a stirnit indignare in rindul magistratilor. Invocind faptul ca nu doreste un avocat din oficiu, capitanul Petru Suhan a fost lasat in libertate pina astazi sub pretextul alegerii unui alt aparator. Decanul Baroului de Avocati Iasi, Adrian Mogos, a declarat: "Nu s-a mai pomenit nicaieri aminarea anchetei sau a audierilor pentru ca persoana care urmeaza sa fie audiata refuza asistenta unui avocat din oficiu si nici nu are alt avocat ales. Masura Parchetului Militar este foarte suspecta si lasa loc pentru diverse interpretari". Tergiversarea audierilor si a arestarii preventive a ofiterului de contrainformatii a lasat timp acestuia sa ia legatura cu martorii crimei. Se pare ca au existat chiar tentative de intimidare si influentare a martorilor. Unul dintre oamenii care au asistat la scenele atroce din noaptea de 7/8 octombrie, cind Vasile Mihai Popa a fost asasinat, a fost interpelat dupa atentat de oamenii ofiterului Suhan. Martorul, care nu a dorit sa i se faca publica identitatea, a declarat unui cotidian iesean: "Veneam dintr-un sat apropiat, cind am fost oprit de un barbat solid care mi-a spus sa am grija ce declar la audieri. Linga el, intr-un taxi de culoare verde inchis se aflau doi boxeri care se uitau la mine. Mai mult, duminica seara (8 octombrie, dupa decesul lui Vasile Popa - n.red.) au venit la mine acasa si mi-au spus ca o sa fiu intrebat la politie cum s-a intimplat si sa am grija ce declar la audieri. Tot duminica seara a venit si capitanul Suhan, dar nu i-am deschis si nu stiu ce voia sa-mi spuna". Avocatul Adrian Mogos considera ca lasarea in libertate a capitanului de politie ar putea avea urmari grave: "Lasarea in libertate a unui individ suspect de omor, ucidere din culpa sau lovituri cauzatoare de moarte reprezinta un pericol public. In anumite imprejurari o astfel de persoana poate reactiona la fel. In plus, exista riscul de a incerca influentarea desfasurarii anchetei sau chiar a martorilor, cum s-a intimplat in acest caz". Politia din Iasi considera ca este o decizie corecta. Maior Daniela Onutu, purtatorul de cuvint al IPJ Iasi, a declarat: "Avind in vedere ca este un militar, care este cercetat de Parchetul Militar si daca va fi cazul va fi judecat de o instanta militara, probabil ca nimeni nu-si pune problema ca persoana va disparea de la domiciliu. Nu s-a intimplat niciodata sa dispara un politist sau militar cercetat pentru diverse cauze, si nici in cazul de fata nu se pune asa problema. Regulamentele si pedepsele care se aplica militarilor sint mult mai dure decit pentru civili si din acest motiv, nimeni nu risca sa-si faca mai multe probleme decit are". Cit despre influentarea martorilor si o eventuala distrugere a probelor, inspectoratul iesean a pastrat o liniste suspecta. Procurorii Parchetului Militar Iasi nu si-au formulat o declaratie oficiala in acest caz, prin care sa justifice mentinerea capitanului Petru Suhan, suspectat de uciderea unui tinar de numai 20 de ani, in stare de deplina libertate. CATALIN DUMITRESCU 