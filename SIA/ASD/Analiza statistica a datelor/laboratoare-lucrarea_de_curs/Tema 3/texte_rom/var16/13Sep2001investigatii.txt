 Masuri speciale la World Trade Center Bucuresti In complexul World Trade Center din Piata Presei Libere masurile de securitate si paza au fost dublate. Responsabilul cu probleme de securitate ne-a declarat ca s-a cerut sprijinul Brigazii Antitero a SRI si Politiei Capitalei pentru a preveni orice eventuala actiune terorista. (V.S.) MI intareste paza generala Conducerea Ministerului de Interne a dispus intarirea dispozitivelor de paza la toate reprezentantele diplomatice, sediile principalelor institutii ale statului, la aeroporturi si porturi, in mod deosebit la obiectivele unde sint reprezentate interesele SUA, precum si la obiectivele si sediile proprii. De asemenea, s-a ordonat cresterea responsabilitatii in ceea ce priveste controlul la toate punctele de frontiera. (A.G.) MApN, in priza La nivelul MApN s-a constituit o celula de criza (in cadrul Centrului Operational pentru Conducere Militara), care monitorizeaza permanent evolutia evenimentelor si s-au constituit grupe operative la diferite esaloane. Conducerea MApN tine in permanenta legatura cu reprezentantele militare ale Romaniei la ONU, NATO, UE si OSCE. Paza cazarmilor, aerodromurilor, porturilor si a altor obiective strategice a fost intarita.(A.G.) Seful kurzilor din Romania, cautat de SRI In curtea vilei din Piata Muncii, unde isi are sediul Asociatia culturala a kurzilor rezidenti in Romania, se adunasera ieri dimineata citiva etnici, intre care multi copii. Pe fetele adultilor se putea citi cu usurinta ingrijorarea. Am incercat sa luam legatura cu presedintele asociatiei, Mustafa Kajuk, pentru a-i afla punctul de vedere cu privire la lantul de atentate din SUA. Cind am spus ca intentionam sa-l asteptam pe Mustafa Kajuk oricit e nevoie, in sprijinul tinarului a aparut o adolescenta de origine kurda, care ne-a spus ca "inainte de dvs a venit un ofiter de la SRI si, pentru ca nu a reusit sa ia legatura cu dinsul, a plecat trintind usa". Informatia a fost confirmata si de alti kurzi aflati in curtea vilei. Se stie ca SRI tine sub supraveghere aceasta organizatie suspectata de activitati ilegale pe teritoriul Romaniei. Din discutia cu citiva dintre cei adunati in curte, am aflat motivul ingrijorarii kurzilor rezidenti in Romania: sint speriati de un posibil val de interdictii, cum ar fi cel al desfiintarii asociatiei lor, dupa ce, cu ceva timp in urma, si-a incetat aparitia revista lor, "Vocea Mesopotamiei". Asociatia culturala a kurzilor rezidenti in Romania a fost uneori considerata un apendice al organizatiei PKK. In unele tari, PKK a fost acuzat de comiterea unor atacuri teroriste. ONDINE GHERGUT Bucurestiul, ocupat de forte de ordine Pe linga Ambasada Statelor Unite, unde se afla un important dispozitiv de paza, mai multe alte ambasade ale Israelului sau ale unora dintre statele arabe sint pazite de forte politienesti. Politia Capitalei a scos in strada aproape jumatate din efectivele sale pentru preintimpinarea unor eventuale actiuni ostile acestor institutii. La ambasada statului evreu se afla si o masina a pompierilor militari. Ambasada Palestinei este pazita de jandarmi, politisti si ofiteri SRI. De asemenea, institutiile oficiale ale statelor Iran, Irak si Siria sint supravegheate de echipaje ale Politiei Rutiere. Pina si cimitirele sint pazite de oamenii legii. Agentii de la Ordine Publica au primit ordin sa patruleze in toate zonele aglomerate, preponderent in centrul Capitalei. S-a inmultit numarul politistilor si in preajma centrelor comerciale. Totodata, manifestarile publice, cum este Festivalul "George Enescu", sint supravegheate de un numar sporit de politisti. Numarul mare de politisti i-a speriat pe hoti Numarul mare de forte de ordine scos pe strazile Bucurestiului dupa atacul asupra unor obiective americane i-a speriat pina si pe hotii autohtoni. Conform celor declarate de colonelul Vasile Popa, adjunctul sefului Politiei Capitalei, marti si miercuri s-a inregistrat cel mai scazut numar de infractiuni din acest an. "Politistii patruleaza in orice zona unde sint aglomerari de persoane: manifestarei publice, angrouri, magazine etc", a specificat colonelul Popa. Din acest motiv, este de parere ofiterul, responsabil cu ordinea publica pe raza Capitalei, hotii sint mai putin tentati sa fure. (P.C.) Joaca de-a bomba - Cinci false alarme cu bomba in Capitala. Capitala a fost ieri, pina la ora 16.30, tinta a cinci alarme false. Prima institutie vizata a fost sediul RomTelecom, situat pe Calea Victoriei. Un alt telefon anonim anunta in jurul orei 11.00 ca in Palatul Telefoanelor a fost amplasata o bomba. In interiorul cladirii nu a fost gasit nici un dispozitiv exploziv. La scurt timp dupa primul apel, Dispeceratul Politiei a fost sesizat ca si alte institutii au fost amenintate cu bomba. Este vorba despre Ministerul Culturii, Hotelul "Hilton", Banca Romana de Dezvoltare (BRD) si Fondul Romano-American de Investitii (FRAI). Echipe de pirotehnisti dotate cu aparatura necesara si insotite de ciini special instruiti pentru astfel de misiuni, au evacuat sediile institutiilor.(A.G.) - Ministerul Culturii amenintat cu explozie. Angajatii Ministerului Culturii si Cultelor au fost evacuati, ieri, timp de aproximativ o ora, in urma unei amenintari cu bomba. In jurul orei 13.15, s-a primit un apel telefonic prin care o voce de barbat a anuntat ca in cladirea ministerului este o bomba. Pirotehnistii sositi la fata locului au scotocit toate birourile ministerului, precum si subsolul cladirii. In jurul orei 14.00, s-a permis accesul in minister, verdictul cautarilor fiind: alarma falsa. (I.A.) - Ploaie de amenintari la Iasi. Municipiul Iasi este terorizat de anunturile cu bombe amplasate in diferite colturi ale orasului. Marti seara, imediat dupa ce au inceput sa se deruleze la televiziune imaginile apocaliptice din New York, un telefon anonim anunta amplasarea unei bombe la Palatul Roznovanu, sediul Primariei Iasi. Impresionante fote de ordine au fost desfasurate, circulatia oprita, pentru ca dupa 20 de minute totul sa intre in normal. Psihoza bombelor a continuat si ieri, cind in jurul orei 13.00, un telefon anonim a anuntat plasarea unei incarcaturi cu explozibil in cladirea Complexului Comercial Iulius Mall din Iasi. Citeva minute mai tirziu, un alt telefon anonim a anuntat plasarea unei bombe in cladirea Palatului de Justitie din Iasi. "In mai putin de zece minute, absolut toate persoanele din Mall, inclusiv angajatii au fost evacuati de urgenta din cladire", a declarat seful pazei de la Iulius Mall, Ovidiu Feraru.(C.D.) "Orientul" dimbovitean neaga tot Fouad Al Bittar, ambasadorul Palestinei la Bucuresti, a negat ieri orice implicare a palestinienilor in atentatul din SUA. El a afirmat ca aceasta actiune "este o crima indreptata impotriva tuturor oamenilor nevinovati. In schimb, ambasadorul a fost deosebit de incurcat in momentul in care i s-au pus intrebari referitoare la manifestarile de bucurie ale unor grupuri de palestinieni, filmate de mai multe televiziuni in sudul Libanului. Mai intii, el a negat existenta unor astfel de manifestari de entuziasm, dar ulterior a sustinut, pur si simplu, ca nu stie nimic despre ele. (V.S.) Fostul atasat comercial al Ambasadei Afganistanului la Bucuresti, in perioada 1988-1991, Said Qotbuddin, in prezent patronul unui local din Capitala, ne-a declarat ca "americanii au pierdut pe mina lor" cind au mizat pe talibani in razboiul civil din tara lui. Fostul oficial al guvernului aflat la conducerea Afganistanului, inainte ca talibanii sa preia puterea, a precizat ca actualul "regim extremist" din tara sa poate fi implicat intr-un atac asupra SUA. "Chiar daca majoritatea concetatenilor mei condamna actele teroriste, puterea de la Kabul se afla in mina unor fanatici capabili de orice", a specificat Said Qotbuddin.(P.C.) Paza cit cuprinde - Institutii si frontiere pazite cu efective mult sporite. Masuri de securitate au fost luate si la granita de stat de pe teritoriul judetului Botosani cu Republica Moldova si Ucraina. (C.D.) - Strainii, protejati la Brasov. "Am luat masura de a proteja toate persoanele de diferite cetatenii, nu numai arabi si americani, de eventuale probleme ce pot sa apara. Am luat masura de a proteja si anumite firme cu capital strain, obiective considerate strategice. In continuare sintem la serviciu, pentru a lua si alte masuri ce se impun in asemenea situatii", ne-a declarat aseara colonelul Mircea Bucur, comandantul IPJ Brasov.(C.C.) - Timken si Coca Cola, pazite de SRI. Unitatile de jandarmi prahovene au intrat in alerta inca de martI seara, in urma intilnirii membrilor Consiliului Suprem de Aparare a Tarii. Toate obiectivele cu caracter special - cum ar fi centrul de afaceri american Washington Group, situat in apropierea Universitatii de Petrol-Gaze, Coca Cola Ploiesti si societatea Timken - erau, ieri, pazite de trupe ale Comandamentului Judetean de Jandarmi Prahova si cele antitero aflate in subordinea SRI. (V.S.) - Centrala Nucleara Cernavoda, pazita de jandarmi. Toate consulatele din Constanta, Aeroportul M. Kogalniceanu, cladirea administrativa din centrul orasului si, nu in ultimul rind, Centrala Nucleara Electrica Cernavoda sint pazite de numeroase echipaje de jandarmi. In Portul Constanta s-a dublat numarul seviciilor de paza portuara si s-au intensificat controalele pe navele care intra sau ies din port. (S.S.) [21][pl.dll?rid=expresro] 