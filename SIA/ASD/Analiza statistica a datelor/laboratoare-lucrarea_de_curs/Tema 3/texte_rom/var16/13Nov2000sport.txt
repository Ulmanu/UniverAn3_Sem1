 Se apropie sfirsitul lumii: Dinamo-Foresta 4-5 Dinu: "Daca-mi reprosez ceva? Poate doar ca m-am apucat de fotbal" "Va reprosati ceva la acest meci?" "Daca-mi reprosez? Nu stiu, poate doar ca m-am apucat de fotbal..." Dialogul de mai sus a fost consemnat simbata, in ziua a 11-a din luna noiembrie a anului 2000, intrebarea apartinind unui ziarist, iar raspunsul, lui Cornel Dinu, antrenorul echipei de fotbal Dinamo Bucuresti. Petrecuta la doar citeva minute dupa finalul unui meci incredibil, Dinamo-Foresta 4-5, scena s-a consumat intr-o incapere cu aer de magazie de sub tribuna a II-a a stadionului din Sos. Stefan cel Mare. Decor nedemn, la urma urmei, pentru niste intimplari care vor ramine in istorie. Evenimentele au semanat mai degraba cu un tablou suprarealist decit cu o partida de fotbal intre campioana tarii si o nou-promovata. La finalul meciului, fanii se intrebau daca nu cumva s-a mutat Circul de Stat cu o statie de tramvai mai aproape de centru, iar Cornel Dinu afisa un calm vecin cu fatalismul. "Am asistat la un joc care se petrece la citeva decenii. Poate chiar o data la 50 de ani. Sint lucruri pe care nu poate sa le explice decit hazardul", i-a atentionat Procuroru' pe cei aproximativ 30 de ziaristi prezenti ca au avut privilegiul sa fie martorii oculari ai unui eveniment epocal. Bineinteles, oferit cu darnicie de Dinamo, eterna furnizoare de spectacol si intimplari memorabile. Au urmat clasicele explicatii despre mutari tactice "inevitabile", despre vina colectiva si despre statutul vesnic nesigur al antrenorilor. MATEI UDREA Carnaval la Suceava Victoria Forestei in Soseaua Stefan cel Mare l-a determinat pe directorul hotelului "Bulevard", acolo unde s-au cazat moldovenii, sa-i astepte pe jucatori, dupa meci, cu sampanie. Alaturi de el se afla presedintele Eugen Hutu, care a plecat de pe stadion la 2-0 pentru Dinamo. "Eram foarte nemultumit de joc, asa ca m-am dus la hotel sa vad acolo meciul. M-am bucurat, dar nu m-am intors pe stadion. I-am asteptat la hotel", ne-a declarat presedintele Forestei. Despre joc, Hutu a spus ca "am intrat cu frica pe teren si asta s-a vazut. Dupa pauza, noi am fost Dinamo, dar am avut si noroc, fiindca am inscris la fiecare contraatac". Dupa meci, seful echipei moldave a fost nevoit sa-si inchida telefonul, pentru ca era apelat din doua in doua minute de la Suceava, unde a fost carnaval. Localnicii au urmarit partida de la zeci de terase, au injurat copios la 4-0 pentru Dinamo, dar au terminat ziua in sarbatoare. Tinerii suceveni din cartierul Burdujeni s-au urcat in masini, au scos steagurile pe geamuri si au facut turul orasului in zgomotul asurzitor al claxoanelor. Terasele au fost pline pina seara, subiectul principal fiind, evident, victoria istorica obtinuta de Foresta la Bucuresti. TIBERIU AVRAM BOGDAN GHEORGHE O echipa care se cauta Dinamo e aidoma cetateanului care, la prima ora, observa ca s-a oprit apa exact dupa ce s-a sapunit bine. Ajuns in statie, nu-i ramine decit sa-l injure pe vatmanul care tocmai i-a inchis usa-n nas si sa astepte, timp de o jumatate de ceas, venirea urmatorului tramvai. In timp ce urca, transpirat, treptele institutiei in care lucreaza, blesteama RATB-ul fiindca a ramas fara doi nasturi si portofelul de bugetar. Nici nu se raceste bine cafeaua si afla ca nu mai are loc de munca, isi ia servieta si face cale-ntoarsa spre casa. Unde constata ca instalatorul chemat sa desfunde chiuveta a incurcat prioritatile si ii mestereste nevasta. "Asa ceva se intimpla o data la 50 de ani", a incercat Cornel Dinu sa dimensioneze patania dinamovistilor, uitind ca, in 1993, facuse o declaratie similara dupa o alta partida incredibila, Cehoslovacia - Romania 5-2. Dincolo de ghinioane - decesul lui Hildan, hepatita lui Petre, accidentul lui Lucaciu -, "ciinii rosii" au patit-o la fel impotriva Ceahlaului, cind, in minutul 85, conduceau cu 3-1 si au sfirsit prin a fi egalati. Simbata au avut 4-0 si au pierdut nebuneste, conferind noi sensuri unei sintagme dragi Procurorului - "o echipa care se cauta". Dupa ce Dinamo paruse ca revine la jocul spectaculos de odinioara - vezi prima repriza a meciului cu Craiova si a partidei cu Foresta -, lui Mister nu-i ramine decit o sansa. Aceea ca "International Board" sa modifice regulamentul jocului de fotbal, astfel incit un meci sa tina doar 60 de minute. ALIN PAICU Motu' nu mai vine la Rapid Ioan Ovidiu Sabau, antrenor si jucator al divizionarei C Universitatea Cluj, a declarat intr-o conferinta de presa ca nu va reveni din iarna la formatia Rapid Bucuresti. "Mircea Rednic a exagerat cind a spus ca eu i-am promis ca, din iarna, voi reveni in Giulesti. Dorinta mea este sa ramin la Cluj si sa-mi vad de munca pe care am inceput-o acum sase luni", a spus Motu', dezmintind astfel zvonurile ca urmeaza sa preia postul de antrenor secund al vicecampioanei. (L.C.) "Nu vezi, ba, ca astia ne omoara?" Petrolul s-a impus in acelasi stil, prudent, economicos, nespectaculos, in timp ce oltenii, ca si la Pitesti - cu FC Arges, in campionat, si cu Dinamo, in Cupa - n-au jucat nimic. Oaspetii au contestat golul marcat de "gazari", sustinind ca Pancovici a plecat din ofsaid, insa au recunoscut ca nu puteau emite pretentii la puncte. In ciuda unui joc care poate fi caracterizat cel mult "tare", oltenii au aratat slabiciuni surprinzatoare. La fiecare contact barbatesc, fotbalistii Universitatii ramineau intinsi pe gazon minute intregi l Domocos a evoluat doar sapte minute, el parasind stadionul cu Salvarea. Diagnosticul medicilor de la Spitalul Judetean n-a fost insa grav: entorsa care necesita o pauza de citeva zile l In primele 30 de minute, oamenii cu targa au intervenit de cinci ori, "clienti" fiind oltenii, fapt care l-a determinat pe Florin Marin sa strige catre arbitru: "Nu vezi, ba, ca astia ne omoara?" l La accidentarea lui Alistar, care a parasit terenul cu nasul si buza de sus sparte, Bogdan s-a dus glont la arbitru pentru a protesta. Victor Rosca, tehnicianul Petrolului, a intervenit: "Stai, ba, in poarta, ce treaba ai tu sa iesi?" l Pentru ca una dintre ambulante plecase cu Domocos la spital, Alistar a primit ingrijiri la cealalta masina cu cruce rosie, el fiind cusut la buza l Autorul unicului gol al partidei, Florin Pancovici, recent convocat de Bölöni la trialul din 21 noiembrie de la Snagov, este strigat de antrenorul sau cu acelasi apelativ pe care il are Mihalcea la Dinamo: "Taranul" l Nae Manea si-a intrat in rol la Universitatea Craiova, facind acelasi lucru ca si la Rapid, adica act de prezenta la conferintele de presa atunci cind echipa pierde. BOGDAN GHEORGHE Flic-flak Oltencele iau cu asalt handbalul european Echipa feminina de handbal Oltchim Rimnicu Vilcea s-a calificat in grupele Ligii Campionilor, invingind simbata, pe teren propriu, cu 21-19 (11-7), croatele de la Podravka Koprivnika. Elevele lui Bogdan Macovei se impusesera si in prima mansa, in Croatia, unde au cistigat cu 19-18. Golurile oltencelor au fost marcate de Steluta Luca (7), Aurelia Stoica (4), Victorina Bora si Petronica Fedorneac (cite 3). Tragerea la sorti a grupelor Ligii Campionilor va avea loc miine, la Viena, iar obiectivul stabilit de Macovei este accederea in sferturile de finala ale celei mai importante competitii europene intercluburi. (B.G.) Fotbalistul suedez Ljungberg sustine ca nu e homosexual Fredrik Ljungberg, fotbalist la Arsenal Londra, a negat cu vehementa zvonurile potrivit carora ar avea o relatie homosexuala cu un cintaret suedez stabilit la Londra. "Acum nu am nici o prietena, dar sint heterosexual", a precizat internationalul suedez. "Nici macar nu-l cunosc pe artistul respectiv. De cind sint la Londra am fost doar de doua ori la concerte" a mai declarat Ljungberg. El a recunoscut ca a mai auzit astfel de zvonuri in Suedia, dar nu a facut altceva decit sa se amuze. Fotbalistul de la Arsenal s-a speriat cind a descoperit ca se birfea despre el pe Internet. Fredrik Ljungberg a fluat exemplul lui Stromberg, un fost international suedez, care a fost, de asemenea, eroul unei astfel de povesti. Stromberg a scapat dupa ce a dat o dezmintire in direct la un important post de televiziune suedez. (B.G.) Jardel are spor cu Rizespor Fara a se intrebuinta prea tare, Galatasaray Istanbul s-a impus in fata nou-promovatei Rizespor, pe care a invins-o cu 2-0 pe teren propriu, intr-un meci contind pentru etapa a 12-a a campionatului de fotbal al Turciei. Golurile trupei lui Mircea Lucescu au fost semnate de Mario Jardel, in minutele 16 si 75, la ultimul contribuind si Gica Hagi. Atit Hagi, cit si Gica Popescu au jucat bine pe tot parcursul meciul, "Regele" vazind si un cartonas galben in minutul 23. In urma acestui succes, Galata ocupa locul 2, cu 25 de puncte, doua mai putine decit revelatia Gaziantepspor. "Ros'-galbenii" au insa un joc mai putin disputat decit liderul campionatului. (S.T.) Titi Dumitriu: "Stim toti ce face Padureanu" Pe parcursul meciului Rocar - Gloria, Dumitru Dumitriu a traversat mai multe stari de spirit. Emotionat in debut, el a devenit tot mai nervos dupa ce Gloria a egalat si a sarit ca ars atunci cind injuratura portarului Cimpeanu, auzita de tot stadionul, a fost tratata cu indiferenta de tusierul Muresan, desi, in prima faza, timisoreanul a vrut sa ridice fanionul. Devenit chiar amabil la scorul de 4-1, cind n-a mai reprosat nimic arbitrilor, nici cind s-ar fi impus, tehnicianul din Berceni a devenit irascibil in final, acuzind vehement ofsaid la golul trei al oaspetilor, fapt care a si determinat trimiterea lui in tribuna. La conferinta de presa, Dumitriu a facut zob arbitrajul, dar l-a atacat si pe Jean Padureanu, pe care l-a acuzat ca si-a ales brigada. "Eu consider ca aceasta brigada a fost pusa. Cu riscul de a fi suspendat, o spun. Stim toti ce face Jean Padureanu. Au tras cu el, dar s-au facut de ris. Sa se vada golul trei al lor, ca a fost ofsaid", a tunat Titi, dupa care a parasit sala ca o vijelie. Nu stim daca toate acuzele lui Dumitriu au acoperire, cert este ca observatorul Ioan Igna, si el un obisnuit al Bistritei, a ramas sa vizioneze caseta cu inregistrarea jocului. HORIA HASNAS "Am mai fost dat afara o data" "Facem scor cu petardele astea" E minutul 11 cind cei peste 6.000 de suporteri dinamovisti, veniti sa asiste la intoarcerea triumfala a "Kaiserului" Ionut Lupescu, jubileaza pentru prima oara la golul norocos reusit de Tinel Petre, fundasul venit inspirat la finalizare. Oaspetii coboriti dinspre Obcinele Bucovinei se limiteaza la o aparare supraaglomerata. Spre finalul primei jumatati de ora, Mihalcea dubleaza avantajul, cind acelasi Tinel Petre centreaza perfect de pe dreapta, iar Lupescu isi arata inteligenta in joc cu o deviere inspirata. Tribunele explodeaza in minutul 43. O noua centrare ca la carte a lui Tinel este finalizata senzational de Tames - "foarfeca" de la marginea careului. Pauza vine izbavitor pentru moldovenii aflati in stare de groggy, prilej pentru galerie sa scandeze din nou numele lui Hildan, unicul capitan, dar si al lui Ionut Lupescu, liderul revenit din exilul turcesc. "Hai, ca face Steaua miine o gluma la Galati si sintem la trei puncte de ei. Daca ne fortam putin, poate facem si scorul campionatului cu petardele astea". Si sperantele suporterilor prind contur inca din startul reprizei secunde. Neobositul Tinel Petre mai centreaza o data, perfect pentru fruntea lui Niculae: e 4-0. Jocul merge ca uns. Cu tigara fina atirnata in coltul gurii, cu miinile la spate, Cornel Dinu priveste calm la exprimarile modulului tactic, gindind probabil niste maxime si cugetari pentru conferinta de presa. Este minutul 50, iese Niculae si intra Raducioiu. "Poate sparge si el gheata, cu astia". Dar minutele se scurg si blondul atacant este ocolit sistematic de mai tinerii sai colegi. Mihalcea prefera orice alta solutie, chiar si o ratare dezaprobata de tribune, decit o pasa catre fantoma eroului de la World Cup '94. Botanul incaltat A mai ramas o jumatate de ora si jocul treneaza. Mihali mai ezita o data, balonul ajunge la Robert Nita si acesta il executa pe Preda. "Na, ca ne strica golaverajul! Acu' trebuie sa le mai dam", bombane aproximativ nemultumiti suporterii. Uite, Mihali schioapata. Dinu il schimba imediat. Probabil ca o sa-l bage pe Iodi in loc... Dar nu, intra Cernat, iar Lupescu, dispecerul, trece libero. Dar mutarea nu este inspirata. Cernat nu atinge mingea, iar jocul se rupe. Lupescu pleaca in atac si uita sa se mai intoarca. E minutul 72 si, la unul dintre putinele lor contraatacuri, oaspetii reusesc din nou sa inscrie prin Pacurar, lasat singur cu Preda de fundasii dinamovisti. S-a facut 4-2, "ciinii" au ratat scorul campionatului, dar ramin cu cele trei puncte. Dar socoteala nu dureaza decit citeva clipe pentru ca, abia repusa de la centru, mingea trece din nou la suceveni. O noua zvicnire, Pacurar ii atrage pe Onut si Nastase, paseaza la Botan si masivul mijlocas, parasit de toata lumea in mijlocul careului, nu iarta: 4-3! Dinu trebuie sa faca neaparat ceva, altfel... Si Dinu face, intr-adevar, o mutare, dar privitorii se insala din nou, crezind ca va fi fortificata defensiva. Iese Mihalcea, intra un alt atacant, Claudiu Dragan. Nu trece nici un minut si intreaga asistenta inmarmureste: acelasi Botan profita de darnicia fundasilor centrali adversi, ajunge singur in fata portii si-l executa simplu pe Preda: egal! Prabusiti pe gazon Socati, dinamovistii incearca sa reactioneze. Se arunca buimaci in atac, dar orbecaiala nu ajuta la nimic. Dinu isi mesteca agitat cilindrul de tutun, iar Nicolae Badea se ia cu miinile de par. Clipele trec repede, fara ca gazde si oaspeti, deopotriva, sa realizeze cu adevarat ce se intimpla. Arbitrul Salomir isi consulta ceasul, socotind minutele de prelungire, in timp ce Lupescu pierde din nou mingea la centrul terenului. Urmeaza o noua lansare lunga, in adincime a "virfului" Robert Nita. Onut il lasa pe sucevean sa faca preluarea si urmeaza un lob perfect, de la aproape 20 de metri, in vinclul unui Preda spectator. Incredibil! Este 4-5, cea mai dramatica si neasteptata rasturnare de scor din istoria fotbalului romanesc! Nimic nu se mai poate intimpla, meciul se termina, fanii privesc amutiti la meleul tricourilor verzi, in timp ce "albii", prabusiti pe gazon, sint incapabili sa mai reactioneze. Mister a avut viziuni Dinu a cautat cauzele catastrofei si dincolo de sfera paranormalului: "Flancul central-sting al echipei se face vinovat de primirea a patru dintre cele cinci goluri. A fost vorba despre nesansa, dar si despre multa superficialitate. Cu totii sintem de vina". "Mutarea" care a stat la originea intregii catastrofe dinamoviste, inlocuirea lui Mihali cu Cernat si retragerea lui Lupescu pe postul de libero, a fost justificata cu mult aplomb de Dinu: "Am fost obligat sa fac schimbarile. Mihali si Mihalcea erau accidentati. Dupa iesirea lui Mihali, retragerea lui Lupescu in centrul apararii a fost una fireasca". Antrenorul dinamovist nu s-a sfiit sa recunoasca si faptul ca este bintuit de viziuni. "La 4-0 am avut o presimtire ca meciul nu este jucat". Tehnicianul "ciinilor" a recunoscut ca poate fi oricind inlocuit: "Am mai fost dat afara o data. Orice este posibil. Acesta este destinul antrenorilor". Dinu a precizat ca se gindeste la schimbari serioase: "Nu cred ca voi mai merge pe mina lui Preda. Distributia trebuie reconditionata". "Magiun" va veni la meciuri in frac Problemele din sinul lotului dinamovist sint vizibile si pe teren, nu doar in afara lui. Raducioiu nu a primit nici macar o pasa utila in cele 40 de minute cit a evoluat. Desi toata lumea astepta numirea lui Ionut Lupescu in functia de capitan al echipei, banderola a fost purtata de Mihalcea. "Eu am vrut sa-l pun capitan pe Lupescu, dar jucatorii au avut o intelegere intre ei si au hotarit sa ramina Mihalcea, pentru ca lucrurile mersesera bine", a explicat Dinu surpriza. In minutul 79, cind a fost schimbat, Mihalcea a vrut sa-i inmineze banderola lui Raducioiu. Atacantul a refuzat in prima instanta, indicindu-l pe Lupescu, dar a acceptat la insistentele lui Adrian "Magiun" Barbu, antrenorul Forestei, si-a dat cuvintul ca echipa sa a jucat "pe bune" cu Steaua. Tehnicianul moldovenilor s-a certat cu spectatorii, carora le-a spus "Mucles", cind acestia i-au strigat ca este sluga stelistilor. Acelasi "Magiun" a anuntat ca, incepind de la meciul viitor, va veni la stadion imbracat in frac si cu papion la git, pentru a nu mai fi criticat ca umbla tot timpul in trening Dupa joc, suporterii furiosi l-au blocat in vestiar pe portarul dinamovist Stefan Preda. Masina acestuia a fost scoasa din parcare pe furis, de un prieten. MATEI UDREA Corpodean, viclean baiat de casa Goluri frumoase, unul parca din ofasid, penalty-uri care au fost si nu prea, ratari de senzatie, o eliminare dictata, sa spunem, doar din entuziasm, acestea au fost atributele unui meci interesant, la capatul caruia Rocarul a acumulat cele trei puncte care-i permit sa respire ceva mai linistit in acest final de tur. Iesit alaturi de jucatorii sai la incalzire, antrenorul Gloriei a intrebat cu ce scor s-a incheiat meciul din "Groapa". Cind a auzit rezultatul, a ramas citeva secunde ca paralizat, dupa care si-a facut o cruce mare Mustruluit zdravan de Titi Dumitriu in ultima vreme, Romica Buia a avut o tresarire de orgoliu, fiind cel mai bun jucator de pe teren. Evolutia sa a fost incununata cu un gol de kinograma - sut violent de la 20 de metri, sub "transversala"- si de un altul oferit pe tava lui Vrajitoarea Eliminarea lui Alexa sustine intrucitva ideea lui Titi Dumitriu, care a spus ca Jean Padureanu si-a ales brigada de arbitri. Corpodean i-a acordat fotbalistului bucurestean primul cartonas galben pentru un hent involuntar, la care a dictat, usor, si penalty pentru oaspeti. Apoi, in minutul 44, la o simulare a jucatorului undeva in apropierea centrului terenului, arbitrul a scos cartonasul inainte ca Alexa sa-si termine plonjonul. Desi pentru cel de-al doilea "galben" exista acoperire regulamentara, persista ideea de rea-vointa. Pentru ca, un minut mai devreme, Corpodean a inchis ochii la un fault din spate al lui Ceausu la Vrajitoarea. Cartonasul care s-ar fi impus ar fi dus la eliminarea bistriteanului, care mai avea deja unul. HORIA HASNAS "Ne-au furat arbitrii. Niste derbedei", a raportat Petrica Buduru Partida de la Bacau se anunta a fi una pe viata si moarte, iar ceea ce s-a intimplat pe stadionul "Nicolae Paduraru" putea foarte bine rivaliza cu un film semnat de Hitchcock. Arbitrul Adrian Stoica l-a eliminat in minutul 31, pe buna dreptate, pe jucatorul ploiestean Petroiesc, care a faultat dur in postura de ultim aparator. Se parea ca moldovenii nu vor avea probleme in a-si adjudeca toate cele trei puncte. La inceputul celei de-a doua reprize, "astralul" Ciorea profita de o eroare in lant a defensivei bacauane si inscrie, facindu-l pe Dumitru Sechelariu sa se ridice in picioare la tribuna oficiala si sa implore divinitatea. Golul izbavirii a venit abia in minutul 90, la o faza confuza, cind fundasul central Radu Ciobanu, reprofilat extrema dreapta pe finalul partidei, a marcat de la doi metri, cu latul. "Alo, domnul presedinte? Va salut. Baietii au pierdut... N-au mai putut sa reziste. Ne-au furat arbitrii. Niste derbedei. Sa vedem daca observatorul le da nota de trecere. Au jucat bine baietii, n-au avut ce face...", vorbea la telefon Petrica Buduru, la sfirsitul meciului, cu patronul "astralilor", Ioan Nicolae l Chivorchian a intrat val-virtej in vestiar si i-a pupat pe toti jucatorii sai, urlind de bucurie: "S-a dus ghinionul!" l "Cred ca vizita preotului la stadion a alungat duhurile rele. Dumnezeu a fost de partea noastra si ii multumesc", a spus Poenaru l Ion Marin a stat la conferinta de presa doar un minut si a afirmat ca a venit din respect pentru jurnalisti. "Nu pot sa declar absolut nimic. Am pierdut niste bani si nu vreau sa mai pierd si altii pe la Liga", a spus "Sapaliga", aluzie la arbitrajul prestat de Adrian Stoica. Dupa aceea s-a ridicat si a plecat la autocar, lasindu-l pe Gheorghe Poenaru singur. DANIEL NAZARE Marian Bondrea a plins tot timpul Partida FC Arges-FC National a avut o incarcatura speciala pentru antrenorul "alb-violetilor", Marian Bondrea, tehnician amenintat, de conducerea clubului, cu demiterea. Elevii sai s-au mobilizat exemplar si au reusit o victorie stralucitoare asupra echipei lui Marius Lacatus. Trebuie remarcat ca meritele acestei reusite ii revin, in mare parte, atacantului Mara, el conducind cu maiestrie orchestra pitesteana si marcind doua goluri. La tribuna a doua, intr-un sector care nu are legatura cu galeria, au fost arborate doua bannere imense pe care erau inscriptionate cuvintele "Nu reprezentati Pitestiul!", respectiv "Fara blaturi!". In minutul 25, dupa ce a inscris cel de-al doilea gol, Mara s-a dus glont spre tribuna cu pricina si a rupt primul banner l Un alt amanunt semnificativ este ca toti fotbalistii pitesteni au purtat, pe sub tricourile de joc, maiouri cu inscriptia "Pentru Bondrea!", pe care le-au etalat cu mindrie, dupa fiecare gol marcat. Tehnicianul oltean chiar a plins, atit in timpul partidei, cit si dupa fluierul final al arbitrului Sorin Altmayer l Mircea Stan, fundasul echipei argesene, a evoluat 89 de minute, dupa care a fugit direct la Restaurantul "Cornul Vinatorului" din padurea Trivale, unde a sarbatorit botezul fiului sau, Antonio Mihai. Nasul copilului este fostul international dinamovist Ioan Andone, antrenorul Sportului Studentesc, echipa care a eliminat pe FC Arges din Cupa Romaniei. In toiul petrecerii, "Ando" a spus ca "nu ma tin curelele sa joc la hora, pentru ca ma simt stors de puteri dupa bataia pe care le-am administrat-o baietilor de la masa vecina". La masa vecina stateau chiar pitestenii Mara, Neaga, Codrea, Ghinda si Dita. GABRIEL MARICA Rednic, nevoias la Medias Dupa jocurile din Ghencea, 0-0, si cu Otelul, 2-1 in Giulesti, partide in care Rapidul a parut a fi in revenire de forma, "alb-visiniii" s-au umplut de ridicol, ieri, la Medias, in fata ultimei clasate. Elevii lui Mircea Rednic n-au fost in stare sa desfaca apararea ermetica a ardelenilor, ocaziile oaspetilor, atitea cite au fost, venind in urma unor suturi de la distanta si a fazelor fixe. Declaratia lui Rednic, la finele meciului, spune totul: " Sint dezamagit atit de rezultat, cit si de evolutia jucatorilor mei. Pancu a irosit o imensa ocazie, insa, pe linga el, mai sint alti patru-cinci fotbalisti pe care, daca as fi avut posibilitatea, i-as fi inlocuit". De numele lui Daniel Pancu se leaga cea mai mare ocazie a meciului de la Medias, virful rapidist, singur-singurel la sase metri de poarta gazdelor, trimitind balonul in transversala. Faza respectiva a trezit controverse, initial giulestenii reclamind faptul ca mingea a ricosat din bara transversala dincolo de linia portii aparate de Filip. Oaspetii s-au linistit in momentul in care Dinu Gheorghe, presedintele gruparii de sub Grant, i-a comunicat antrenorului Rednic ca mingea a cazut pe linia portii. SILVIU TANASE "Leul din Londra" l-a batut la puncte pe "Calaul de la Antipozi" Lennox Lewis promite ca-l va linisti si pe Tyson Lennox Lewis si-a pastrat titlurile de campion mondial la box profesionist, versiunile WBC si IBF, invingindu-l la puncte pe neozeelandezul David Tua. Partida, desfasurata ieri dimineata la "Mandalay Bay Casino" din Las Vegas, a fost considerata ca fiind cea mai slaba lupta a greilor din ultimul deceniu. Constient ca Tua detine o forta iesita din comun, britanicul a fost extrem de rezervat, stind tot timpul "la cutie". Lewis, cu 20 de centimetri mai inalt decit adversarul sau, si-a aruncat fara precizie loviturile, putine dintre acestea atingind tinta. Tua a cautat in permanenta lovitura decisiva, fiind la un pas sa-l doboare pe campion, in repriza a noua, cind un croseu de stinga l-a zdruncinat serios pe Lewis. Nascut in Insulele Samoa, "Calaul de la Antipozi" a fost puternic sustinut de cei 12.000 de spectatori, americanii fiindu-i potrivnici "Leului din Londra", pentru ca acesta l-a detronat pe celebrul Evander Holyfield. Specialistii au numarat la "ultimul meci al mileniului" 213 lovituri trimise de britanic si numai 51 de "torpile" marca Tua. Marea diferenta a constituit principalul motiv pentru care arbitrii judecatori l-au declarat invingator pe Lennox. "Daca vrei sa mai boxezi cu mine, trebuie sa aduci tot arsenalul. Numai cu crosee de stinga si cu doua directe, nu vei fi niciodata campion", i-a spus Lewis, dupa meci, lui Tua, neozeelandezul replicind cu obraznicie. "Ai cistigat datorita arbitrilor. Nu esti un campion adevarat al greilor". Managerul lui David Tua, Kevin Barry a lasat sa se inteleaga ca doreste un meci-revansa, agatindu-se de o promisiune facuta inainte de partida de Bob Arum, impresarul lui Lewis. "Era vorba de revansa numai daca pierdea Lennox". Dupa meci, in timp ce britanicul se impauna pe ring cu centurile de campion, spectatorii au scandat cu frenezie numele lui Tyson, aflat in sala. Londonezul a solicitat microfonul si a replicat: "Daca Tyson vrea sa ma testeze, ce nu i-am dat lui Tua ii voi da lui, sa se linisteasca. Lennox Lewis este cel mai bun". Reteta partidei a fost destul de mica, invingatorul primind un cec in valoare de opt milioane de dolari, iar Tua - patru milioane. LAURENTIU CIORNEI Nemtenii spun ca Halagian e lipsit de bun-simt De la venirea sa sub Pietricica, Halagian a impus echipei patronate de "Pinalti" un regim spartan, suportat cu greu de noii sai elevi. Injuraturile si bataile pe care le primesc in vestiar de la virstnicul tehnician sint acceptate cu stoicism de fotbalistii nemteni. Unii dintre acestia, in special "batrinii", mai miriie pe la colturi. Simbata, dupa meciul lejer pe care l-au avut cu formatia nemotivata a brasovenilor, fotbalistii de la Ceahlaul au luat foc cind au aflat ca, in loc sa primeasca promisa zi libera, sint nevoiti sa intre in cantonament. "Este lipsit de bun-simt", au acuzat jucatorii, carora Halagian le spusese ca, daca vor cistiga, vor avea liber pentru a se bucura de petrecerea pe care a dat-o portarul Covrig, cu ocazia casatoriei Tinarul portar al nemtenilor isi programase cununia civila ieri, sfatuit de antrenor. "Mai, baiatule, sa nu pui nunta simbata, ca nu-ti vine nimeni. E meci. Duminica, lumea este libera", ar fi spus antrenorul cu parul alb Pina la urma, la cununia lui Covrig, din partea echipei nu a mai ajuns decit sotia atacantului Florin Axinia. Nici macar Tiberiu Serban, care este nasul lui Covrig, nu a fost lasat de Armean sa participe la ceremonie Gheorghe Stefan, presedintele Ceahlaului, nu a luat in considerare decizia LPF, care l-a suspendat pentru trei etape, si a vizionat partida de pe banca. VALENTIN BOERIU 