 La sfatul SRI si SPP, Iliescu s-a baricadat in Cotroceni Presedintele Romaniei si-a anulat tot programul oficial pentru ziua de ieri, care fusese stabilit cu mai mult timp in urma. Atit activitatile din Palatul Cotroceni, dar mai cu seama cele din afara sediului Administratiei Prezidentiale au fost anulate, tinind seama de prioritatile momentului, dar si de indicatiile de protectie antiterorista ale specialistilor in materie de securitate. Oficial, Ion Iliescu a stat ieri in Cotroceni pentru a se afla in permanent contact, pe liniile telefonice operative speciale, cu responsabilii sistemului de aparare si siguranta nationala. Consilierii pentru probleme de aparare ai presedintelui pregateau solutii pentru orice situatie de criza care s-ar fi ivit, ne-au relatat surse din apropierea lui Ion Iliescu. Nici vizita presedintelui in Statele Unite ale Americii - cu ocazia sesiunii de la New York a ONU - nu mai este de actualitate. Grupa operativa mixta, formata din doi experti ai Cotrocenilor (de la departamentele de protocol si economic) si seful Sectiunii 1 a SPP, care-i pregatea presedintelui Iliescu vizita la New York, a ramas deocamdata blocata in SUA. Colonelul Ionel Tanase si cei doi experti de la Cotroceni se afla acum la sediul misiunii Romaniei la ONU. Daca nu intervin probleme serioase, presedintele Iliescu isi va relua astazi activitatile publice, avind in program o vizita la Philipp Moris Romania si la o serie de societati americane din Ploiesti. CRISTIAN OPREA Pretext pentru intirzierea reformei MI Senatorii Comisiei de aparare amina demilitarizarea politiei Ca urmare a tragicelor evenimente din SUA, Comisia senatoriala pentru aparare, ordine publica si siguranta nationala a decis ieri sa amine cu doua saptamini discutarea proiectului de lege privind organizarea si functionarea Politiei Romane. Potrivit secretarului general al comisiei, senatorul PNL Norica Nicolai, membrii acesteia i-au cerut secretarului de stat in Ministerul de Interne, gen. Pavel Abraham, ca, in acest interval de timp, ministerul pe care il reprezinta sa specifice de ce a fost ales modelul francez pentru organizarea si functionarea politiei si sa fie elaborata si o analiza a structurii infractionale din Romania - respectiv capacitatea de reactie fata de acest fenomen. Norica Nicolai ne-a mai declarat ca a cerut MI si o prezentare detaliata a modului in care este asigurata securitatea cetateanului in toate statele Europei. "Trebuie reconsiderat sistemul de securitate interna si revine in actualitate problema modului in care se va face demilitarizarea politiei", mai spune Norica Nicolai. Dupa intilnirea cu comisia, Abraham a fost de acord cu "decizia inteleapta adoptata". El sustine ca este nevoie "de un anumit timp" pentru ca "toate structurile de specialitate sa-si reglementeze modul de actiune si interventie": "Este nevoie de o evaluare serioasa cu privire la sistemul de aparare si securitate al Romaniei. Intr-o viitoare configuratie, Romania va apara flancul de sud al Europei". Pavel Abraham a confirmat prezenta generalului Berechet la sedinta CSAT de marti seara. "Sintem in stare de alerta", a recunoscut Abraham, precizind ca toate dispozitivele MI "si relatiile cu SRI, SIE, SPP si structurile de protectie civila au fost regindite". CRISTINA SOFRONIE Protocol Romania-Ungaria pe tema minoritatilor Un nou protocol cu privire la minoritati va fi semnat intre Ungaria si Romania. Aceasta este decizia care a fost luata in urma consultarilor de zilele acestea de la Budapesta ale comitetului mixt romano-ungar pentru minoritati. Documentul, care va contine o serie de recomandari catre guvernele celor doua tari, va fi semnat saptamina viitoare la Bucuresti. Problemele concrete legate de aplicarea Legii statutului maghiarilor nu au fost rezolvate. Partea romana inca mai asteapta un raspuns legat de prevederile de extrateritorialitate ale legii. Saptamina viitoare, la Bucuresti, inainte de semnarea protocolului, vor fi discutate patru documente trimise de catre autoritatile de la Budapesta celor de la Bucuresti si care se refera la modul de aplicare a Legii statutului, la aspecte privind angajarile in munca, asistenta medicala si privilegiile de munca. (T.G.) Eftimie Costeiu, debarcat de la presedintia Consiliului Judetean Sibiu Presedintele Consiliului Judetean Sibiu a fost destituit, ieri, in urma votului, a 28 dintre consilieri. Sedinta, convocata de secretarul Consiliului Judetean Sibiu, Andrei Polefka, nu a avut loc insa la sediul institutiei. Cinci consilieri judeteni au lipsit de la aceasta intilnire, iar doi dintre ei au declarat ca in cursul noptii dinaintea sedintei au primit telefoane de amenintare. Cei 28 de consilieri judeteni s-au intrunit ieri dupa-amiaza la Cercul Militar din Sibiu si au votat, cu exceptia unui vot anulat, destituirea presedintelui Consiliului Judetean, Eftimie Costeiu. Constantin Morar, seful APAPS Sibiu si consilier pe probleme de protocol al prim-ministrului Adrian Nastase, a fost ales in fruntea CJ Sibiu. Eftimie Costeiu a declarat ca va contesta in contencios aceste hotariri privind demiterea si inlocuirea sa, motivind viciu de procedura si spunind ca secretarul Consiliului Judetean nu are nici un drept legal de a convoca sedinta de consiliu. FELIX DAMIAN Vacaroiu piraste Presedintele Senatului, Nicolae Vacaroiu, i-a amenintat ieri pe ministrii chiulangii de la dezbaterile din Comisiile permanente ale Senatului ca, daca "se mai repeta", conducerea Senatului ii va solicita premierului Nastase "sa ia masurile necesare" impotriva chiulangiilor. Vacaroiu a precizat ca a primit plingeri in privinta absentelor din partea Comisiei economice.(C.S.) Grefa ideologica Dupa ce au anuntat, in urma cu citeva zile, demararea negocierilor "pentru constituirea unei aliante care sa fie capabila sa invinga PSD in viitoarele alegeri", liderii PNL si ApR nu se mai jeneaza sa vorbeasca acum despre "fuziune". Conducerea PNL a stabilit ieri echipele de negociere a fuziunii cu ApR, formatiune care, la rindul ei, a discutat subiectul intr-un Birou Executiv. Teodor Melescanu a vorbit despre constituirea unui nou partid impreuna cu liberalii. El nu pune problema schimbarii denumirii PNL, ci doreste ca in programul si in statutul PNL sa fie "grefate" anumite idei ale Aliantei. (C.O.) La initiativa CSAT, guvernul a constituit Colectivul de urmarire a dolarului Presedintele Senatului, Nicolae Vacaroiu, a declarat ieri ca, la sedinta CSAT de marti seara, "un subiect ingrijorator" l-a constituit impactul pe care evenimentele din SUA il pot avea in planul economico-financiar al Romaniei. Potrivit lui Vacaroiu, s-a decis ca, la nivelul guvernului, sa fie constituite "colective de urmarire a dolarului si a activitatilor de export si import". Nicolae Vacaroiu a precizat ca, in urma atacului asupra SUA, pretul combustibilului pe piata mondiala a crescut de la 27 de dolari pentru un baril la 32 de dolari. Iar acum, tara noastra se gaseste exact in faza de constituire a rezervelor pentru iarna si numai o luna din acest sezon presupunea pina acum cheltuieli in valoare de 200 de milioane de dolari. CRISTINA SOFRONIE Ambasada SUA multumeste poporului roman Insarcinatul cu afaceri al ambasadei americane la Bucuresti, Susan R. Johnson, a sustinut ieri o conferinta de presa, intr-o limba romana laudabila, in care si-a exprimat recunostinta pentru "sprijinul coplesitor pe care ni l-au acordat Guvernul Romaniei si poporul roman". Susan Johnson a adaugat: "Condoleantele dumneavoastra spontane si nenumaratele mesaje calduroase pe care ni le-ati transmis nu vor fi niciodata uitate". ISABELLA ALEXANDRESCU Declaratii politice - Parlamentul Romaniei va adopta astazi o declaratie politica pe tema atentatelor teroriste din SUA. Initial, Birourile Permanente ale Camerei si Senatului au luat ieri in discutie oportunitatea convocarii unei sedinte comune extraordinare, propusa de grupul parlamentar al PNL din Camera Deputatilor. - Liderul PNL, Valeriu Stoica, considera ca Romania trebuie sa-si revizuiasca strategia de securitate "pentru a-si putea apara propriii cetateni" impotriva terorismului. De asemenea, liderul liberal e de parere ca se impune ca Organizatia Natiunilor Unite (ONU) sa elaboreze o strategie de combatere a terorismului. - Presedintele PD, Traian Basescu, a declarat ieri ca terorismului trebuie sa i se raspunda cu forta armelor. Dupa ce conducerea PD s-a reunit ieri dimineata intr-o sedinta speciala pentru a adopta o pozitie fata de atacurile teroriste din SUA, Traian Basescu a declarat ca executivul de la Bucuresti "trebuie sa se angajeze alaturi de natiunile democratice in procesul de distrugere a terorismului". - "Consideram ca acest atac terorist echivaleaza cu un adevarat act de razboi la adresa intregii civilizatii moderne", a anuntat ieri conducerea PSD. Partidul de guvernamint considera ca "toate fortele responsabile ale lumii trebuie sa gindeasca masuri ferme de intarire a sistemului international de securitate". - Si conducerea PNTCD s-a reunit ieri in sedinta pentru a-si exprima "protestul ferm fata de aceasta actiune criminala". - La rindul sau, conducerea UDMR considera ca "trebuie sa fim solidari in apararea valorilor democratiei". Uniunea condamna actele de terorism, prezentind condoleante poporului american. TEODORA GEORGESCU [23][pl.dll?rid=expresro] 