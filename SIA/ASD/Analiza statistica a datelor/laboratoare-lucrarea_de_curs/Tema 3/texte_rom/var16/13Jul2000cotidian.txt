 Pe soseaua mortii, E 85, la intrarea in Focsani, se afla Pasarela care sta sa se prabuseasca Peste doi metri din latimea soselei s-au rupt Soseaua europeana 85 care traverseaza judetul Vrancea, cunoscuta de soferi sub numele de "soseaua mortii", este in pericol de a se rupe in doua, in apropiere de orasul Focsani. La noua kilometri de oras, la pasarela de la intrarea in localitatea Golesti, drumul se surpa in fiecare luna citiva centimetri. Deja, peste doi metri de sosea, de pe sensul spre Focsani, s-au prabusit, iar masinile stau la rind pentru a putea traversa podul. Desi Politia Rutiera Vrancea a pus indicatoare pe marginea drumului, cine nu este atent si nu stie ca soseaua a pierdut din latime risca sa se prabuseasca in prapastie. Dupa cum ne-a declarat maiorul Virgil Cristian, adjunctul sefului IPJ Vrancea, la un cutremur de peste cinci grade stilpii pasarelei n-ar mai rezista, iar soseaua s-ar rupe pur si simplu. Cele aproape14 mii de masini care trec zilnic pe aceasta sosea contribuie din plin la degradarea si ruperea drumului din cauza trepidatiilor. Deja, parapetii de protectie s-au dus citiva metri in vale, iar pe sosea au aparut crapaturi. Din informatiile care exista la Politia Rutiera Vrancea, nici in acest an modernizarea podului de la Golesti nu va fi posibila. In cazul in care pasarela se rupe, circulatia rutiera va avea de suferit din cauza ca nu exista nici o alta sosea in zona. SILVIA VRINCEANU Un nou scandal la Maternitatea Sibiu: A murit insarcinata in luna a patra Ana-Maria Danes (19 ani), din comuna Turnu-Rosu, insarcinata in luna a patra, a murit in urma cu trei zile la maternitate, in urma unei septicemii. Cel putin aceasta este versiunea oficiala, vehiculata de medicul de garda Eugen Tarsia. Acesta sustine ca femeia a fost adusa cu Ambulanta la spital, ca urmare a unei puternice hemoragii. Timp de peste doua ore, o echipa de medici a incercat printr-o interventie chirurgicala sa salveze viata fetei. Constantin Danes, in virsta de 24 de ani, muncitor la "Balanta" Sibiu, sotul victimei, afirma ca, in urma repetatelor examene medicale efectuate de sotia lui, s-a constatat o evolutie normala a sarcinii. Familia Danes a fost avertizata insa ca este vorba despre o sarcina cu risc. Dupa ce marti, Constantin Danes a sesizat Parchetul in legatura cu acest caz, invocind o culpa medicala, ieri, o comisie alcatuita din sase medici ai Directiei de Sanatate Publica Sibiu a inceput investigarea cazului respectiv. In urma cu un an, o alta tinara in virsta de 20 de ani, insarcinata in luna a cincea, Petronela Morcan, din Sibiu, a decedat in mod subit ca urmare a lipsei de profesionalism a medicilor. ION GIRNOD Solutie anticanicula la Timisoara: Puscariasi dusi la statiune Pentru detinutii din Timisoara, canicula din ultimele zile nu mai reprezinta o problema. In fiecare an, o data cu venirea verii, la Penitenciarul "Popa Sapca" din Timisoara apareau tot felul de incidente. Puscariasii recurgeau la automutilari sau se luau, din senin, la bataie. Pentru a evita incidentele de acest fel, comandantul inchisorii, col. Ion Bila, a gasit o solutie originala care sa-i scuteasca pe puscariasi de caldura. Peste 400 de detinuti sint dusi in fiecare dimineata cu dubele la Buzias, o statiune balneo-climaterica situata la 30 de km de Timisoara. Puscariasii nu merg la bai, ci la munca, pentru ca aici se amenajeaza o puscarie noua pe amplasamentul unei foste unitati militare. Detinutii se simt excelent la Buzias unde au dusuri, umbra si aer curat. Ei fac curatenie, sapa si cara moloz, dar munca nu ii deranjeaza prea tare pentru ca scapa de zidurile fierbinti ale penitenciarului. In puscarie ramin numai detinutii periculosi, dar si acestia se simt mai bine pentru ca au spatiu mai mult si celulele sint mai aerisite. TUDOR FLUERAS Retras intr-un satuc buzoian, Emil Bobu joaca septic si fara "tovarasa" Din 1997, de cind a cumparat o casa in localitatea Niscov - Vernesti, judetul Buzau, de la o ruda a sotiei sale, Emil Bobu isi petrece aici mai mult de jumatate de an. Dupa zece ani de la evenimentele din '89, Emil Bobu, mina dreapta a lui Nicolae Ceausescu, locuieste retras in satucul buzoian, din primavara pina in toamna. Localnicii se tem insa sa-l viziteze. Liliana Barbu, una dintre vecinele lui Emil Bobu, spune: "Nu se incurca oricine cu el. Iese pe ulita si mai vorbeste cu batrinii, dar destul de rar. Doar seara este de gasit cu carutul la cismea, de unde aduce si el apa, la fel ca noi". "Cind e cu chef, mai joaca si septic cu fetele sale, Emilia si Carmen. Primavara, sta aplecat ore intregi si pune rasaduri", sustin vecinii sai. Emil Bobu a refuzat insa sa discute cu ziaristii. MARIUS FAIFER Descoperire de senzatie in Muntii Vrancei: Planta care maninca muste, fluturi si tintari Specialistii Agentiei de Protectie a Mediului Vrancea au identificat in Muntii Vrancei o specie de planta carnivora care se gaseste numai pe malul unui mic lac montan, in padurile de deasupra comunei Naruja. Planta "Roua Cerului", denumita stiintific Drosera Rotundifolia, nu este spectaculoasa ca aspect, dar este unica in zona pentru ca se hraneste numai cu insecte, in special cu muste, tintari si fluturi. "Planta s-a adaptat locului, iar cind o insecta se asaza pe frunzele lipicioase, coroana se inchide, iar sucurile digerate sint absorbite cu ajutorul unor perisori. Prin capturarea insectelor cu ajutorul perilor glandulosi de pe frunzele dispuse in rozeta, planta isi compenseaza carenta de substante nutritive din mediu", spune Stefan Ciurescu, director la Agentia de Protectie a Mediului Vrancea. Lacul Negru se afla la o distanta de peste 80 de kilometri de Focsani si este inconjurat de paduri dese de conifere din rezervatia naturala "Lacul Negru-Cheile Narujei". Pina la lac, din comuna Naruja trebuie sa mergi la pas timp de trei ore. Pe drumurile forestiere nu prea intilnesti picior de om. "Roua Cerului" infloreste doar in mijlocul verii pentru doua-trei saptamini. SILVIA VRINCEANU Padurarul Popa din Muntii Vrancei a prins un Pastrav de o jumatate de metru Un padurar de la Ocolul Silvic Naruja, din Muntii Vrancei, a prins, de curind, in apele repezi ale riului Zabala, un pastrav cu adevarat urias. Cintarea peste patru kilograme si avea aproape jumatate de metru lungime. Aceasta specie de peste are, in medie, pina intr-un kilogram. Padurarul Valentin Popa, care este si seful ocolului silvic din localitate, spune ca a prins pestele cu nada normala si ca a fost uimit cind a vazut ce i-a picat in undita, mai ales ca pastravii se prind destul de greu. Desi nu a doborit recordul national - cel mai mare exemplar prins in nordul Moldovei cintarea aproape cinci kilograme - padurarul este mindru de trofeul sau. Alaturi de alte trofee cinegetice, de cerb carpatin si mistreti, pastravul sta la loc de cinste in biroul sau. CAMELIA CHERESTES Grilele de vara au declansat razboiul televiziunilor pe mare si pe uscat La numai o saptamina de cind a fost lansata, grila estivala de programe a Antenei 1 a captat atentia telespectatorilor. Conform masuratorilor efectuate de AGB Data Research, in aceasta perioada, Antena 1 a fost lider de piata pentru televiziunile autohtone, cu o cota medie de 22,9%. In acelasi interval orar, PRO TV a avut o cota de piata de 22%, iar canalul Romania 1 de 14,8%. Antena 1 a dominat celelalte televiziuni si in timpul programului de seara, de maxima audienta, cu o cota medie de piata de 24,5%, interval in care PRO TV a acumulat 22,1%, iar Romania 1 - 20,9%. Cele mai agreate productii de vara ale Antenei 1 sint transmisiile de pe litoral, din statiunea Costinesti. Emisiunea ''Party Time'', prezentata si produsa de Iustinian Radu, a adus Antena 1 in pozitia de lider, in intervalul orar 23.00 - 0.30. CLAUDIA VOICU La ''Orient Expres'', Stelian Tanase pune sub lupa alegerile generale In aceasta seara, la ora 20.00, dupa editia Observatorului, telespectatorii Antenei 1 vor putea urmari o noua dezbatere pe teme politice in cadrul emisiunii ''Orient Expres''. Analistul Stelian Tanase propune o discutie despre ultimele tendinte ale vietii politice romanesti, prin prisma celor mai recente sondaje de opinie. Alaturi de Stelian Tanase vor fi prezenti alti doi analisti, Alin Teodorescu si Bogdan Chireac, precum si invitatul sau special, Teodor Melescanu, liderul Aliantei pentru Romania. Discutia se va axa pe alegerile generale si prezidentiale. Printre subiectele care vor fi dezbatute se numara posibilele aliante electorale, evolutia partidului condus de Teodor Melescanu, pozitia acestuia in preferintele electoratului etc. (C.V.) Consacrat in roluri de macho, "Omul-Bona", preot intr-un film cu Anthony Quinn Cel mai popular actor din Argentina la ora actuala, uruguayanul Osvaldo Laport, cunoscut si din telenovela "Milady" (difuzata de postul ACASA) va juca impreuna cu legendarul Anthony Quinn intr-un film brazilian. In aceasta toamna, dupa terminarea serialului "Campeones", care i-a adus Premiul Martin Fierro, vedeta uruguayana va interpreta unul dintre rolurile titulare intr-o productie cinematografica braziliana, regizata de Pino Solanas. Pelicula il va avea in fruntea distributiei pe octogenarul star hollywoodian Anthony Quinn, a carui participare extraordinara creeaza emotii atit echipei tehnice, cit mai ales celorlalti actori, care vor trebui sa-i dea o replica pe masura. Laport va personifica un preot, iar partenera lui este nimeni alta decit Soledad Silveyra, alaturi de care a mai jucat in serialul "Campeones". SIMONA ECOVOIU O mare solista rock - in Romania Bonnie Tyler ne face "Surprize, surprize..." Apreciata de multi drept cea mai mare vocalista rock din lume, Bonnie Tyler soseste in Romania. Ea va fi invitatul principal al emisiunii "Surprize, surprize... " de simbata aceasta. Considerata un Rod Stewart feminin, Bonnie s-a nascut in Tara Galilor in urma cu 47 de ani si a devenit celebra cu piese precum "Total Eclipse of the Heart", "It's a Heartache", "Island", "Turtle Blues" sau "Holding Out for a Hero".(O.M.) Productie 2000 la HBO "Epicentru", cu Traci Lords O noutate absoluta: un film cu actori romani intr-o productie straina difuzata asta-seara de HBO la ora 21.00. Daniela Nane si Constantin Cotimanis sint pe afisul filmului "Epicentru". Pelicula o are cap de afis pe Traci Lords, in rolul unei politiste din Los Angeles care are misiunea de a proteja un mafiot aflat in programul de protectie a martorilor. Insa chiar in noaptea in care politista se afla la datorie, Los Angeles este zguduit de un cutremur. Politista si martorul pe care trebuia sa-l protejeze se vad nevoiti sa lupte cu bandele de asasini fara scrupule si cu politistii corupti aflati pe urmele lor. Chiar daca actiunea se petrece in Los Angeles, filmarile au avut loc in Romania si in Canada. Interpreta rolului titular - Traci Lords - este un copil teribil al cinematografului. A aparut in film de la 15 ani, iar in trei ani filmografia sa ajuns sa numere citeva zeci de productii. Serialul de televiziune "Profiler" (difuzat vineri seara de Pro TV) sau filmul "Mama noastra - ucigasa in serie" sint productiile care i-au adus celebritatea micului ecran. CORNELIA POPESCU O furtuna fara precedent a distrus acoperisuri,a spart geamuri si a smuls copaci in judetele Timis si Arad Tornada in Banat In fata birtului, din comuna Dudestii Noi, lumea s-a adunat ca la spectacol. Toti stau cu ochii atintiti pe drumul care vine de la Timisoara. Il asteapta pe omul de la asigurari. Noaptea trecuta, o vijelie a smuls tiglele de pe aproape 500 de case din comunele Becicherecu Mic si Dudestii Noi. "Sinteti de la asigurari?", este prima intrebare pe care o auzim. Ileana ne povesteste cum aseara, putin dupa ora 20.00, a crezut ca vine sfirsitul lumii. "A venit un vint care ne-a luat tiglele de pe casa. Am alergat in toate directiile ca sa facem ceva, dar luptam in zadar. Vintul era mai tare ca noi. Dupa ce casa ne-a ramas descoperita, a venit ploaia si a inceput alt cosmar. Toate covoarele pluteau in apa si noi puneam folii peste mobila", povesteste Ileana, fara sa-si dezlipeasca ochii de pe drumul pe care ar trebui sa apara oamenii de la asigurari. Furtuna a rupt pomi fructiferi, a distrus gradini in citeva minute. Fiica Ilenei isi aminteste cum, dupa miezul noptii, cind furtuna s-a mai linistit, s-au asezat cu totii in bucatarie si au observat ca geamul a fost smuls de vint. "Pe vecinul nostru, Narcis, l-a luat vintul cu poarta cu tot", spune rizind fata, "e mai pirpiriu, dar l-au prins parintii lui". Din primele clipe ale vijeliei s-a intrerupt si curentul electric. Totul era cufundat in bezna si vintul suiera amenintator. Ileana s-a saturat sa-i astepte pe cei de la asigurari. "Mergeti la Timisoara?", ne intreaba ea. Mergem. O luam cu masina si o lasam la asigurari. Spera sa rezolve problema cu tiglele. (Tudor Flueras) Dezastru la Lipova O puternica furtuna s-a abatut marti seara asupra unei parti a judetului Arad. Sute de copaci au fost smulsi din radacini si au rupt tot ce au prins in cale: linii electrice, case, garaje, au blocat drumurile, iar vintul puternic a dezvelit sute de acoperisuri de case. Localitatile Buteni, Halmagiu, Virfurile, Dieci, Chisindia, Moneasa, Ignesti, Dezna si Livada au ramas fara legaturi telefonice din cauza arborilor care au cazut peste firele liniilor de telecomunicatii. In urma afectarii a 110 posturi de transformare, in zonele Moneasa, Lipova si Savirsin, 63 de localitati au ramas nealimentate cu energie electrica. Orasul Lipova a fost puternic lovit de furtuna. Primarul Petre Gherman ne-a declarat ca furtuna de marti este cea mai puternica produsa la Lipova in ultima jumatate de veac. In aproximativ 15 minute, apocalipsa s-a prabusit peste Lipova. Tornada a dislocat pomi seculari din parcul orasului, care au fost purtati de vint ca niste surcele. Un copac impresionant s-a prabusit peste un garaj si a zdrobit garajul si Dacia din interior. Peste 100 de case, la o prima aproximare, au ramas fara acoperisuri, tiglele fiind pur si simplu luate pe sus. Statuia lui Sever Bocu, ilustru fiu al Lipovei, a fost lovita de un copac. Parcul orasului, mindria lipovenilor, arata acum ca un cimp de lupta. (Sorin Trocan) Surprinsi de furtuna din Fagaras, 46 de turisti basarabeni au ramas blocati in virful muntelui Un grup de turisti din Republica Moldova, format din 46 de persoane, a fost salvat de salvamontistii din Sibiu, a declarat, miercuri, Adrian David, membru al echipei de interventie Salvamont Sibiu, informeaza Mediafax. Grupul, format din 46 de persoane, dintre care 16 cu virste de sub 15 ani, a fost surprins, duminica seara, de furtuna, in zona Caltun. Echipamentul turistilor nu a rezistat la aversele de grindina si la vintul puternic, iar corturile in care s-au adapostit au fost sfisiate. Turistii au fost cazati intr-un refugiu, insa spatiul a fost prevazut doar pentru 16 persoane. Ulterior, Salvamont Sibiu a contactat echipele de patrulare din Pitesti, in vederea evacuarii grupului de moldoveni spre Piscu Negru. De asemenea, echipa Salvamont Sibiu a fost martora la producerea unui alt fenomen: un traznet a lovit o stina situata in Valea Serbotei, iar 17 porci au fost omoriti. Adrian David a mai declarat ca numarul turistilor care se aventureaza in Muntii Fagaras a crescut semnificativ, in ultima saptamina. El a lansat un apel catre toti iubitorii muntelui, sa se echipeze corespunzator. Manechinul Oltin Hurezeanu este asaltat cu cereri in casatorie Unul dintre putinii manechini care au reusit sa se impuna pe piata modei autohtone este Oltin Hurezeanu. Reusita o datoreaza, in primul rind, fizicului sau de invidiat, fapt pentru care Catalin Botezatu l-a solicitat pentru mai toate prezentarile sale de lenjerie intima masculina. Pentru a se mentine in forma, Oltin practica body - building-ul, artele martiale si alpinismul. Alura sa atletica nu putea trece neobservata de reprezentantele sexului frumos. Chiar daca, in general, creeaza impresia unui barbat rece si inabordabil, femeile din jurul sau se incapatineaza sa-i faca avansuri. Multe dintre ele renunta repede in momentul in care-si dau seama ca nu este genul de aventurier, altele "nsa nu se dau batute. Mai mult, daca Oltin manifesta simpatie, insistentele ajung chiar pina la oferte de mariaj. De curind, o astfel de admiratoare l-a cerut "n casatorie. Aceasta oferta nu a fost singulara. CLAUDIA VOICU Romanii se dau in vint dupa masinile de teren straine Piata romaneasca de autoturisme incepe sa-si revina dupa socul suferit la sfirsitul anului trecut, au apreciat ieri reprezentantii Asociatiei Producatorilor si Importatorilor de Automobile (APIA). Exportul de automobile din primele sase luni ale acestui an a crescut de peste sase ori fata de perioada similara a anului trecut, Automobile Daewoo realizind 84 la suta din exporturile romanesti. O crestere speculoasa au inregistrat si importurile, cu peste 70 la suta fata de primul semestru din 1999. "Importurile reprezinta numai 20 la suta din piata totala a masinilor noi. Pina la sfirsitul anului, cota importurilor credem ca se va situa in jurul valorii de 16-17 la suta din piata", a declarat Marius Carp, vicepresedintele APIA. Cea mai mare crestere la vinzari din import au inregistrat-o autoturismele cu motor Diesel, cu peste 2300 de masini, ceea ce inseamna ca s-au vindut de trei ori mai multe autovehicule. Vinzarile masinilor de teren au crescut cu 107 la suta In perioada amintita, vinzarile de automobilele de teren din productia nationala (ARO si Daewoo) au scazut in favoarea celor din import, care au inregistrat o crestere de 107 la suta. Vinzarile pe piata interna, in primul semestru al acestui an, au totalizat circa 37 de mii de autovehicule, cu 40 la suta sub nivelul din primul semestru al anului 1999. Automobile Dacia a vindut peste 22000 de autovehicule, fata de 46 de mii in perioada similara a anului trecut. Vinzarile Daewoo s-au ridicat la 62 la suta din nivelul inregistrat in semestrul unu din 1999. De remarcat insa ca ARO a reusit sa vinda aproape tot ce a produs. "Un succes relativ a realizat Roman, care si-a marit vinzarile cu o treime. Insa totalul de 331 de vehicule vindute intr-o jumatate de an este extrem de redus. O situatie dificila are si Rocar, care a vindut doar 11 comerciale medii si 16 autubuze. Speram ca acest an sa se incheie bine, insa este clar ca nu se vor mai atinge vinzarile de anul trecut, de 120 de mii de masini ", a declarat Paul Schiaucu, presedintele Asociatiei. Oficialii APIA aprecieaza ca anul acesta se vor vinde mai putin de 100.000 de autovehicule. GETA ROMAN Amor nebun in luna lui Cuptor Cristi si Andreea: dragoste mare, pirostrii inca nu Acest cuplu are o poveste destul de interesanta. Cristi Nitu, prezentatorul "Top TVR 2" (ce se difuzeaza simbata, de la ora 21.35, la TVR 2) s-a indragostit de Andreea Crisan, dupa ce a vazut-o intr-o fotografie. Si cind trebuie sa se intimple ceva, nimic nu poate schimba destinul. N-a durat mult si cei doi au avut prilejul sa se cunoasca, sa vada ca au aceleasi pasiuni si subiecte de discutie preferate. Andreea, fosta membra a grupului Chic, a intrat in noua trupa dance - Trinity - si este studenta la Conservator. Cei doi spun ca nu intentioneaza sa se casatoreasca prea curind. IUSTINA MUNTEANU Talisman a lansat "De ziua ta" Muzica "buna la orice" Ieri, la Clubul Flamingo a avut loc o lansare de disc ce s-a bucurat de o prezenta numeroasa, atit in ceea ce priveste numarul ziaristilor, cit si al fanilor. Trupa Talisman si CAT Music/Media Services au lansat albumul "De ziua ta", editat pe suport CD si MC. Fara sa dedice discul unei persoane anume, "talismanii" spun ca au facut ei un calcul statistic si au ajuns la concluzia ca in fiecare zi este aniversarea a peste 63.000 de romance. Mai mult, Tavi Colen este de parere ca piesele de pe noul album se adreseaza mai multor categorii de ascultatori, dar ca "n mod special persoanelor indragostite si "pot fi ascultate cu succes si noaptea", cind sint "bune la orice". IUSTINA MUNTEANU Fabricile de gheata - o afacere care se topeste vazind cu ochii Pe vremuri, cind caldurile atingeau apogeul, boierii comandau gheata. Blocurile de gheata erau depozitate in pivnite subterane, acoperite cu paie si rogojini. Vinul statea la rece, iar aristocratii de odinioara isi turnau gheata-n caftane. Astazi, aproape toata lumea foloseste congelatorul. Tehnologia a avansat rapid, a aparut azotul, rogojina si groapa au fost inlocuite cu sofisticate combine frigorifice. Nu s-a schimbat insa nevoia de gheata pe timp de vara. Un bloc de gheata costa 25.000 de lei Fabrica de gheata "7 Noiembrie", din cartierul Sebastian, este una dintre cele mai vechi din tara. Are peste 30 de ani si a apartinut de fostul "Cico". "Anul acesta am fost cumparati de o firma particulara, «Serac Impex Com», care a luat toate cele trei ghetarii: a noastra, cea din Floreasca si «Victoria» din Grozavesti, care a fost inchisa. In mod normal, noi nu lucram decit vara", ne-a declarat seful de unitate Cornel Constantin. Fabrica are sase muncitori. Toti au nostalgia vremurilor trecute si cred ca gheata din apa este cea mai buna. "Acum, toata lumea are combine frigorifice, frigidere si altele, insa nimic nu se compara cu gheata", ne-a spus cu regret unul dintre muncitori. Desi fabrica este veche, principiul functioneaza fara cusur: gheata se formeaza intr-un bazin in care sint introduse 72 de serii, fiecare serie sau jug, cum mai sint ele denumite, avind 22 de forme. O forma nu inseamna altceva decit un recipient din metal in care se formeaza blocul clasic de gheata. La prima vedere, operatiune este simpla. Amoniacul raceste o "saramura", formata din clorura de calciu, iar acesta ingheata apa din forme. O macara circula deasupra bazinului, umplind sau eliberind formele inghetate, dupa caz. 72 de serii "ngheata "n circa 10-12 ore. O astfel de fabrica produce in medie circa 2.500-3.000 de blocuri de gheata. "Un bloc de gheata costa la noi 25.000 lei. Vine omul cu banii, plateste si pleaca", ne-a declarat seful unitatii. Cind nu sint comenzi nonstop, gheata este dusa intr-un depozit alaturat. Blocurile de gheata aluneca printr-un jgheab, iar muncitorul Cornel, agil ca o pisica, le agata cu o cange si le asaza intr-o stiva, ca pe busteni. Gheata carbonica ajunge pina la -78 de grade Celsius In Bucuresti mai exista o fabrica, "S.C. Silion" din Cartierul Militari, care face gheata carbonica. "Folosim dioxidul de carbon, pe care il importam, pentru ca in Romania toate fabricile care-l foloseau s-au desfiintat", ne-a declarat patronul Gheorghe Silion. Gheata carbonica este de fapt dioxid de carbon in stare solida: fata de gheata obisnuita, ajunge la temperaturi de -78 de grade Celsius. "Nici un frigider nu poate obtine o temperatura sub 30 de grade Celsius, numai gheata carbonica o poate face. Este un fel de criogenie la joasa temperatura", ne-a explicat directorul Dan Caravasile. La prima vedere, gheata carbonica pare inutila. Are insa nenumarate aplicatii, iar TAROM-ul este unul dintre cei mai mari beneficiari. "Nu ai cum sa cari mincare sau alimente perisabile pe caldura acesta si de aceea se foloseste gheata carbonica", ne-a explicat patronul. Avantajul ghetii carbonice este ca atunci cind se dezgheata elimina dioxid de carbon si nu oxigen, care altereaza alimentele. De aceea, dioxidul de carbon ajuta chiar la ambalarea unor alimente sau produse, asa-numita ambalare in vid", ne spune patronul Silion. Cum in contact cu apa, gheata carbonica elimina un abur extrem de intens, firma "Silion" lucreaza pentru show-urile "n care se oloseste "abur" pe scena. "In occident se foloseste si la cocktailuri, dind un efect splendid. Paharul iti fumega efectiv", ne-a mai spus directorul Caravasile. FLORIAN BICHIR Galeriile "RoseMarie" Cel mai elegant loc pentru cumparaturi din Neptun il reprezinta, indiscutabil, Galeriile "RoseMarie". Situate in centrul statiunii, Galeriile "RoseMarie" sint doate cu aer conditionat si instalatie de sonorizare, magazinele fiind impartite pe module de 10, 20 si 27 mp. Pentru orice turist, siguranta portofelului reprezinta o grija. Acest lucru este garantat la Galeriile "RoseMarie", aici existind serviciu de paza nonstop. Avind in vedere faptul ca in imediata apropiere se afla terasa si restaurantul "RoseMarie", unde se maninca foarte bine, la preturi rezonabile, intr-un ambient absolut incintator, va facem invitatia de a le vizita. Va avertizam insa ca, inainte de a merge la restaurant, este bine sa faceti si rezervare, deoarece aici doreste sa mearga toata lumea buna. Pentru orice eventualitate, telefonul de la "RoseMarie" este 092/622.900. Stela si Arsinel se reintilnesc pe Arca Marinei Emisiunea Arca Marinei se va transmite in direct, duminica, de la Complexul Caltun din Venus, in cadrul Festivalului Callatis 2000. Marina Almasan ii va avea ca oaspeti pe Stela Popescu si Alexandru Arsinel. Pina acum, fiecare dintre cei doi comici a fost invitat la emisiunea Arca Marinei separat, duminica fiind prima data cind vor aparea in formula care i-a consacrat. Cei doi monstri ai umorului vor analiza destinul acestui cuplu, isi vor aminti cum s-au cunoscut si vor da un spectacol de zile mari. Ii vor sustine prieteni si colegi de scena: Dan Spataru, Jean Constantin, Rodica Popescu-Bitanescu, Adrian Enache. Primarul Mangaliei, Zamfir Iorgus, si directorul companiei Daewoo se vor numara printre invitatii de onoare ai realizatoarei. Aceasta este prima editie dintr-o serie de emisiuni transmise de pe litoral. De la Arca Marinei nu vor lipsi nici vedetele generatiei noi a muzicii romanesti: grupul Andr? va sustine un recital cu ultimele hituri. Tot in cadrul Festivalului Callatis 2000, simbata, 15 iulie, pe scena-scoica din Portul Mangalia, se va desfasura un spectacol intitulat Zodia Rock, in care vor evolua cele mai "tari" formatii de rock din Romania: Directia V, Iris, Taxi, Super Market, Sarmalele Reci, Bere Gratis, Pro Consul, Foisorul de Foc. (C.M.) "Parada Recordurilor", la Callatis 2000 Primaria municipiului Mangalia si Aldaco Film v-au pregatit pentru joi, 10 august 2000, un spectacol intitulat "Parada Recordurilor". Organizatorii promit ca spectacolul va va lasa cu gura cascata, prezentindu-va tot felul de recorduri muzicale, fizice, cascadorii si epigrame. Cine se simte in stare sa doboare cele mai ciudate recorduri este invitat sa sune la 092.582.634. Inscrierile se mai pot face la Hotel Orion din Mangalia sau la caravanele Callatis 2000 de pe plaja. (N.V.) Desantul bulinarilor Echipa "Evenimentului zilei" a fost prezenta, ieri, pe plaja din Saturn, unde bulinarii au impartit din nou cititorilor ziarului nostru, surprinsi "in flagrant", autocolante de bronzat "cu semne", insigne si bandane cu broscuta "Ev.Z". Ca de obicei, copiii au fost cei care i-au asaltat pe membrii echipei noastre, alergind cu ziarele in mina pe plaja si cerind fiecare cit mai multe baloane. Dupa ei s-au luat si cateii "comunitari" de pe plaja, vecinii de cearsafuri ai turistilor aflati la mare, care s-au apucat sa hamaie la baloanele rosii si albe. In asteptarea echipei 'Ev.Z", majoritatea celor aflati pe plaja la ora stabilita pentru intilnire isi completasera deja taloanele pentru concursul "EZ Summer Party". Cei care nu apucasera au facut-o "pe spinarea altora", folositi in graba pe post de pupitre mobile. Astazi, bulinarii vor umbla din nou de-a lungul plajei din Venus, in cautarea cititorilor de "Evenimentul zilei" care, o data surprinsi cu ziarul in mina, vor fi premiati instantaneu. Fiti cu ochii pe noi! (N.V.) Genius face echipa cu "Chestiunea zilei" Genius nu se dezminte nici in noua formula - Oana, Cezar, Amanda - si lanseaza un nou album simbata, pe plaja statiunii Jupiter, in apropiere de Paradis Latino. Discul se numeste "2000" si este produs de East & Art, iar lansarea va debuta incepind cu ora 11.00, pe tot parcursul zilei trupa cintind in mai multe locuri. De remarcat este faptul ca albumul este editat si in varianta CD- ROM, continind si informatii despre trupa si fotografii. Printre alte aparitii in spectacolele de pe litoral, Genius cinta si intr-un show realizat impreuna cu o parte din echipa de la "Chestiunea zilei". IUSTINA MUNTEANU Dom' profesor Simidreanu nu-i poate desena pe oamenii cu suflet rau Pe artera principala din statiunea Neptun, turistii pot intilni in fiecare seara un pictor care imortalizeaza in carbune portretul celor dornici sa plece de la mare cu o amintire pe viata. Cel care, o data ce se insereaza, isi instaleaza sevaletul in strada se numeste Constantin Simidreanu, are 50 de ani si este din Dolj. De 23 de ani, in fiecare vara, isi muta locul de munca pe litoral. In rest, locuieste cu familia in Botosani, unde este profesor de istorie si geografie la un liceu. Pasionat de fizionomia umana, a inceput sa deseneze portrete inca de la virsta de 17 ani. De-a lungul vremii, lucrarile sale au fost expuse in colectii din Europa si America. Talentul profesorului Simidreanu a fost mostenit si de cei doi copii ai sai, Lia (13 ani) si Constantin jr. (10 ani), care studiaza artele frumoase. Micuta Lia este cea care se ocupa si de imaginea tatalui sau. Pentru ca maestrul are de lucru tot timpul, orice informatie despre el ti-o ofera fiica sa. Desi are numai 13 ani, Lia vorbeste ca un om matur. In acest timp, Constantin jr. lucreaza cot la cot cu tatal sau. Chiar daca se afla in vacanta, ii place sa-si exerseze talentul. Surprinderea cit mai fidela a trasaturilor unui chip nu este deloc un lucru usor. Sint persoane cu figuri mai aparte, cu trasaturi mai dificile, la portretrul carora artistul trebuie sa lucreze mai mult de 10 minute, timpul in care termina, de obicei, o lucrare. In plus, daca pictorului nu-i place modelul, se poate intimpla ca portretul sa nu iasa. Iar oamenii nu sint perfecti. Au fost si cazuri in care profesorul Simidreanu a refuzat sa faca un portret. Cei care-i solicitasera serviciile erau oameni rauvoitori si fara notiunea bunului simt. In general insa nu sint probleme de acest fel. Pictorul nu are o clipa de ragaz. De indata ce termina un portret, incepe altul. In weekend realizeaza chiar si 20 de lucrari intr-o singura zi. O schita dureaza numai cinci minute si costa 100.000 de lei. Cei care tin musai sa aiba un portret platesc intre 200.000 si 300.000 de lei, in functie de trasaturile pe care le au: mai simple sau mai complicate. Dar au satisfactia ca se pot intoarce acasa cu propriul chip in valiza. CLAUDIA VOICU TATIANA DABIJA Sub privirile prietenului ei, Antoanela vrea sa faca amor cu Angelina Playmate-ul lunii august al revistei "Playboy"- editia romana - este Antoanela Samoila. S-a nascut in Bucuresti, are 20 de ani, este model si sexul reprezinta aproape totul pentru ea. Adica 90% din viata ei, potrivit propriei declaratii. Isi doreste o fetita, dar asta ceva mai tirziu. Deocamdata viseaza sa faca dragoste cu Angelina Jolie, iar prietenul ei sa le priveasca. Angelina este actrita americana si a primit anul acesta premiul Oscar pentru cel mai bun rol secundar in filmul "Tinerete furata". ALEX REVENCO 