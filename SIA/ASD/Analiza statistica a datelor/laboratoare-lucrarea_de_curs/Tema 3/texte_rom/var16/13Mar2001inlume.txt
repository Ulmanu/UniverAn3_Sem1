 Trasaturi la comanda prin chirurgie plastica Cocktail de vedete pe fetele americanilor Majoritatea femeilor care apeleaza la cabinetele de chirurgie plastica si-ar dori sa aiba trasaturile frumoasei Nicole Kidman si corpul actritei Salma Hayek, in timp ce barbatii spera sa arate ca Brad Pitt sau Tom Cruise, potrivit unui studiu efectuat de chirurgii plasticieni din Los Angeles, ale carui rezultate au fost publicate in revista "Variety". Intrebate cum si-ar dori sa arate, majoritatea femeilor au optat pentru nasul obraznic al actritei Nicole Kidman, ochi "copiati" dupa Winona Ryder, buzele lui Kim Bassinger, barbia Sandrei Bullock si pometii focoasei Jennifer Lopez. Barbatii si-ar dori nasul lui Rob Lowe, buzele lui Brad Pitt, ochii lui Tom Cruise, obrajii lui Johnny Deep, barbia lui Keanu Reeves, maxilarul lui Harrison Ford si parul lui Richard Gere. DIANA EVANTIA BARCA In Marea Britanie s-a pus in vinzare "Zx", dispozitivul antisforait Milioane de persoane vor putea rasufla usurate, la propriu, gratie unui mic dar ingenios dispozitiv, botezat "Zx", care ii poate ajuta pe barbati si femei deopotriva sa scape de neplacuta "boala" a sforaitului, scrie "The Sunday Telegraph". Lansat simbata, deocamdata numai in Marea Britanie, "Zx", care poate fi lesne potrivit oricarei persoane, functioneaza prin impingerea spre inainte a maxilarului inferior, eliminind astfel posibilitatea obstructionarii partiale a cailor respiratorii, care se produce frecvent in timpul somnului, generind sforaitul. Dispozitivul este de un real folos si celor care sufera de apnee - o afectiune respiratorie mult mai grava, caracterizata prin oprirea repetata a respiratiei celui adormit, timp de citeva secunde. Prin modificarea pozitiei maxilarului, uneori cu nu mai mult de un singur milimetru, "Zx" rezolva problema blocarii circulatiei aerului de catre tesuturile grase, o problema des intilnita la persoanele virstnice si/sau supraponderale. Pretul unui dispozitiv este de 225 de lire sterline (circa 338 de dolari), suma care include si costul consultatiei la stomatolog, pentru cele 15 - 20 de minute petrecute cu instalarea "Zx". CONSTANTIN VLAD O englezoaica a descoperit ca Berea mareste sinii Bautoarele de bere pot avea extrem de placuta surpriza sa constate ca, dupa citeva luni de exercitiu sistematic, sinii lor devin cu mult mai mari, mai vigurosi si mai apetisanti, se arata intr-un material aparut ieri in "The Sun". Helen Birtwhistle, o studenta din Manchester, Marea Britanie, sustine ca, in numai sase luni de baut bere, masura sutienului i-a crescut cu trei numere si declara zimbind ca nici nu s-ar fi gindit ca aceasta bautura ar putea avea un astfel de efect. Cu atit mai mult cu cit, povesteste ea, a optat pentru bere intimplator, in momentul in care a constatat ca vinul rosu e prea scump. Helen, in virsta de 21 de ani, afirma ca a baut in medie cite trei sticle cu bere pe zi, iar la capatul acestei adevarate curse s-a trezit cu un bust impresionant, cu care si-a facut prietenele sa moara de invidie. "Este vorba despre o transformare cu adevarat uimitoare", spune fata, precizind ca, desi e multumita cu aceste dimensiuni, se gindeste serios sa persevereze, gindind ca, in curind, ar putea s-o concureze, probabil, chiar si pe Pamela Anderson. "La vara, voi purta decolteuri devastatoare", adauga ea, fericita. DIANA EVANTIA BARCA Potrivit cotidianului "The Irish Times", Autoritatile romane inchid ochii la traficul de carne vie catre Occident Fenomenul intrarii ilegale a romanilor in Irlanda nu este nou, insa probele detinute de organizatiile pentru refugiati arata ca din ce in ce mai multi romani au fost adusi aici cu forta, in cazuri de trafic de carne vie, scrie, in editia sa de luni, cotidianul "Irish Times". "Stiu cazuri de romani care au platit traficantilor 1.000 de dolari sau 3.000 de marci germane pentru a ajunge in Irlanda", spune un responsabil irlandez de origine romana, care se ocupa de solicitantii de azil in Dublin. In luna ianuarie a acestui an, 88 dintre cei 840 de solicitanti de azil au provenit din Romania. Cotidianul scrie ca cel putin o banda romaneasca este implicata, la Cherbourg (Franta), in organizarea imigratiei ilegale spre irlanda, prin portul Rosslare, in timp ce o alta ruta include Larne din nordul tarii. Organizatii neguvernamentale din Bucuresti spun ca nu au avut de-a face, deocamdata, cu cazuri de romani intorsi din Irlanda dupa ce fusesera implicati in trafic, insa considera ca, probabil, este o chestiune de timp pina cind se vor confrunta cu asemenea situatii. Traficul de carne vie este o realitate cotidiana in Romania, pe fondul ratei ridicate a somajului si ignorarii fenomenului, scrie "The Irish Times". Piata cea mai mare este cea a femeilor si tinerelor, atrase de anunturile din ziare care ofera locuri de munca, fie ca dansatoare, fie ca baby-sitter in Japonia, Germania ori Olanda. Ajunse in oras, pasapoartele le sint oprite de catre traficanti, care le forteaza sa se prostitueze. Cotidianul irlandez scrie ca de-abia de curind guvernul roman a realizat ca traficul de carne vie exista si ca trebuie definit ca activitate criminala in Codul Penal, dar pina acum s-a marginit doar la simple declaratii de intentie. In plus, autoritatile romane refuza sa colaboreze cu organizatiile neguvernamentale. Autorul citeaza, in final, opinia Roxanei Texiu de la Fundatia pentru o Societate Deschisa, potrivit careia "interesele sint uriase, ating foarte multi oameni importanti, ceea ce face ca politicienii sa nu aiba nici un interes in rezolvarea problemei traficului de carne vie". (Mediafax) Restitutio Printul mostenitor al Iugoslaviei, Aleksander al II-lea , a primit ieri certificatul de cetatenie iugoslava si actul de retrocedare a proprietatilor familiei regale, din partea ministrului iugoslav de Interne, Zoran Zivkovici, transmite Reuters. Printul mostenitor si membrii familiei sale si-au recapatat cetatenia iugoslava in urma abrogarii unui articol dintr-un decret emis in 1947, care anula dreptul la cetatenie si permitea confiscarea proprietatilor apartinind familiei regale sirbe. Aleksander Karagheorghevici este fiul regelui Petru al II-lea, alungat in exil in 1941. Ceremonia s-a desfasurat la Londra, intr-o camera a hotelului "Claridge", unde in urma cu 45 de ani s-a nascut printul Aleksander, iar acesta, cu lacrimi in ochi, a anuntat ca se va intoarce in tara.(L.C.) Flash "Vrei sa fii alcoolic?" Un local din capitala Irlandei de Nord, Belfast, a lansat un concurs menit a atrage clienti, numit "Vrei sa fii alcoolic?", inspirat ca structura de extrem de popularul "Vrei sa fii miliardar?". Participantul care raspunde corect la primele cinci intrebari este rasplatit cu o halba cu bere, iar daca reuseste sa dea raspunsuri bune la toate cele 15 intrebari cistiga "miliardul", adica un butoi plin cu bere.(T.S.) Lectia de felatie O profesoara de la un liceu din North Bergen, suburbie a New York-ului, a fost suspendata si risca sanctiuni sevrere, fiind acuzata ca a fost neglijenta cu elevii sai care au facut nenumarate nazbitii, dedindu-se, printre altele, si unor jocuri sexuale scandaloase in timpul orei, se arata intr-un articol aparut ieri in "The Jersey Journal". Debbie Noonan se afla la catedra si corecta un teanc de extemporale, in timp ce elevii, plictisiti de lipsa de activitate, s-au gindit sa faca sex. Cel putin noua elevi au luat parte la dezmat, cel mai grav caz fiind al unei fete de numai 14 ani, care i-a oferit o partida de sex oral colegului ei de banca , in timp ce alti "cel putin" doi baieti i-au bagat miinile pe sub bluza, pipaindu-i sinii. Intrigata de chicotelile pustilor, profesoara a intrebat la un moment dat ce se intimpla, dar si-a reluat imediat indeletnicirea, iar copiii si-au vazut si ei de joaca pina la sfirsitul orei. (D.B.) Palestinienii, impuscati cu bolturi Un medic chirurg palestinian de la spitalul municipal din Gaza City a prezentat, la sfirsitul saptaminii trecute, presei internationale citeva bolturi pe care le-a descoperit in capul unui palestinian care a fost ucis de soldatii israelieni pe un drum in apropiere de Linia Verde ce separa Israelul de Fisia Gaza. Medicul palestinian a mai prezentat si citeva radiografii ale craniului si bazinului victimei, in care se puteau identifica cu usurinta bolturile trase de soldatii palestinieni. Barbatul, identificat sub numele Ziyad Ayyad, era locuitor al orasului Gaza. (L.C.) Copil transformat in SRL Un tata din Marea Britanie si-a transformat fiul in societate cu raspundere limitata, deoarece are convingerea ca acesta va deveni, in viitor, campion la Wimbledon, transmite Ananova. Compania in care Richard Llewelyn si-a transformat baiatul, Chris, in virsta de 13 ani, se numeste Baselink UK. Chris, care este din localitatea Broughton, se afla deja printre primii 20 de jucatori de tenis din categoria sa de virsta din Marea Britanie. Tatal sau cauta cu frenezie investitori, explicindu-le doritorilor ca, in functie de cite investesc, vor primi o parte din cistigurile lui Chris la Wimbledon. Banii astfel strinsi, explica Richard Llewelyn, vor fi folositi pentru a-i plati acestuia antrenamentele.(I.A.) Lapte de tap Sute de tarani algerieni se inghesuie zilnic sa viziteze o mica asezare din muntii Lakhdaria (70 de kilometri de Alger), unde traieste un tap care da lapte, a anuntat presa locala, citata de AFP. Animalul are toate organele genitale normale pentru un tap, dar si un uger care produce lapte, ca la orice capra. Ziarele afirma ca o echipa de veterinari s-a deplasat in localitatea respectiva pentru a verifica stirile despre tapul minune, constatind ca, intr-adevar, tapul este muls o data la doua zile, laptele sau fiind foarte cautat deoarece locuitorii din zona considera ca are proprietati terapeutice. (C.M.) Parisul face stinga Stinga franceza, aflata pe primul loc la Paris dupa primul tur al scrutinului municipal care a avut loc duminica, este in masura sa invinga, cel putin in capitala franceza, dreapta aflata la putere de 24 de ani, relateaza France Presse. Potrivit estimarilor, in cursa pentru Primaria Parisului, senatorul socialist Bertrand Delanoe, 50 de ani, a obtinut 31,3 la suta din voturi, in timp ce candidatul oficial al dreptei, Philippe Seguin, a primit doar 25,7 la suta. Totusi, pe ansamblul tarii, raportul de forte este favorabil dreptei, rezultatele infirmind datele furnizate de sondajele de opinie care preconizau o victorie neta a stingii. De asemenea, extrema dreapta a lui Jean-Marie Le Pen a inregistrat o scadere vizibila, reusind sa-si pastreze doar citeva orase mici.(C.M.) Mincata de buldog Trupul dezmembrat si partial devorat al unei moscovite a fost descoperit joi de catre militienii rusi, intr-un bloc din Moscova, relateaza AFP. Femeia a fost ucisa de propriul ciine, un buldog englezesc, care i-a sfirtecat trupul, i-a mincat o parte din cap si i-a imprastiat membrele in tot apartamentul. Vecinii au sesizat organele de ordine dupa ce au constatat ca vecina lor nu mai da semne de viata de citeva zile. Sositi la locul incidentului, militienii au i-au injectat o doza letala de somnifere ciinelui ucigas. (C.M.) Ostatica masinii de spalat O scotianca aflata in toiul mai multor activitati gospodaresti - spalat rufe, spalat vase si gatit - a cazut victima propriei aparaturi electrocasnice, fiind "fugarita", prinsa si imobilizata de masina de spalat. Potrivit "The Daily Star", masina de spalat a inceput sa vibreze si sa se deplaseze din locul ei, blocind-o pe gospodina intr-un colt al incaperii. Femeia, a carei identitate nu a fost facuta publica, a reusit sa scape sunind serviciile de urgenta de la telefonul mobil pe care din fericire il avea asupra sa. Pompierul Keri Philips, din Llanelli - localitatea in care s-a produs incidentul, a declarat ca gospodina era vadit rusinata de stupiditatea accidentului, dar s-a bucurat nespus ca a fost eliberata. (C.V.) Pamintul, amenintat de asteroizi invizibili! Ei sint nedetectabili, fiind alcatuiti din "materie in oglinda" Asteroizi invizibili si alte corpuri ceresti alcatuite dintr-o recent descoperita forma a materiei ar putea ameninta Pamintul, sustine reputatul fizician australian Robert Foot, de la Universitatea Melbourne. Foot sustine ca un meteorit compus din "materie in oglinda" - o forma a invizibilei "materii negre" despre care cei mai multi oameni de stiinta spun ca ar alcatui 95 la suta din Univers - se poate ciocni oricind de suprafata terestra, fara a lasa vreun fragment. Fizicianul este de parere ca numai astfel se poate explica asa-numitul "fenomen de la Tunguska", despre care multi cercetatori au incercat sa spuna ca a fost ba un asteroid, ba o cometa, dar nu au putut gasi nici un fragment de materie neobisnuita, in pofida efectelor cataclismice ale exploziei produse in taigaua siberiana. "Materia in oglinda", spune Foot, este o stare naturala a materiei care trebuie sa existe, in virtutea legilor simetriei. Ea este mult mai periculoasa pentru ca este practic nedetectabila, efectele sale devenind vizibile doar cind asteroidul in cauza ar patrunde in atmosfera, adica mult prea tirziu. Robert Foot a explicat ca "materia in oglinda" nu este altceva decit o alta stare a formelor de materie invizibile pe Pamint, asa cum este si antimateria, a carei existenta a fost descoperita pur teoretic acum citeva decenii. CONSTANTIN VLAD Trinta cu ursoaica Un batrinel de 72 de ani isi cistiga existenta facind zilnic demonstratii de lupte cu o ursoaica vinjoasa pe strazile din Dusanbe, capitala Tadjikistanului. Ursoaica Maria, in virsta de noua ani, a fost crescuta de batrinul Talapso Sekov de cind era pui. El a gasit-o ranita, intr-o padure din munti, si a luat-o acasa, avind grija sa-i obtina document de identitate. Desi trecatorii il privesc cu ingrijorare pe batrin atunci cind se ia la trinta cu uriasul animal, ursoaica se poarta frumos cu stapinul ei si are grija sa nu-i faca nici un rau. LIVIA CIMPOERU Liderul rebelilor zapatisti a cucerit Ciudad de Mexico Subcomandantul Marcos, legenda vie si idol al luptatorilor zapatisti si al indienilor din statul mexican Chiapas, si-a facut o intrare triumfala, demna de alti luptatori legendari ca Che Guevara sau Emiliano Zapata, in capitala Mexicului, Ciudad de Mexico, transmite France Presse. El a fost vedeta unui miting la care au participat 150.000 de persoane si a cerut bataios ca presedintele Vicente Fox sa recunoasca drepturile indienilor din Mexic. Camionul descoperit in care si-a facut aparitia delegatia zapatistilor a fost acoperit de o ploaie de flori si de confetii aruncate de admiratori. "Este timpul ca Fox sa ne vada si sa ne asculte, iar drepturile indienilor sa fie recunoscute prin Constitutie", a strigat Marcos, in uralele simpatizantilor strinsi in piata principala a orasului, Zocalo, aflata in fata palatului prezidential. Spre dezamagirea simpatizantilor sai, precum si a turistilor veniti sa caste gura, Marcos nu si-a scos nici cu aceasta ocazie legendara cagula neagra cu care isi acopera chipul, de teama sa nu fie identificat. Cu toate acestea, autoritatile mexicane au afirmat in 1995 ca misteriosul lider rebel este de fapt un fost profesor de filosofie, Sebastian Guillen Vicente, in virsta de 44 de ani. Piata centrala, plina de lume, capatase aerul unui tirg, in care vinzatorii ambulanti se inghesuiau sa vinda doritorilor "suveniruri zapatiste", camasi cu fotografia lui Marcos, papusi din lemn reprezentind luptatori de gherila si uniforme negre, aidoma celei purtate de Marcos. Liderul rebel a anuntat ca va ramine in capitala pina cind parlamentul va adopta o lege care prevede o autonomie relativa pentru indienii din Chiapas, lege pe care presedintele Fox a inaintat-o legislativului la citeva zile dupa investitura sa, in decembrie anul trecut. In mod surprinzator, seful statului mexican i-a adus un vibrant omagiu liderului zapatist, afirmind totodata ca "lungul mars" si intrarea in capitala a sefului gherilelor din Chiapas dovedesc ca in Mexic s-a instaurat cu adevarat democratia, dupa 71 de ani de "dictatura perfecta" a Partidului Revolutionar Institutional. Fox se bazeaza pe o ampla miscare de opinie in favoarea pacii pentru a-l determina pe Marcos sa abadoneze lupta armata si sa se integreze vietii civile. Constient ca gherilele sale sint amenintate cu disparitia, Marcos, pe de alta parte, a profitat de schimbarea de regim din tara sa pentru a realiza visul oricarui luptator: sa porneasca marsul asupra capitalei si sa intre triumfal in Ciudad de Mexico. ISABELLA ALEXANDRESCU [23][pl.dll?rid=expresro] 