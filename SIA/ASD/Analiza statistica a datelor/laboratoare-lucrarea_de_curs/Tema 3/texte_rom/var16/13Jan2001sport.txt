 Presedintii propun sa-i faca lui Calinescu un botez Anuntata in exclusivitate, ieri, de "Evenimentul zilei", intrarea oficiala in fotbal a lui Florin Calinescu, starul de televiziune care va deveni presedinte la echipa Rocar Bucuresti, a fost primita cu interes de conducatorii de cluburi si antrenori. Dupa discursurile acide si pertinente impotriva coruptiei, a tagmei blatuitorilor si a impostorilor, vedeta Pro TV a plonjat acum singura in gura "lupului". "Lup" care, dupa cum se poate observa si in grupajul alaturat, a primit "cadoul" cu un aparent zimbet de bun-venit. Oscilind intre o usoara ironie si laude lipicioase, reactiile s-au pastrat, totusi, intr-o limita prudenta vizavi de eventualele capacitati de "om de fotbal" ale lui Calinescu. Daca pina la 1 februarie nu va mai surveni nimic spectaculos, iar Calinescu va prelua Rocarul, spectacolul oferit microbistilor de fauna fotbalului intern va deveni in mod cert mai diversificat. Ramine de urmarit daca traiectoria presedintelui Calinescu o sa continue drumul inceput de actorul Calinescu sau totul se va reduce pina la urma la "retoricele suliti" invocate de Eminescu, poetul roman al mileniului trecut. Gheorghe Stefan: "N-o sa ma supar daca face glume pe seama mea" Florin Calinescu are aceeasi priza la conducatorii de club din Divizia A ca si la publicul din fata televizorului. Eventuala sosire a cunoscutului realizator de televiziune la cirma Rocarului a trezit un interes deosebit printre presedintii de cluburi, unul dintre acestia fiind Gheorghe Stefan, liderul Ceahlaului Piatra-Neamt. "Cred ca va reusi, pentru ca are cirlig la public. Nu are experienta? Totul se-nvata in fotbal. Stiu ca e nascut in zodia Taurului si are un spirit de luptator. Am fost de doua ori invitat la «Chestiunea zilei». E un baiat tinar, cu un umor fin. Nu, nu ma supar daca o sa faca glume pe seama mea. De fapt, cine se supara ii vom taia nasul". Gheorghe Chivorchian e convins ca starul n-o sa mai satirizeze meseria de presedinte Gheorghe Chivorchian, presedintele de la FCM Bacau, traverseaza o perioada de convalescenta dupa operatia de colecist suferita acum o saptamina. El nu a fost surprins de faptul ca Florin Calinescu va deveni conducator de club. "Foarte bine. Daca omul vrea sa apara in aceasta postura, este treaba lui. Ne-am intilnit de citeva ori, insa nici nu ne simpatizam, nici nu ne urim. O sa vada cit de grea este meseria asta si, probabil, n-o va mai satiriza in emisiunile sale", a afirmat Chivorchian. Presedintele moldovean spera sa aiba o relatie civilizata cu cel mai popular om de televiziune din Romania. "Cred ca ne vom intelege. Sper intr-o colaborare buna. Isi va da seama ca functia de presedinte al unui club de fotbal este extrem de dificila si nu una in care a dorit sa vada doar lucrurile urite. Va avea multe de invatat", a conchis Gheorghe Chivorchian. Romica Pascu: "Mare artist, mare conducator" Romica Pascu, director executiv la FC Brasov, s-a aratat entuziasmat de posibilitatea ca Florin Calinescu sa preia sefia Rocarului. Pascu nu s-a indoit de capacitatea manageriala a realizatorului de la "Chestiunea zilei": "E un baiat foarte destept. E un mare artist si va fi si un mare conducator". In opinia conducatorului brasovean, principala calitate a lui Calinescu este "diplomatia de care a dat dovada in toate imprejurarile". Jean Padureanu: "Sa stea la Rocar 36 de ani" "Ma bucura sa aud de perspectiva ca domnul Calinescu va face parte din breasla noastra. Chiar ne trebuie un alt gen de conducatori in Divizia A. Calinescu este un om destept si eu consider ca, atunci cind faci un lucru cu dragoste, nu se poate sa nu ai succes. Va fi un presedinte cu care se poate sta de vorba", a marturisit ieri Jean Padureanu, presedintele echipei Gloria Bistrita. "A spus ca vine pentru ca tot vreau eu sa ma retrag? Spuneti-i ca eu nu prea ma grabesc sa ma retrag de la Gloria (ride)", a mai afirmat "Lordul". Padureanu a declarat ca urmareste "Chestiunea zilei": "Glumele domnului Calinescu prind la public, iar eu nu ma supar daca sint de bun gust. Ii urez sa stea la Rocar 36 de ani, cit am eu la conducerea Gloriei!". Cornel Dinu crede ca nu toate lucrurile trebuie luate in deridere Cornel Dinu, antrenorul "ciinilor rosii", nu are convingerea ca actorul Florin Calinescu va inregistra succese si in jiltul de presedinte de club: "Nu mai stim cine si la ce e pregatit in ziua de astazi. Calinescu este un baiat inteligent. Numai ca la noi se pune problema daca exista pricepere manageriala in fotbal. Pentru a reusi in aceasta functie este nevoie de bun simt, de inteligenta, competenta si de foarte multa munca. Timpul va demonstra daca va avea succes. Poporul nostru are nevoie de educatie, iar satira, ceea ce face Calinescu, nu poate rezolva mereu acest lucru. Nu toate lucrurile trebuie luate in deridere". Florin Bercea: "La Rocar va domni buna dispozitie" Florin Bercea, presedintele Consiliului de Administratie de la Petrolul Ploiesti, s-a aratat surprins de posibilitatea ca Florin Calinescu sa intre in fotbal. "Si o sa faca, eventual, «Chestiunea etapei?»", a intrebat seful "gazarilor". "Ar fi bine, ii cheama si pe jucatorii de la Rocar pe post de decor", a continuat Bercea. "Cred ca e bine, in special pentru echipa Rocar, unde va domni buna dispozitie", a mai spus seful Petrolului. Florin Bercea a opinat ca venirea lui Calinescu in fruntea echipei din Drumul Gazarului i-ar putea ajuta si pe ceilalti presedinti. "Mi s-a reprosat adesea ca n-am jucat niciodata fotbal. Acum, acuzatorii ori ne lasa in pace, ori il iau si pe el in colimator", ni s-a destainuit oficialul prahovean. "Oricum, ii doresc sa se descurce, dar asta vom vedea peste citeva luni. Cred ca acum va trebui sa vorbesc cu ceilalti presedinti, sa-i facem o festivitate de primire si sa-i organizam cumva un botez", a incheiat Florin Bercea. Nicolae Badea are o relatie personala cu vedeta Conducatorul dinamovist Nicolae Badea a inceput sa zimbeasca atunci cind a aflat de perspectiva ca Florin Calinescu sa devina presedinte. "Urmaresc cu precadere reluarile emisiunilor sale, pentru ca nu am timp prea mult la dispozitie. Sint un mare admirator al lui Florin, cu care am o relatie personala. Ar fi bine daca ar deveni presedinte de club. Are un mare capital de popularitate". DANIEL NAZARE, BOGDAN GHEORGHE, DANIEL CONTESCU, MATEI UDREA In virsta de 70 de ani si detinator al centurii negre cu 9 dan, Cel mai tare karateka din lume vine la Bucuresti Cu ocazia campionatului national de karate traditional (stilurile shotokan si fudokan), competitie care se va desfasura la Bucuresti, in luna mai, Romania va fi vizitata in premiera de maestrul american de origine japoneza Hidetaka Nishiyama. In virsta de 70 de ani, sensei Nishiyama este considerat in prezent cel mai valoros karateka din lume, el primind din partea lui Akihito, imparatul Japoniei, o medalie de aur, trofeu care, in istoria dinastiei nipone, nu a mai fost acordat decit de 10 ori. Invitatia pentru celebrul maestru - care detine centura neagra cu 9 dan - a fost adresata de sensei Dan Stuparu, presedintele Federatei Romane de Karate Traditional si Discipline Asociate, cel care in urma cu citiva ani l-a adus la Bucuresti si pe cel mai bun karateka european, sirbul Ilia Iorga, detinator al centurii negre cu 8 dan. Nishiyama, in traducere "Muntele Alb", a inceput sa practice artele martiale la virsta de 12 ani, sub indrumarea celebrului maestru japonez Gichin Funakoshi, intemeietorul stilului shotokan. Dupa cel de-al doilea razboi mondial, Hidetaka Nishiyama a parasit Japonia, fiind adoptat de Statele Unite ale Americii. In noua sa patrie, sensei si-a continuat perfectionarea. Inainte sa depaseasca virsta de 20 de ani, Nishiyama a fost recunoscut ca unul dintre cei mai renumiti profesori. Fortele aeriene americane l-au solicitat pentru a pregati combatantii departamentului de strategie. Maestrul nipon este si fondatorul renumitei scoli de karate japoneze, institutie care a produs de-a lungul timpului cei mai valorosi sensei din lume, cum ar fi Kanazawa, Enoeda, Shirai sau Mikami. LAURENTIU CIORNEI Peripetii pe aeroportul din Roma Maradona, escortat de 20 de agenti ai garzii financiare Diego Armando Maradona, fostul star al fotbalului mondial, a fost anuntat, joi seara, pe aeroportul "Fiumicino", din Roma, ca este acuzat de frauda fiscala. "El Pibe d'Oro" a fost asteptat de 20 de agenti ai garzii financiare, care l-au escortat pina la biroul vamilor, unde un ofiter l-a informat in legatura cu suma la care se ridica datoriile sale catre fiscul din Italia. Maradona venise de la Buenos Aires la Roma pentru a participa la lansarea unei medalii cu efigia sa si pentru a purta discutii cu oficialii lui Napoli in vederea preluarii gruparii de la poalele Vezuviului. Surse din cadrul serviciilor vamale au precizat ca suma la care se ridica frauda este mai mare de 25 de milioane de dolari. "Este o mare minciuna. Sint calm si vreau sa-mi linistesc mama, copiii, sotia si intreg poporul argentinian", a afirmat vedeta. Maradona a semnat mai multe hirtii in care a declarat ca nu dispune de atitia bani, dupa care a fost eliberat. Fostul jucator sud-american nu poate parasi Italia pina cind nu va fi virata suma cu care a "fentat" fiscul italian. Argentinianul a mai facut o deplasare la Roma, in luna decembrie 2000, cind a fost desemnat cel mai bun fotbalist al secolului, in urma unui sondaj efectuat de FIFA, insa n-a intimpinat greutati din partea autoritatilor italiene. Diego a cistigat cu Napoli doua titluri de campion al Italiei (1987 si 1990), Cupa Italiei (1987) si Cupa UEFA (1989). DANIEL NAZARE Lauda-ma, gura, ca-ti dau prajitura Stoichita le-a spus ziaristilor panamezi ca nu mai are nimic de demonstrat in Romania Instalarea lui Mihai Stoichita in fruntea reprezentativei de fotbal a statului Panama a stirnit interesul presei din aceasta tara. In numarul de ieri al cotidianului "El Siglo", care apare la Ciudad de Panama, este prezentata pe larg activitatea de pina acum a lui "Lippi". "Fost jucator la Dinamo Bucuresti, Mihai Cristian Stoichita a jucat de 20 de ori in nationala «Under 20» a Romaniei", au scris jurnalistii panamezi. In palmaresul de antrenor al lui Stoichita prezentat de "El Siglo" sint bifate doua clasari pe locuri care au permis accesul in Cupa UEFA, o data cu Dinamo si o data cu Steaua, insa nu se pomeneste nimic despre titlul cucerit in 1998 cu "ros-albastrii". De asemenea, ziaristii panamezi pomenesc si despre titlul de cel mai bun antrenor roman al anului, pe care "Lippi" l-ar fi primit pe 31 ianuarie 2000. Cu ocazia conferintei de presa care a urmat semnarii contractului dintre tehnicianul roman si Federatia Panameza de Fotbal, Stoichita s-a declarat adeptul unui sistem ofensiv de joc, 3-4-3, declarind ca este un admirator al fotbalului olandez si francez. El le-a mai spus ziaristilor locali ca in Romania si-a indeplinit misiunea de antrenor, nemaiavind nimic de demonstrat. Stoichita a adaugat ca, intr-o prima etapa, se va ocupa de imbunatatirea conditiei fizice a noilor sai elevi, dupa care va urma etapa de pregatire tehnico-tactica. SILVIU TANASE Rocar nu-l vinde pe Suleap sub 1.200.000 de dolari! "Poate ca e adevarat ca inca nu ma pricep foarte bine la fotbal, dar la management nu stiu daca mi se poate reprosa ceva", spunea, recent, patronul Rocarului, Gheorghe Florea. Concret, principalul investitor al cluburilor Rocar si Fulgerul Bragadiru este pe cale sa isi scoata banii dati pentru achizitionarea gruparii din Drumul Gazarului. Si asta doar din vinzarea a doi jucatori. Primul pe lista este Marian Belciug, poreclit "Maradona", aflat in vederile clubului Steaua Rosie Belgrad. Pentru un eventual transfer, Fulgerul Bragadiru va incasa circa 300.000 de dolari. De asemenea, Florea a anuntat ca, pentru Suleap, s-a primit o oferta de un milion de dolari din partea unui impresar. Numai ca Rocarul nu este dispus sa-l cedeze pe tinarul mijlocas pentru aceasta suma, ci pentru una mai mare cu 200.000 de dolari. Intrebat daca nu cumva o eventuala plecare a lui Suleap ar dezechilibra echipa care, acum, are ca obiectiv cucerirea Cupei Romaniei, omul de afaceri a raspuns: "Cu banii luati pe el cred ca putem achizitiona alti jucatori. Dar, deocamdata, nu l-am vindut". HORIA HASNAS, DANIEL NAZARE Familia lui Dan Petrescu, bucuroasa ca se muta la Londra Fotbalistul roman Dan Petrescu a facut ieri vizita medicala si a participat la primul antrenament al echipei sale, Southampton, echipa din Premier League cu care a semnat un contract pe doi ani si jumatate. Fostul international va avea un salariu saptaminal de 25.000 de dolari, cu 5.000 de dolari mai putin decit la Bradford City, formatie care l-a pus pe lista de transferari. "Ma bucur de alegerea facuta. Antrenorul Hoddle m-a sunat si m-a intrabat daca nu vreau sa joc la Southampton, adica la un club mai mare decit Bradford, cu pretentii mai mari. E un pas inainte. Imi pare rau ca nu mi-am terminat cariera la Bradford, dar nu a fost vina mea, ci a clubului, care nu mi-a mai putut plati salariul. Am renuntat la o suma de bani numai pentru a juca. La vizita medicala, mi s-au descoperit probleme mai vechi la spate, insa sint sigur ca acestea nu pot influenta prezenta mea in teren". "Bursucul" va purta tricoul cu numarul 24, familia sa urmind sa se mute la Londra, unde jucatorul are o casa. "Dana si copiii sint bucurosi pentru ca vor reveni la Londra. Totul se va face insa treptat pentru ca sotia urma o facultate la Leeds. Cu timpul, familia se va muta la Londra, unde ne simtim foarte bine. Este o ora de mers cu masina de la Londra la Southampton". DANIEL CONTESCU Contestat ca nu are studii superioare, candidatul la presedintia COR riposteaza Drimba: "Am absolvit, in Germania, Academia de Arte Duelistice" Ionel Drimba, fost campion olimpic la scrima si unul dintre cei trei candidati la postul de presedinte al Comitetului Olimpic Roman, l-a atacat dur pe Ion Tiriac, fostul detinator al acestei functii. "Tiriac a instaurat o lege a teroarei asupra sportivilor romani", a spus ieri Drimba, suparat ca fostul tenisman il sustine pe Cornel Marculescu, actualul director executiv al Federatiei Internationale de Natatie. Despre acesta, Drimba sustine ca are dubla cetatenie, lucru care contravine statutului COR si ca nu are performante notabile ca sportiv. Fostul campion olimpic la floreta precizeaza ca in urma cu trei ani, cind a candidat prima oara pentru sefia COR, avindu-l adversar pe Tiriac, a fost santajat ca sa-si retraga candidatura. "Am fost amenintat ca, daca nu ma retrag, vor fi dezvaluite anumite actiuni ale mele din Venezuela si Germania". El considera ca si acum este victima unui scenariu. Surse din cadrul COR au precizat ca marti, in consiliul de verificare a candidaturilor, lui Drimba ii va fi respins demersul, pe motiv ca acesta nu are studii superioare. In virsta de 59 de ani, Drimba, care are in palmares titlul de campion olimpic cistigat in 1968 si titlul de campion mondial, a fost admis la IEFS in 1969, institut ale carui cursuri nu le-a urmat pentru ca in anul urmator a parasit ilegal Romania, ajungind in Germania. "Sint absolventul Academiei de Arte Duelistice din Germania. Desi cursurile aveau o durata de doi ani, eu mi-am incheiat studiile in cinci luni, pentru ca am primit o derogare. Daca lui Marculescu i se va aproba candidatura, voi cere si eu o derogare in cazul studiilor superioare", se apara in acest caz Drimba. Alegerile pentru functia de presedinte al Comitetului Olimpic Roman vor avea loc pe 31 ianuarie, in competitie aflindu-se, alaturi de Drimba si Marculescu, si fosta mare campioana a atletismului romanesc, Iolanda Balas. LAURENTIU CIORNEI Grigorescu, propus sa preia sefia arbitrajului romanesc Mircea Sandu, presedintele Federatiei Romane de Fotbal, a facut zilele trecute o noua tentativa de a redresa corabia "fluierasilor" autohtoni, oferindu-i timisoreanului Nicolae Grigorescu functia de presedinte al Comisiei Centrale a Arbitrilor. Desi pina luni nu se va oficializa nimic, se pare ca singurul arbitru roman care a oficiat in ultimul deceniu la un turneu final al Mondialelor este tentat sa accepte postul. In acest caz, Grigorescu va abandona cariera de arbitru activ, postura incompatibila cu cea de sef al CCA. Solutia aleasa de Mircea Sandu poate fi considerata ultima tentativa de a numi la cirma arbitrajului un specialist venit din acelasi domeniu, dupa ce precedentii doi "reformatori", Adrian Porumboiu si Mircea Nesu, au abandonat intr-un interval de numai o luna. ( T.U. ) Flick-flack Ilie taie-n carne vie Cristian Munteanu, portarul titular de la Otelul Galati, a avut o zi mai usoara ieri, neparticipind la doua dintre cele trei antrenamente ale galatenilor. Motivul l-a reprezentat suspendarea dictata de antrenorul Ilie Dumitrescu, dupa ce "Babicu" a intirziat la masa de dimineata. "I-ai sfidat pe colegii tai, facindu-i sa te astepte", i-ar fi spus tehnicianul jucatorului, atunci cind i-a comunicat sanctiunea. ( H.H. ) Ceahlaul sufera cu inima FC Ceahlaul Piatra-Neamt are mari probleme de efectiv. Portarul Ionut Covrig a fost operat de apendicita la spitalul Judetean Neamt. "Daca vine doctorul a doua zi si zice: «Covrig, stai asa ca mi-am uitat bricheta in tine?»", se intreba retoric "Utu". Mijlocasul dreapta Costel Ilie are un furuncul la genunchi cit mingea de ping-pong. Florin Axinia si Cristi Dulca au efectuat ieri un control medical la Institutul National de Medicina Sportiva (INMS) si nici de aceasta data nu a primit acceptul de a juca fotbal. Pentru cei doi urmeaza trei saptamini de repaus, astfel incit vor pierde mare parte din perioada de pregatire. De asemenea, mijlocasul de acoperire Tibi Serban are probleme cu inima. ( D.C. ) Hagi merge pe mina lui Bölöni Gica Hagi, cel mai bun fotbalist roman din toate timpurile, a declarat, intr-un interviu acordat revistei "Viva!" si publicat in numarul 42, primul pe acest an, ca actualul selectioner, Ladislau Bölöni, este cel mai indicat pentru a reconstrui nationala. "Cred ca s-a facut o alegere buna. Loti este foarte competent. A demonstrat-o mai intii ca jucator la noi in tara si e un antrenor care stie ce face", a apreciat Hagi. "Regele" a mai dezvaluit, in acelasi interviu, ca reactia sa vehementa de dupa Campionatul European nu a fost pricinuita de criticile presei. "M-am suparat pentru ca nu m-ati crezut ca a fost penalty in meciul cu Italia", s-a referit Hagi la faza din repriza secunda a "sfertului" de la Europene, atunci cind a cazut in careu, iar arbitrul i-a acordat al doilea cartonas galben, pentru simulare. Si antrenorii dau la pedale Fotbalistii de la FC National au trecut cu bine vizita efectuata ieri dimineata la Centrul National de Medicina Sportiva din Bucuresti. Spre satisfactia antrenorului Cosmin Olaroiu, nici unuia dintre jucatori nu i-au fost gasite afectiuni serioase, astfel ca, incepind de duminica, intregul lot va intra in programul normal de pregatire precompetitionala. "Ma bucur ca-i am pe toti sanatosi. Cu exceptia lui Mitrovici si a lui Petcu, baietii s-au prezentat bine si la capitolul greutate, iar asta ma va ajuta", si-a manifestat optimismul "Oli". Lucru total neobisnuit pentru breasla lui, antrenorul "bancarilor" are de gind sa treaca si el prin toate cabinetele, pentru a-si verifica nu numai sanatatea, ci si capacitatea de efort. "Nu vreau sa intru pe teren in acest retur, dar cu siguranta ma voi antrena cot la cot cu baietii, asa ca vreau sa vad la ce nivel sint", spune Cosmin. Discutiile cu Steaua, pentru transferul jucatorilor Claudiu Raducan, Stelian Carabas si Robert Nita, au fost suspendate pentru ca "militarii" nu si-au fixat inca lotul. ( T.U. ) 