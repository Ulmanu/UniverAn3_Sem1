 Operatiunea "I-am prins cu spaga", desfasurata de "E.Z.", s-a lasat cu urmari Politisti de la Sectia 8, trimisi in fata Consiliului de judecata Comandantul sectiei a fost destituit In urma actiunii organizate de "Evenimentul zilei" cind, deghizati in vinzatori ambulanti, reporterii nostri au oferit spaga unor politisti bucuresteni, conducerea Politiei Capitalei a demarat propria ancheta. Joi a fost organizata o actiune de filaj care a avut ca scop combaterea comertului ilicit din zona Pietei Obor. Infiltrati printre tarabagii, cadrele MI au avut surpriza sa constate ca cei care ii sustineau pe infractorii din zona erau chiar unii politisti de la Sectia 8. Mai mult, soferul comandantului sectiei, lt.-col Marian Olaru, a fost surprins incasind "dreptul", pentru seful sau, de la comercianti. Nici seful Biroului de ordine publica, cpt. Petrica Jalba, nu era strain de ce se intimpla in Piata Obor. Surse din Politie sustin ca alti subofiteri lucrau mina in mina cu vinzatorii si chiar ii anuntau daca urmau sa fie controlati de organele de ordine. Filajul organizat de conducerea Politiei Capitalei a avut consecinte drastice: generalul Dan Valentin Fatuloiu i-a destituit "pentru lipsa de eficienta in combaterea ilegalitatilor din comertul stradal", in zona Bucur-Obor", pe lt.-col. Marin Olaru si pe cpt. Petrica Jalba. Prin acelasi ordin al sefului Politiei Capitalei, plt.-mj. Alexandru Raducan, plt. Vasilica Barbu si plt. Gheorghe Cojocaru, agenti de ordine la aceeasi sectie, au fost trimisi in fata Consiliului de Judecata si risca sa fie dati afara din politie. Cei doi sint acuzati de neindeplinirea atributiunilor de serviciu si abateri grave de la prevederile regulamentelor militare. De asemenea, "pentru randament scazut in combaterea comertului stradal", au fost retrogradati din functiile de sectoristi in agenti de ordine, plt.-mj. Stoian Pavel si plt.-mj. Nicolae Asanache. Col. Bujor Florescu, noul adjunct la DGPMB Prin ordin al generalului de divizie Toma Zaharia, prim-loctiitor al ministrului de interne, colonelul Mihai Filipescu a fost destituit ieri din functia de adjunct al sefului Politiei Capitalei si pus la dispozitia unitatii. Pe postul colonelului Filipescu a fost numit colonelul Bujor Florescu, fost sef al Politiei Sectorului 6. In locul colonelului Bujor a fost numit lt.-col. Ioan Roata, adjunctul sefului de sectie. Tot ieri, generalul Fatuloiu l-a destituit din functia de sef al Serviciului Politiei Judiciare pe colonelul Octavian Cornateanu. Respectivul post va fi ocupat de maiorul Argentin Grossu, fost sef al Biroului Judiciar la Sectia 16 Politie. ( A.G., P.C. ) Functionarii Ambasadei Olandei vor fi Anchetati pentru trafic cu vize Schengen Ministerul olandez al Afacerilor Externe a initiat o ancheta la Ambasada Olandei din Bucuresti pentru a stabili eventuala implicare a functionarilor ambasadei in traficul ilegal cu vize Schengen. Surse din guvernul olandez au declarat ca Ministerul de Externe, ca si Departamentul de justitie au primit sesizari conform carora diversi intermediari ar pretinde persoanelor particulare din Romania sume intre 2.500 si 6.000 de guldeni (1.300 si 3.000 dolari) pentru a le "vinde" o viza de Olanda. Un purtator de cuvint a confirmat ca Ministerul de Externe de la Haga a derulat o ancheta la ambasada din Bucuresti, pentru a stabili daca personalul ambasadei este vinovat de frauda. Acesta a declarat miercuri ca "ancheta s-a incheiat fara insa a se gasi incalcari serioase ale legii. Noi nu sintem insa politisti", a mai spus purtatorul de cuvint. O data cu ancheta Ministerului de Externe, Departamentul de politie al guvernului a inceput propria sa ancheta in Romania, ancheta ce se afla inca in derulare. Politistii olandezi incearca sa gaseasca o legatura intre anunturile din presa romana, conform carora obtinerea de vize Schengen e conditionata de plata unor sume de pina la 3.000 de dolari, si modul in care se deruleaza eliberarea vizelor la Ambasada Olandei. Surse din Ministerul de Externe al Olandei au admis ca in Romania exista intr-adevar intermediari care depun cereri de viza pentru cetatenii romani la Ambasada Olandei. Acesti intermediari sint, in general, agentiile de turism. Diplomatii olandezi nu au fost insa in masura sa gaseasca vreo neregula in procedura de eliberare a vizelor cerute prin agentiile de turism. Anchetatorii au gasit totusi numeroase nereguli la ambasada din Bucuresti, dar acestea sint legate direct de modul in care functioneaza sistemul administrativ. "Problemele sint cauzate, in opinia noastra, de cresterea spectaculoasa a cererilor de viza. Numarul solicitarilor a crescut de la 10.000, cit era media anuala, la 40.000 anul trecut, iar personalul a ramas acelasi", a spus diplomatul olandez. Cercurile de afaceri olandeze prezente pe piata romaneasca au semnalat de multa vreme nereguli in eliberarea vizelor la Ambasada Olandei din Bucuresti. La fiecare intrunire a Clubului de afaceri romano-olandez, condus de unul dintre consulii onorifici ai Romaniei in Olanda, Don Burgers, s-au adus in discutie greutatile intimpinate de partenerii de afaceri romani in obtinerea vizelor pentru Olanda. "Situatia e umilitoare. In timp ce noua ni se cer garantii de zeci de mii de dolari ca partenerii romani de afaceri sa poata veni in Olanda, si cu toate acestea vizele lor sint refuzate de nenumarate ori, functionarii ambasadei vind vize la negru fara probleme, pretinzind mii de dolari", a spus un important om de afaceri olandez care doreste sa-si pastreze anonimatul si care a sesizat si politia asupra acestor asa-zise nereguli. La rindul sau, presa olandeza relateaza in mod sistematic despre plingerile cetatenilor olandezi referitoare la modul in care invitatiile trimise pentru prietenii sau rudele din Romania sint tratate la Sectia consulara a Ambasadei Olandei in Romania. ( MEDIAFAX ) Cu o intirziere de un an, Administratorul Publirom, urmarit penal IGP l-a luat in vizor pe Nicolae Cristea pentru inselaciune la "Marea tombola a Revelionului 2000" Politia a declansat ieri urmarirea penala a administratorului firmei "Publirom" pentru inselarea a peste 800 de persoane, in dosarul "Marea tombola a Revelionului 2000". Intrati in priza dupa aparitia anchetei publicate in "Evenimentul zilei", noua conducere a Ministerului de Interne si cea de la IGP si-au amintit de plingerile depuse anul trecut si ratacite prin diferite birouri. Asadar, ei au inceput de-abia acum urmarirea penala in dosarul "Tombola 2000", cu o intirziere ce a permis "Publirom" sa mai pacaleasca alte citeva milioane de oameni. Patronul Nicolae Cristea este cercetat pentru inselaciune, deoarece din cele 837 de premii constind in Mercedesuri, telefoane mobile si aparate electrocasnice, mai mult de 800 nu au ajuns niciodata la cistigatori. Din primele cercetari se pare ca Nicolae Cristea ar fi folosit in scopuri personale banii necesari achizitionarii premiilor respective. Pe de alta parte, cercetarile privind falsa tombola "Publirom" de anul acesta, (Revelion 2001) dezvaluita saptamina trecuta in "Evenimentul zilei", s-au impotmolit subit in faza audierilor. Fiindca nici unul din responsabilii "tepei mileniului" (cum a fost supranumita deja) nu a raspuns invitatiei IGP, politistii au decis aducerea cu mandat a patronilor "Publirom" (Nicolae Cristea si familia), precum si a administratorului Marcel Ardean. Ei sint asteptati cu nerabdare pentru a da explicatii in legatura cu ultima editie de felicitari si taloane, marca "Andreea Marian", dar si cu sechestrarea fostului jurist al societatii. Daca politia pastreaza ritmul de pina acum al cercetarilor, clanul Cristea n-ar avea motive prea mari de ingrijorare, deoarece pina sa se lamureasca ce-i cu sacii cu taloane pentru Revelionul 2001 fotografiati de noi in Oficiul Postal 83, "Publirom" va fi extras de mult si pacalitii Revelionului 2002. MARIANA BECHIR Lovitura de teatru Nu zeci, ci sute de kilograme de droguri disparute Incepe sa se ridice ceata de pe scandalul drogurilor din IGP. Ne cerem insa scuze, in numele politiei si Ministerului de Interne, pentru secretomania de care au dat dovada aceste institutii si care a facut sa apara in presa frinturi de adevar si informatii distorsionate. In ciuda fermoarelor pe care si le-au pus pe gura capii politiei, am inceput incet-incet sa deslusim scandalul. Totul a inceput o data cu stirea publicata in ziarul nostru de miercuri. Atunci stiam ca doi colonei cu functii importante in MI sint acuzati de coruptie, ca au fost retinuti, apoi unul eliberat iar celalat urma sa fie prezentat procurorului militar pentru eliberarea unui mandat de arestare. A doua zi, pe masura ce conducerea politiei stringea surubul secretomaniei, am aflat un al doilea element-bomba. Ca agitatia de la virful IGP era provocata de disparitia unei cantitati de 40 de kg. de droguri din depozitele politiei. In vizorul acuzatiilor intrau coloneii Constantin Ursu si Constantin Radu, sefii pe "intern" si "extern" ai serviciului antidrog. Al doilea a spus ca nu cunoaste nimic despre acest subiect iar primul s-a dezvinovatit, lasind de inteles ca vinovat de disparitia drogurilor ar fi col. Radu. Aveam o prima confirmare ca disparusera droguri cu complicitatea unor inalti ofiteri. Tot alaltaieri a intrat in joc un al treilea element-surpriza. Un anume informator Gheorghe Banescu, care, potrivit col. Ursu, primise droguri in custodie, in cadrul unei actiuni supervizate de IGP, pentru a-i prinde in flagrant pe traficantii de pe piata romaneasca. Tot potrivit col. Ursu, informatorul sau ar fi fost dat in vileag intentionat de catre adversarii sai din conduecrea IGP. Pentru a se apara, Ursu a relatat aceste informatii (inclusiv despre informatorul sau) si altor ziare, incercind sa puna scandalul pe piste false. Noi nu sustinem ca Ursu ar fi principalul vinovat in acest scandal, fiind deja obisnuiti cu lucraturile practicate destul de frecvent in structurile MI, cum a fost cazul "Capatina" - un colonel de politie arestat pentru complicitate cu traficanti. Bomba bombelor Noi credeam ca toate cele trei elemente amintite mai sus erau legate intre ele. In realitate insa, marea bomba am aflat-o abia ieri. Potrivit unor informatii furnizate de surse din Parchetul Militar, astazi putem spune ca este vorba de lucruri mult mai grave, care pot aduce atingere imaginii tarii noastre. Si anume de disparitia unor imense cantitati de droguri (nu zeci, ci sute de kilograme) aflate in tranzit pe teritoriul Romaniei in cadrul unor colaborari a Politie Romane cu Interpolul, deci implicit cu politiile altor state, cu scopul prinderii capilor traficantilor de droguri. In baza acestor acorduri internationale, Politia romana era informata ca la o anumita data va ajunge la granita tarii noastre un transport de droguri supravegheat de agentii tarii vecine noua precum si de un anumit agent strain care insotea acest transport. Politia noastra trebuia sa supravegheze tranzitul drogurilor pe teritoriul nostru si apoi sa-l predea politiei tarii vecine, la granita de iesire din tara. Se facea acest lucru pina ce drogurile ajungeau la cumparator, care era prins in flagrant si arestat. Ei bine, potrivit acelorasi surse din Parchetul Militar, chiar in perioada in care coloneii Ursu si Radu coordonau aceste actiuni drogurile au disparut pe teritoriul tarii noastre, fiind inlocuite cu alte produse, spre exemplu faina. Astfel s-au pierdut sute de kg de droguri. Cei doi colonei au reusit sa faca acest lucru, potrivit documentelor MI, cu complicitatea agentului englez care supraveghea transportul din partea Interpol. Toate aceste informatii halucinante au fost confirmate integral si de surse din SRI si MI. Eroul nu era erou Cit despre "superinformatorul" Gheorghe Banescu, aceleasi surse sustin ca el era trimis de col. Ursu la Vama cu buletine de identitate false pentru a ridica pachete cu droguri venite din strainatate. Si aceste droguri au disparut. Desi unii colegi din presa scrisa l-au comparat pe Banescu cu agentul "007" - James Bond -, se pare ca in baza informatiilor sale nu a fost operata nici o arestare de traficanti de droguri. Cu toate ca a avut pe mina kilograme de stupefiante. Mai avem de lamurit situatia in care Badescu a fost retinut anul trecut, de fapt saminta care a declansat scandalul din IGP si MI despre care am relatat incepind cu ziua de miercuri. Si in luna aprilie, in baza unor informatii ale SRI ( care a monitorizat toata tarasenia) procurori de la Parchetul General l-au prins pe Banescu cu droguri. Atunci col Ursu a venit la Parchetul General cu o hirtie oficiala a IGP in care se sustinea faptul ca era vorba de o actiune organizata a acestei institutii. De aceea procurorii i-au dat drumul, punind solutia de neincepere a urmaririi penale. Paralel, procurorii au cerut conducerii MI un control la serviciul antidrog condus de col. Ursu. Concluziile inspectiei au fost clare " Nu este actiunea IGP, ci a unor politisti", motiv pentru care inspectorii MI au cerut declansarea urmaririi penale impotriva acestor politisti. Intre ei se aflau coloneii Ursu si Radu. Asa se face ca Parchetul General a redeschis dosarul si l-a trimis spre solutionare Parchetului Militar Teritorial Bucuresti. In privinta lui Banescu am primit ieri un comunicat de la biroul de presa al Parchetul General care confirma cele relatate mai sus de noi. De asemenea in comunicat se mai spune ca este cercetat si col. Ursu. Nu se precizeaza insa nimic despre col Radu si alti ofiteri. ONDINE GHERGUT PAUL CRISTIAN RADU NICOLETA SAVIN Lupta antidrog se face de mintuiala In vara anului trecut, aparitia Legii antidrog a parut sa fie o adevarata mana cereasca pentru politistii romani. Dintr-o data au aparut posibilitati pe care pina atunci luptatorul antidrog nu le avea si care urmau sa fie de mare ajutor. In plus, MI a ars, in fata reprezentantilor presei, citeva tone de stupefiante din cele peste zece tone aflate in depozitul IGP. Iata insa ca, mai apoi, din motive obscure, noua lege sucomba. Practic, potrivit legii, in termen de 60 de zile de la momentul promulgarii trebuiau sa apara normele si instructiunile ministerelor cu atributiuni in domeniul combaterii traficului si consumului de droguri: Ministerul de Interne, Ministerul Justitiei, Finantelor, Sanatatii. Nu s-a facut insa nimic. Comitetul interministerial de lupta antidrog someaza Nu doar Legea antidrog intimpina dificultati. In 1999, sub pompoasa denumire "Comitetul interministerial de lupta antidrog" se infiinta un organism care-si propunea multe in domeniul antidrog. Dar a carui activitate pina astazi, 12 ianuarie 2001, este egala cu zero. Membrii comitetului nu au facut nimic. Notiuni ca protectia martorilor, a informatorilor, ofiteri acoperiti au ramas un vis. Mai mult, asa cum o dovedeste scandalul actual, lucrurile s-au inrautatit. Luptele interne din cadrul Directiei de Combatere a Crimei Organizate (DCCO) s-au accentuat, orgoliile au dictat razbunari ieftine, iar DCCO nu a desfasurat nici o operatiune majora in 2000. Intre timp, reprezentantilor crimei organizate autohtone afacerile le-au mers ca pe roate, ei incepind sau continuind colaborarea pentru trafic cu droguri cu grupari criminale kurde, iraniene, poloneze sau turce. Si la nivel informational DCCO este la pamint. Aceasta realitate este dictata de soarta vitrega pe care o au informatorii si martorii Serviciului antidrog in conditiile in care Legea antidrog nu este aplicata. In finalul acestui material trebuie mentionat si ca in 1998 ofiterii DEA (Drug Enforcement Administration - Serviciul antidrog american) au sesizat o scadere a nivelului de colaborare intre institutia americana si serviciul antidrog romanesc. "Cooperarea a scazut fata de anii trecuti mai ales pentru ca ofiteri cu experienta au fost demisi din Serviciul antidrog ca urmare a esecului de care a avut parte o operatiune antidrog acoperita", se spune intr-un raport oficial al administratiei americane. Operatiunea esuata nu este alta decit operatiunea "Sinesti" in cadrul careia s-au pierdut cele 40 de kilograme de heroina, iar numerosi ofiteri au fost demisi. ( C.R.P. ) Colonelul mincinos Dumitru Balota s-a laudat ca a arestat un infractor care s-a predat singur Lucratorii Serviciului pentru Combaterea Crimei Organizate din cadrul IPJ Timis l-au identificat si retinut, la 10 ianuarie, pe cetateanul Rusu Valeriu, din Republica Moldova. "In noaptea de 24/25 decembrie 2000, Rusu Valeriu a violat domiciliul unei dansatoare din Timisoara careia, dupa ce i-a aplicat mai multe lovituri, i-a distrus bunuri din apartament in valoare de peste 30 de milioane de lei. El a fost prezentat Parchetului de pe linga Judecatoria Timisoara pentru savirsirea infractiunilor de violare de domiciliu, lovire, distrugere de domiciliu si de bunuri. Parchetul a dispus cercetarea lui Valeriu Rusu in stare de libertate". In acest fel suna comunicatul de presa emis de Inspectoratul de Politie Timis. Numai ca lucrurile nu stau asa. Dorind sa-si imbunatateasca imaginea, colonelul Dumitru Balota, seful Serviciului de Combatere a Crimei Organizate Timis, inventeaza capturi pe care nu e in stare sa le faca. Surse din cadrul politiei ne-au declarat ca Rusu Valeriu era urmarit pentru infractiunile savirsite in Ajunul Craciunului, dar ca acesta s-a predat de buna voie, iar arestarea lui este un lucru inventat. Valeriu era cautat de lucratorii Detasamentului de Politie pentru Interventii Rapide inca de la sfirsitul anului trecut, dar el se ascundea prin Timisoara. Cind a aflat ca este cautat de DPIR s-a speriat, si-a gasit repede un avocat, dupa care s-a pus singur la dispozitia politiei. SERGIU MIAT In pat cu dusmanul Tuca si-a omorit nevasta paralizata, apoi s-a culcat linga ea Din motive numai de el stiute, Gavril Tuca, 58 de ani, din localitatea Barbos, comuna Hoceni-Vaslui, si-a ucis joi dupa-amiaza nevasta, lovind-o, de mai multe ori, in zona gitului cu o secure. Victima, Georgeta Tuca, 69 de ani, era paralizata de patru ani, fiind in grija sotului. Dupa ce a omorit-o, Gavril Tuca s-a asezat linga ea pe pat, invelindu-se cu o plapuma. El a fost descoperit de un vecin care venise in vizita si care apoi a fugit direct la politie. Pina acum, politistii care au declansat ancheta nu au reusit sa scoata nici o vorba de la criminal, care a fost gasit de acestia sub plapuma, mort de beat si cu securea linga el. Ieri, Parchetul de pe linga Tribunalul Vaslui a emis un mandat de arestare pentru 30 de zile pe numele lui Tuca. IOANA TUDOR Cablul telefonic dintre Ucraina si Bulgaria, furat de o romanca Legaturile telefonice directe dintre Ucraina si Bulgaria, care tranziteaza prin Dobrogea, au fost intrerupte in dupa-amiaza de joi, 11 ianuarie a.c., timp de mai multe ore, din cauza hotilor. Alertati de catre operatorii RomTelecom, politistii din Medgidia au descoperit ca, pe o lungime de zece metri, fusese furat cablul telefonic. Hotul prins chiar la marginea satului, la un centru de colectare de deseuri metalice, este o femeie nevoiasa, Viorica Mastacan, in virsta de 31 de ani. Potrivit directorului tehnic RomTelecom Constanta, prejudiciul material adus companiei depaseste 40 de milioane de lei. DAN MIHAESCU Flash Procesul megadosarului "Caritas" s-a judecat zece minute De ani intregi, judecarea procesului cunoscutului joc de intrajutorare "Caritas", din Cluj, a batut pasul pe loc din cauza lipsei procedurii de citare (prevazuta de art.175 din CP), a tuturor celor 256.000 de pagubiti, din toata tara. La urmatorul termen se va judecat fondul cauzei, astfel ca, pentru prima data, inculpatii Ioan si Helena Stoica vor fi interogati. Ei vor trebui sa raspunda, in fata instantei, de toate acuzatiile de care au fost facuti vinovati de sutele de mii de pagubiti. (Miruna Ionescu) 1.200 de marci si 20.000 de forinti - o partida de sex in Oradea Un sofer neamt a platit o partida de sex cu 1.200 de marci si 20. 000 de forinti. Cetateanul german, Roland Truxa, sofer pe TIR, spune ca marti noaptea a agatat o prostituata de pe Soseaua Borsului din Oradea si ca s-a inteles cu femeia ca dupa ce intretin relatii sexuale in cabina camionului o plateste cu 40 de marci. La plecare insa, prostituata i-a luat nemtului toti banii pe care acesta ii avea asupra lui. Suparat, soferul a depus miercuri dimineata o plingere la Politia din Oradea. In cursul aceleiasi zile, politistii oradeni au retinut-o pe oradeanca Simona Buzdugan, 22 de ani, sub acuzatia de prostitutie si furt calificat, insa procurorul a dispus cercetarea ei in stare de libertate, pe motiv ca invinuita are in intretinere un copil in virsta de sase luni. ( Miruna Ionescu ) Lupii ataca satele din cauza secetei Haite de lupi ameninta satele din nordul judetului Bihor. In ultimele nopti cu luna plina, lupii au ucis zeci de animale din mai multe gospodarii ale taranilor din Sintelec si Bucuroaia. Specialistii spun ca lupii s-au apropiat de locuintele oamenilor din cauza lipsei de apa. Potrivit AJVPS Bihor, in judet ar exista un efectiv de 124 de lupi. Haitele de lupi pot strabate intr-o noapte pina la 50 de km. ( Miruna Ionescu ) Reclamati politistii de frontiera! Noua conducere a Politiei de Frontiera e pusa pe fapte mari. Ca o prima masura pentru combaterea coruptiei din rindul personalului, noii sefi solicita tuturor cetatenilor romani sau straini, care trec prin punctele de control trecere frontiera, sa se adreseze imediat sefului de punct sau loctiitorilor acestuia (adjunct, sef de tura) pentru a inainta o plingere in cazul in care vreun angajat al Politiei de Frontiera, Vama, Administratia Nationala a Drumurilor le conditioneaza - prin solicitare de bunuri sau bani - trecerea frontierei. Acelasi lucru e valabil si in cazul in care angajatii lezeaza, prin comportament si mod de adresare, cetatenii. In situatia in care persoanele care au depus plingere nu sint multumite de modul de rezolvare a solicitarii, se pot adresa, printr-un memoriu, direct inspectorului general al Politiei de Frontiera, generalului de brigada Aurel Neagu. ( Alina Grigore ) Valuri de sapte metri in Portul Constanta O furtuna de proportii va lovi, incepind de astazi, Portul Constanta. Reprezentantii Capitaniei Portului Constanta declara ca inrautatirea conditiilor atmosferice ar putea afecta traficul navelor in zona portului, fapt ce ar putea aduce evenimente dintre cele mai nefaste. Pentru prevenirea acestora, Capitania a transmis avize tuturor navelor aflate in rada Portului Constanta, privind asigurarea legaturilor corespunzatoa-re cu uscatul, dotarea cu mijloace de vitalitate, precum si cu mijloace de paza si stingere a incendiilor corespunzatoare. ( Ema Mihaila ) 100 de petrolisti marini au petrecut o noapte in deriva pe Marea Neagra Peste 100 de petrolisti marini au revenit in Portul Constanta vineri dimineata, dupa ce nava tehnica de transport Phoenix, apartinind Petromar, care asigura schimbul muncitorilor la platformele din largul Marii Negre, a plutit in deriva peste cinci ore. Potrivit sefului sectiei navale a Petromar, ing. Spiridon Bratu, nava Phoenix a suferit o pana de curent electrica la o distanta de 9 mile de Portul Constanta. Pentru remorcarea vasului si preluarea personalului de la bord au fost trimise in zona alte doua nave ale Petromar astfel incit marinarii sondori de pe platformele Saturn, Jupiter si Jacket 3 au revenit acasa in siguranta dupa doua saptamini petrecute in localitatile de pe mare. ( Dan Mihaescu ) Operatiunea "Semiluna", la Timisoara Politistii timisoreni au fost scosi in strada intr-o actiune de proportii destinata combaterii micii infractionalitati. 100 de politisti si 50 de jandarmi au creat panica in oras joi seara timp de mai bine de patru ore. Politia a instalat zeci de filtre. Agentii de ordine au patrulat prin zonele rau-famate ale orasului. Operatiunea "Semiluna" a fost gindita de lt.-col. Dorel Cojan, de la Politia Municipiului Timisoara. Colonelul Cojan a pus la punct o harta cu buline pentru a marca zonele in care se petrec cele mai multe infractiuni. Au fost prinsi doi hoti din masini exact in momentul in care isi imparteau prada, o prostituata care si-a platit amenda de 400 de mii de lei si s-a intors la munca pentru a-si recupera pierderea si un barbat care conducea fara permis. Au fost legitimate 644 de persoane, dintre care 24 au ajuns la politie pentru amprentare. 23 de carnete de conducere au fost retinute. S-au aplicat 221 de sanctiuni in valoare de 28 de milioane de lei. Seful IPJ Timis, col. Doru Spataru, ne-a spus ca de acum incolo aceste actiuni se vor desfasura saptaminal, dar in zile diferite pentru a nu se obisnui infractorii cu ele. "Infractionalitatea marunta este tot mai agresiva, mai ales pe timp de noapte", ne-a declarat col. Spataru. "Pentru a creste gradul de securitate stradala a locuitorilor din Timisoara am trecut la un sistem nou de lucru. Politistul va fi mai prezent in strada". ( Tudor Flueras ) Militarul in termen Caciularu - capetenia tilharilor din Calarasi Lucratorii Serviciului Politiei Judiciare Calarasi au arestat dupa trei luni de cercetari un grup de infractori deosebit de periculosi, organizati in trei bande conduse de un tinar de numai 21 de ani. Eugen Caciularu, militar in termen la Grupul Judetean de Pompieri Calarasi, coordona toate actiunile infractorilor. Originar din comuna Rosesi, localitate situata la doar citiva kilometri de locul unde isi satisfacea stagiul militar, Eugen beneficia de permisii aproape saptaminal. Numai ca, in loc sa isi petreaca zilele libere cu familia si prietenii, militarul participa activ la furturi si tilharii. Prima dintre acestea s-a produs in noaptea de 10/11 octombrie 2000, atunci cind, insotit de Nicolae Nastase, 21 de ani, Bogdan Vasile Nastase, 19 ani, Sorin Posobescu, 24 de ani, si Robert Marian Ciocanescu, 20 de ani, toti din municipiul Calarasi, s-a deplasat la Ferma nr. 3 Dragos Voda, apartinind Societatii Comerciale Agroindustriala SA Calarasi. Cei cinci tineri l-au imobilizat rapid pe paznicul Lipu Nistor si au sustras mai multe bidoane, continind erbicide, un televizor color si alte bunuri pe care le-au gasit, in valoare totala de peste 300 de milioane de lei. Dupa ce a fost arestat, Eugen Caciularu a recunoscut ca este au-torul unei alte tilharii. In noaptea de 23/24 octombrie, grupul condus de Caciularu si format din Catalin Caciularu, 22 de ani, Petre Simion, 25 de ani, Nicolae Nastase, 21 de ani, si Virgil Aristide, 26 de ani, a dat lovitura la Societatea Agricola "Mircea Voda". Tinerii au actionat de data aceasta asa cum vazusera in filmele de actiune, avind chipurile acoperite de fesuri negre decupate in dreptul ochilor. Paznicul Tudor Ursaru a fost o prada usoara pentru cei cinci tineri care i-au legat miinile si picioarele cu un cablu. Hotii au sustras bunuri in valoare de aproximativ cinci milioane de lei, pe care le-au carat cu caruta gasita la ferma. La ultima spargere, unul dintre paznici a murit in urma bataii primite Ultima isprava a lui Eugen Caciularu si a tovarasilor acestuia s-a petrecut la sfirsitul anului trecut, chiar in noaptea de Craciun. Marian Bodeanu, 21 de ani, Catalin Caciularu, 22 de ani, Marian Petcovici, 21 de ani, Marian Simion, 25 de ani, Nicolae Nastase, 26 de ani, si Eugen Caciularu i-au atacat pe paznicii Nicolae Clopot, 27 de ani, si Vasile Tefeleu, 69 de ani, ambii din comuna Vilcelele, aflati in timpul serviciului la Societatea Comerciala Agrozootehnica Vilcelele si SC Mihut SA Vilcelele. Batut bestial de hoti, Nicolae Clopot a decedat doua zile mai tirziu pe patul Spitalului "Sf. Pantelimon" din Bucuresti. Bunurile sustrase au fost in valoare de 50 de milioane de lei, constind in piese auto si erbicide. In prezent, politistii de la birourile judiciar si criminalistica ii interogheaza pe tilharii arestati. Pedeapsa cea mai grea il asteapta pe Eugen Caciularu, capul celor trei bande. PETRONEL TUDOR Un milion de dolari falsi plasati in tarile din Europa de est Inca un membru al filierei internationale de traficanti de valuta fal-sa a ajuns, ieri, in arestul IPJ Timis. Joi, Parchetul de pe linga Tribunalul Timis a emis doua mandate de arestare pentru italianul Vittorio Napolitano, in virsta de 42 de ani, si cetateanul maghiar de origine romana Gheorghe Divile, 53 de ani. Italianul a adus in Romania, prin Vama Bors, 50 de mii de dolari contrafacuti, in bancnote de 100 de dolari. Extinderea cercetarilor in judetele Cluj si Bistrita-Nasaud, unde filiera are ramificatii, a dus la capturarea unui alt membru al retelei. Gavrila Avram, 29 de ani, din Bistrita-Nasaud, prins joi, in Bistrita, si a fost adus ieri la Timisoara, urmind sa fie prezentat Parchetului. Anchetatorii spun ca Avram l-a indemnat pe Napolitano sa vina cu banii falsi la Timisoara. Cercetarile in acest caz extrem de complex continua in cele trei judete, in care se bauieste ca ar mai exista persoane implicate in reteaua "italiana". Este posibil ca dolarii falsi care au ajuns la Timisoara sa faca parte dintr-un lot de aproximativ un milion de dolari tipariti clandestin in Italia, care urmeaza sa fie aruncati de piata neagra din Europa de est. TUDOR FLUERAS Satra din Militari, curatata de "mascati" La marginea cartierului Militari, peste o suta de tigani isi duc viata, de citiva ani, in bordeie si carute, alaturi de cai si porci, printre "munti" de fiare, cabluri, sticle si borcane. Nimeni nu i-a intrebat vreodata cine sint si de unde vin. Vecinii de pe strada Piscul Crasani nu indraznesc sa le adreseze vreo vorba, desi, de ani buni, nu mai au liniste din cauza lor. Cit e ziua de lunga, ei bat cu carutele orasul, in cautare de tot ce se poate valorifica: cabluri din aluminiu, semne de circulatie, bucati de tabla de la masina, sticle, borcane. Aduna tot ce le iese in cale ca sa aiba din ce sa-i plateasca dari bulibasei lor. Acesta locuieste vizavi de bordeiele lor, intr-o casa construita - ilegal, evident - pe un teren ce apartine domeniului public. Si stringe dari de la "supusi" pentru a-i lasa sa traiasca acolo. Ieri dimineata, linistea tiganilor a fost tulburata de inspectorii Primariei Sectorului 6 si de politistii de la Sectia 21 care au luat pe sus satra. "La Bolintin, murim de foame. Aici, mai stringeam si noi o sticla, un fier" "Mascati" de la fortele de interventie, politisti, inspectori, zeci de muncitori de la ADP, in frunte cu Alexandru Darabont, primarul sectorului 6, sosesc in "cartierul" tiganesc putin dupa ora 10.00. Aici, te ingropi citeva degete in noroi si ti se face rau instantaneu de la mirosul greu de balegar amestecat cu fum. Cit vezi cu ochii, terenul, o suprafata de vreo 2000 de metri patrati, este plin de vechituri. Se mai itesc citeva bordeie, grajduri goale si citeva carute. Caii sint plecati la "treaba". Dam ochii si cu citiva dintre "locatari" - doua pirande care fac sapun intr-un tuci innegrit de fum si citiva puradei. Capii sint plecati dupa "afaceri" - la adunat de tinichele si de sticlarie. Imediat, tigancile dau alarma. Din bordeie ies, nauce, alte citeva cu plozii in brate. Apar si citiva barbati. Aflam ca sint de loc din Bolintinul de Vale si ca stau aici de citiva ani, la intelegere cu bulibasa pe care-l rasplatesc cit cuprinde. In citeva secunde, sintem asaltati de multime: "Ce sa facem? Ce vreti de la noi? Unde sa ne ducem?" Vazind utilajele gata sa ii ia pe sus, tiganii intra in panica. Incep sa alerge care incotro si sa incarce in carute tot ce apuca. Tractoarele au scos din ograda tiganilor sute de kilograme de gunoaie ca sa aduca la lumina terenul care apartine domeniului public si care, pe vremuri, era viran. "Ce sa fac, unde sa plec? La noi, la Bolintin Vale, murim de foame! Am noua copii si am venit aici ca sa mai facem si noi un ban. Mai adunam o sticla, un fier", ne spune Sanda. In bordeie, politistii gasesc tot felul de obiecte furate - inclusiv dosare ale unor societati comerciale. Cosmeliile sint darimate imediat si ii lasam pe tigani sa-si stringa "bagajele". Pornim mai departe si, de la un capat la altul, descoperim ca strada este plina de tot felul de constructii ridicate pe trotuar fara nici o autorizatie. Ceva mai sus, descoperim si un garaj, in care zaceau depozitate, printre lucruri furate, probabil, citeva sute de kilograme de peste stricat. Proprietarul a luat-o la fuga la vederea inspectorilor, asa ca usa garajului a fost sparta. MONA STOICA Ion Dolanescu a dat lupte grele cu un vecin pentru a-i lua casa In 1979, Viorel Gheorghe a plecat in SUA. Acum are 80 de ani, traieste in Phoenix, Arizona, dar gindul de a reveni in tara nu l-a parasit niciodata. El a detinut un apartament in Bucuresti, pe care l-a luat inapoi, in proprietate, dupa revolutie. Acolo este istoria vietii lui, si in aceasta istorie un loc important il ocupa cunoscutul cintaret si deputat Ion Dolanescu. Impreuna cu Maria Ciobanu si trei copii, in vila Calomfirescu Pe strada Mitropolit Iosif nr. 57, din sectorul 5 al Capitalei, se afla un imobil somptuos, format din patru apartamente, care a apartinut inainte de razboi familiei Seewaldt. Cei patru fii ai familiei Seewaldt detineau, fiecare, in indiviziune, cite un sfert din imobil. Familia Calomfirescu a cumparat in 1949 doua apartamente, iar in 1970 le-a vindut cintaretului de muzica populara Ion Dolanescu. In decembrie 1970 s-au mutat in imobil Ion Dolanescu, Maria Ciobanu si cei trei copii ai lor. La acea data, in imobil mai locuiau Paula Seewaldt, mostenitoare a unui apartament, si Viorel Gheorghe, chirias. In 1973, Ion Dolanescu a decis sa se elibereze de vecinul Gheorghe, pentru a-i lua apartamentul. Impreuna cu Paula Seewaldt l-au dat in judecata pe Viorel Gheorghe, cerind evacuarea acestuia pe motiv ca ar fi locuit ilegal. Bietul Viorel Gheorghe fusese arestat in anii '60 din motive politice si i-au fost confiscate toate documentele, intre care se aflau si contractul de inchiriere, si repartitia de la Spatiul de Gospodarie Locativa (SGL). Dolanescu stia ca Gheorghe nu mai avea documente locative, asa ca a obtinut usor o sentinta de evacuare. Prin sentinta civila nr. 4944/1973, Judecatoria Sectorului 5 a dispus evacuarea lui Viorel Gheorghe, obligindu-l si la plata sumei de 3240 lei, echivalentul de folosinta pe ultimii trei ani. Recursul facut de Gheorghe Viorel a fost respins, iar sentinta de evacuare a ramas definitiva. Dolanescu, oprit doar de Tribunalul Suprem Conform unui articol din revista "Flacara" din 1974, Ion Dolanescu afirma ca o judecata in care apare el "nu poate fi sfarimata de nimeni". Cu toate acestea, Viorel Gheorghe nu s-a lasat si a declarat recurs extraordinar la Tribunalul Suprem. La acea vreme, toti chiriasii, chiar si cei care locuiau in case private, aveau nevoie de o repartitie de la autoritati. Viorel Gheorghe a reusit sa dea de urma unei dovezi: "cotorul nr. 2711" al ordinului de repartizare emis de SGL. A prezentat copia dupa "cotor" si i-a convins pe judecatorii Tribunalului Suprem ca nu locuia ilegal in acea casa. Recursul extraordinar a fost admis, dar procesul nu s-a mai rejudecat. Viorel Gheorghe a cumparat intre timp apartamentul in care locuia de la unul din fratii Seewaldt. Ion Dolanescu, vazind ca n-are nici o sansa sa puna mina pe casa, vinde in 1974 partea sa din imobil lui Gheorghe Mucea, inspector in Ministerul Invatamintului. Gh. Mucea a preluat si apartamentul Paulei Seewaldt, la moartea ei. In 1979, Viorel Gheorghe a parasit definitiv Romania, iar statul comunist i-a confiscat apartamentul, conform unui decret in vigoare la acea vreme. In 1997, Viorel Gheorghe s-a intors in tara si a depus o cerere la Primaria Capitalei pentru restituirea in natura a proprietatii sale. Cererea i s-a aprobat, dar acum mai are de "tras" un proces cu familia Mucea, pentru iesirea din indiviziune. Istoria casei octogenarului Viorel Gheorghe, scrisa in colaborare cu Dolanescu si Mucea, se apropie de un final fericit. Vineri dupa-amiaza l-am cautat pe Ion Dolanescu pentru a afla mai multe amanunte, dar la telefon a raspuns sotia. Desi a acceptat sa-l cheme la telefon, cind a auzit ca il cauta un reporter de la "Evenimentul zilei", s-a razgindit si a raspuns scurt: "E la parlament". SORIN CEHAN Si-a bagat Necuratul coada? Zizanie intre preotii romani din Occident Impartiti intre un popa acuzat de colaborare cu Securitatea si altul care n-are acte-n regula, romanii din Spania ramin fara slujbele religioase Dupa 1989, sute de mii de romani au luat calea Occidentului, cautind o viata mai buna. Citiva zeci de mii s-au stabilit in Spania si Portugalia, formind comunitati puternice. Pentru a avea o legatura, macar spirituala, cu tara de origine, romanii din Spania au facut nenumarate demersuri pe linga Patriarhia Romana pentru ca mai multi preoti sa fie trimisi ca parohi in comunitatile formate. De 11 ani insa, singurul preot din Spania ramine Teofil Moldovan, din Madrid, stabilit aici inca din 1979, sub obladuirea canonica a Patriarhiei Ortodoxe Romane. Liste de asteptare pentru preoti In 1998, romanii din localitatea Alcala de Henoves, Spania, s-au organizat in "Asociatia Culturala de Integrare si Intrajutorare a Romanilor". Organizatia i-a cerut singurului preot roman din Spania, Teofil Moldovan, sa constituie o parohie in Alcala si sa ii ajute cu un paroh. Moldovan a promis ca va avea grija de acest lucru. Treptat, numarul romanilor din Alcala a sporit, ajungind la circa 1.000 de persoane. Cu toate acestea, timp de trei ani, nici un preot nu a fost trimis aici. Pe data de 28 noiembrie 2000, in Alcala a sosit pr. Dragos Lucian Baboi, cu statut de emigrant. De la Arhiepiscopia Bucurestilor am aflat ca preotul Baboi, fost paroh in Stancesti - Prahova, a plecat cu "Corala Ploiestiului" la München, la sfirsitul anului trecut. De la München s-a despartit de grup si, impreuna cu sotia, a plecat in Spania, de unde a anuntat ca refuza sa se mai intoarca in parohie, aceasta fiind declarata vacanta. In criza de preot, presedintele asociatiei romanilor din Alcala, Ghita Gaimar, a discutat cu preotul Baboi si s-a ajuns la concluzia ca este timpul pentru a organiza o parohie. A fost format consiliul parohial, recunoscut de primaria orasului, dar si de Arhiepiscopia Romano-Catolica, care le-a pus la dispozitie biserica din Palatul Arhiepiscopal. A fost informat si arhiepiscopul roman de la Paris, I.P.S. Iosif, ierarhul locului, care si-a dat asentimentul pentru ca preotul Baboi sa slujeasca de Craciun pentru romanii din Alcala. Singura institutie implicata care nu a zis nici da, nici nu a fost Patriarhia Romana. Pe 17 decembrie, la indemnul arhiepiscopului, preotul Baboi s-a dus la Madrid, la preotul Teofil Moldovan, pentru a se impartasi. Conform consilierilor asociatiei romanilor din Alcala, Teofil l-a respins violent pe Baboi, acuzindu-l ca a sosit in Spania pe o filiera mai putin ortodoxa si ca nu respecta regula primului venit, la mijloc fiind vorba de o "lista de asteptare". A doua zi, dupa discutia cu preotul Teofil, asociatia a fost informata de episcopul-vicar catolic Florentino ca spatiul oferit anterior nu mai este disponibil. Preotul Baboi a fost instiintat ca este suspendat, fiind sub canon, si ca nu are binecuvintarea I.P.S. Iosif sa slujeasca pe 25 decembrie, de Craciun, desi acest lucru fusese anuntat pina si in presa spaniola. Pina la confirmare, preotul Baboi lucreaza pe un santier Scandalul din Spania este in toi. Pe de o parte, Baboi a ajuns in Spania necanonic, fara binecuvintarea vreunui episcop, solicitind autoritatilor spaniole sa-i fie acordat statutul de emigrant. Pe de alta parte, miile de romani nu au pastori, unicul preot fiind Teofil Moldovan. Stabilit de 20 de ani in Spania, preotul Teofil este acuzat de vechea emigratie romaneasca ca ar fi lucrat cu Securitatea. Dupa 1990, preotul Teofil a devenit cunoscut pentru ca, an de an, pe data de 13 ianuarie, slujea la monumentul "Mota-Marin", ridicat in cinstea celor doi legionari morti in razboiul civil din Spania, la Majadahonda. "Mai vechi membri ai exilului, printre care domnii Traian Popescu si printul Ilie Sturdza, mi-au spus ca, imediat dupa 1989, preotul Teofil a recunoscut ca a lucrat cu Securitatea, dar ca acum s-au schimbat vremurile", ne-a declarat preotul Baboi, care in prezent lucreaza pe un santier de constructii. Preotul Teofil Moldovan s-a declarat stupefiat de cele intimplate. "Cum era sa-l primesc fara carte canonica, fara binecuvintarea arhiepiscopului? Cit despre acuzatiile ca as fi fost securist, credeti ca autoritatile spaniole nu m-ar fi expulzat imediat? Slujesc in Spania de 20 de ani si mi-e rusine de ce se intimpla acum", ne-a declarat parohul din Madrid. Inalt Preasfintitul Iosif, arhiepiscopul romanilor din Europa Occidentala, ne-a declarat la rindul sau: "Preotul Baboi nu are carte canonica. Totusi eu i-am dat binecuvintarea pentru a sluji de Craciun pentru romanii din Alcala, dar mai discret. Acolo, Arhiepiscopia catolica s-a certat cu primaria, iar asociatia romanilor e la mijloc. Cum arhiepiscopia ii ajuta mult pe romani si ortodocsi, i-am rugat sa fie discreti. Peste o saptamina voi ajunge in Spania si problema va fi rezolvata". Pina la rezolvarea problemei, comunitatea romaneasca din Alcala nu are preot. Asociatia ne-a informat ca face demersuri pentru a intra sub jurisdictia greaca. "Chiar daca a plecat de capul lui, el trebuie primit in Arhiepiscopie. Avem zeci de cazuri similare care s-au rezolvat pozitiv. Este de neconceput ca o tara in care acum traiesc cei mai multi romani din Europa Occidentala sa aiba un singur preot, si acela numit de Patriarhie cind la Bucuresti erau la putere comunistii. Daca nu se intelege asta, va aparea din nou zizania. Adventistii romani au patru biserici in Madrid, baptistii - doua, iehovistii - una. Bietii romani se duc la greco-catolici, rusi sau alte jurisdictii, ca n-au incotro", ne-a declarat un consilier al romanilor din Alcala. ALEXANDRU EMIL PETRESCU FLORIAN BICHIR 