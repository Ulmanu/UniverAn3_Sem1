 Madonna a nascut cu cintec La 41 de ani, Madonna a devenit mama pentru a doua oara vineri noaptea, nascind un baietel care se va numi Rocco Ritchie. Copilul a venit pe lume cu trei saptamini inainte de data anticipata, Madonna nascind pentru a doua oara prin cezariana. Tatal baiatului nu mai este subiect de speculatii, fiind de notorietate relatia starului pop cu regizorul britanic Guy Ritchie. Nasul de botez al micutului Rocco va fi un prieten al cuplului - fosta stea a fotbalului britanic Vinnie Jones. Pentru nasterea lui Rocco, Madonna a ales o maternitate a celebritatilor din Los Angeles, umilind spitalele britanice pe care le-a numit, intr-un interviu la un post de radio american, "vechi, amintind de vremurile victoriene". Declaratia a stirnit valuri de proteste in regat, si nu putini au fost medicii care au sustinut ca "daca spitalele din Marea Britanie sint bune pentru fete regale si celebritati locale, sint cu atit mai bune pentru staruri pop americane". Intre personalitatile care au optat pentru maternitatile britanice se numara printesa Diana, cuplurile Jerry Hall - Mick Jagger, Victoria (de la Spice Girls) - David Beckham, Rachel Hunter - Rod Stewart sau Patsy Kensit - Liam Gallagher (Oasis). CORNELIA POPESCU Noua doctrina militara a Iugoslaviei pune opozitia pe lista dusmanilor Presedintele iugoslav Slobodan Milosevici a adoptat o noua doctrina militara cu scopul de a-si reduce la tacere dusmanii din opozitie, in vederea alegerilor care au loc in Iugoslavia in septembrie. Potrivit explicatiilor oficiale, preluate de agentiile internationale de presa, noua doctrina are menirea de a proteja "ordinea constitutionala" in tara. Comunicatul oficial nu ofera detalii, dar un reputat analist politic local afirma ca noua doctrina militara presupune, in principiu, o reorganizare a armatei, cu accent pus pe rezolvarea problemei "dusmanilor interni" care spera sa il dea jos de la putere pe Milosevici cu prilejul alegerilor. Fortele armate vor fi puse sub comanda unificata si nu se va acorda atita importanta aviatiei, cit politiei militare, care are ca sarcina tinerea sub control a criticilor din tara si din Occident. Comunicatul are un mesaj clar in acest sens si pentru conducerea pro-occidentala a micii Republici Muntenegru. La aproximativ un an de la terminarea campaniei aeriene NATO impotriva conducerii de la Belgrad, Milosevici afirma ca Alianta continua sa atace Iugoslavia folosindu-i ca "unelte" pe oponentii lui din interior. Potrivit noii doctrine, "obiectivele de baza ale strategiei adoptate sint prevenirea oricarei posibile agresiuni militare a dusmanului, un raspuns armat incununat de succes si alte metode de rezistenta organizata" in timpul unei eventuale agresiuni. Comunicatul precizeaza ca doctrina are "caracter defensiv" si se bazeaza pe "hotarirea de a proteja interesele nationale si de stat, aplicind experienta istorica a armatei sirbe si a celei muntenegrene in alianta cu statele si popoarele prietene". In acest context, presedintele Muntenegrului, Milo Djukanovic, a reiterat faptul ca puterea de la Podgorica nu va participa la alegerile iugoslave, prezidentiale si legislative, de pe 24 septembrie. ISABELLA ALEXANDRESCU "Pagube colaterale" in Irak Doi irakieni au fost ucisi si alti 19 raniti in urma unui raid lansat vineri de avioane americane si britanice asupra orasului Samawa, din sudul Irakului, se arata intr-un nou bilant furnizat simbata de un purtator de cuvint militar irakian. Un prim bilant dintr-o sursa medicala era de un mort si 20 de raniti, dintre care trei grav. Potrivit martorilor oculari, citati de AFP, atacul a vizat un cartier rezidential, un siloz de grine, o cladire a politiei de circulatie si un depozit al unei intreprinderi de materiale de constructie la Samawa, localitate situata la 275 de kilometri la sud de Bagdad. Avioanele americane au raspuns, simbata, tirurilor de artilerie irakiene, bombardind doua obiective ale apararii antiaeriene in Irak, a comunicat Pentagonul. Imediat dupa acest atac, fortele americane si britanice au mai lansat unul, soldat cu lovirea unei gari si cu ranirea unui numar deocamdata necunoscut de civili, sustin surse oficiale de la Bagdad. CONSTANTIN VLAD Americanii au pierdut o bomba nucleara in Groenlanda O bomba nucleara pierduta de multa vreme de catre Statele Unite zace foarte probabil pe fundul oceanului, in dreptul bazei aeriene americane Thule, din Groenlanda, pe care Washingtonul vrea s-o foloseasca in cadrul controversatului sau sistem de aparare antiracheta (NMD), relateaza Reuters. Potrivit unor documente secrete obtinute de citiva fosti angajati ai bazei construite in perioada 1951-1952, una dintre cele 4 bombe cu hidrogen aflate la bordul unui avion B-52 prabusit in apropiere, in 1968, nu a fost gasita nici pina in prezent, mentioneaza cotidianul danez "Jyllands-Posten". Catastrofa aviatica a provocat la acea vreme o criza intre relatiile diplomatice dintre SUA si Danemarca, tara care raspunde de politica externa, de aparare si de securitate a Groenlandei si care atunci interzisese prezenta bombelor nucleare pe intreg teritoriul sau, inclusiv in Groenlanda. CONSTANTIN VLAD Televizorul si monitorul incita poporul Jocuri pentru oameni mari Prima vinatoare de oameni transmisa in direct Prima vinatoare de oameni transmisa in direct prin Internet din intreaga istorie a computerelor are loc incepind de azi, la Berlin, si este parca rupta din palpitantele jocuri 3D: un olandez poreclit "Roger" va trebui ca, 24 de zile, 24 de ore din 24, sa dejoace planurile de a-l prinde ale unui vinator lansat in urmarirea sa, transmite AFP. Jocul se numeste "Reality Run" si se inspira din romanul "Running Man" al celebrului scriitor Stephen King, fiind initiat de compania ExtraMile. Miza jocului consta intr-un premiu de 10.000 de dolari, care ii va reveni lui Roger (Reality Runner) daca se va dovedi de negasit, sau vinatorului (Reality Hunter), daca acesta va reusi sa il prinda pe urmarit. Reality Runner a fost lasat in Berlin, fara masina sau apartament, cu doar 5000 de marci, un plan al orasului si un dictionar, si are obligatia de a indeplini anumite sarcini care il pot deconspira: sa vada un film la cinema, sa comande un anumit menu la un anumit local, sa ia un pachet de la posta sau sa cumpere sapte pantofi pentru piciorul sting de pe artera comerciala principala a zonei de vest a Berlinului. In acest timp, Reality Hunter este ghidat de la distanta si primeste ponturi si consemne de deplasare prin Internet. Pentru a dovedi ca isi indeplineste misiunile, Roger este echipat cu o minicamera de luat vederi si depune prin Internet fisiere numerice in atentia lui Reality Babe, care le difuzeaza apoi pe net. El are bransat in permanenta un microfon cu ajutorul caruia se poate auzi unde se afla prin simpla formare a unui numar special de apel. Site-ul jocului, www.realityrun.com, este accesat zilnic de 600.000 de persoane, si, pe masura ce vor trece zilele, fotografia lui Roger se va afisa din ce in ce mai clar, pina la dezvaluirea totala a identitatii sale. ExtraMile nu se indoieste ca jocul va avea succes pe intreaga planeta, fiind deja prevazute vinatori, la fiecare doua luni, in orase mari. Un mega-"Reality Run" va avea loc in august 2001, la New York. Cine stie, cistiga... o excursie pe MIR! Investitori occidentali vor sa transforme statia spatiala ruseasca MIR intr-o destinatie turistica extrem de profitabila, prin initierea unui joc TV al carui premiu sa fie o excursie pe MIR pentru fericitul cistigator, transmite Reuters. MIRCorp, un jointventure intre investitori occidentali si compania constructoare de rachete din Rusia, "Energhia", a semnat un contract cu Mark Burnett, producatorul unei serii de show-uri de actiune, numita Survivor. Noua serie de jocuri televizate se numeste "Destination MIR", concurentii urmind sa se pregateasca chiar la baza de antrenament pentru cosmonautii rusi. Dennis Tito, un om de afaceri care a visat toata viata sa calatoreasca in spatiu si a oferit milioane pentru a avea o astfel de sansa, se antreneaza deja la baza respectiva, asteptind ca oficialii rusi sa stabileasca daca este pregatit sa fie trimis in spatiu. "Big Diet", razboiul caloriilor in direct Canalul de televiziune german SAT1 a anuntat ca intentioneaza sa difuzeze, incepind cu anul viitor, o emisiune numita "Big Diet" (Marea Dieta), copiata dupa o alta emisiune de succes in Germania, Big Brother, difuzata de RTL, in care zece candidati inchisi intr-un apartament, total rupti de lumea exterioara, trebuie sa reziste impreuna 106 zile, timp in care sint filmati orice ar face, fie ca dorm, maninca, fac dus sau merg la WC, transmite AFP. In emisiunea "Big Diet", zece persoane obeze sint inchise 105 zile intr-o sala de gimnastica, timp in care trebuie sa slabeasca, saptamina de saptamina, pentru a nu fi eliminate din concurs. Tot saptamina de saptamina, este eliminat cite un concurent, pe baza kilogramelor pierdute, a modului de a se comporta cu ceilalti sau a sentimentelor pe care le trezeste telespectatorilor. Sarcina obezilor va fi complicata de tot felul de capcane: feluri de mincare, prajituri si tot felul de dulciuri care mai de care mai apetisante. Cistigatorul va primi in aur cite kilograme a pierdut in cele 105 zile. ISABELLA ALEXANDRESCU Flash Miss Bikini din Liban Carole Keyruz, o studenta cu forme sculpturale de la Universitatea din Liban, a fost surprinsa pe pelicula de un fotoreporter Reuters in timp ce plingea de bucurie la aflarea vestii ca a cistigat titlul de Miss Bikini 2000. Concursul se organizeaza anual, iar anul acesta a avut loc in cadrul luxos al hotelului Riviera din Beirut. Keyruz a fost selectata din alte 20 de concurente. ( I.A. ) Porcul cu catuse Politia din Los Angeles a arestat un protestatar deghizat in porc, dupa ce acesta a aruncat o incarcatura de balegar in fata Hotelului Wilshire Grand. In incinta cladirii se aflau toti membrii Comitetului National al Partidului Democrat, reuniti cu ocazia unei conventii anuale. Sute de politisti au fost mobilizati sa asigure securitatea democratilor, dat fiind ca diferite organizatii civice americane amenintasera cu miscari de protest. De jur imprejurul cladirii in care se desfasura Conventia a fost ridicat un gard de beton inalt de patru metri, zona semanind mai degraba cu un cimp de lupta decit cu un oras modern. In Cipru s-a deschis sezonul sexual Mai multi barbati britanici au participat la manifestatii de strada in orasul cipriot Ayia Napa, devenit un fel de centru international al petrecaretilor imbracati in femei. Saptaminal, in weekend, Ayia Napa se umple de turisti tineri, veniti in special din Marea Britanie in cautare de senzatii tari. Aici se incheie nenumarate "parteneriate de sex" de maximum doua nopti, si aproape toate restaurantele din oras organizeaza concursuri gen "cel mai tare bautor". ( Manuela Serafim ) Australia cauta specialisti in informatica Companiile australiene de calculatoare au nevoie de specialisti in noile tehnologii informationale si pledeaza in vederea acoperirii acestei cereri pe piata interna a muncii, pentru oferirea de vize de lucru temporare unor profesionisti din strainatate, transmite Rompres. Ministrul australian pentru imigratie, Philip Ruddok, a apreciat ca domeniul tehnologiilor informationale reprezinta o arie de interes general si ca Australia ar trebui sa participe la competitia internationala intre marile companii de calculatoare. In acest scop, a precizat Ruddok, actuala legislatie australiana, care ofera in majoritatea cererilor vize de sedere permanenta, ar trebui modificata pentru a raspunde noilor caracteristici ale pietei muncii in domeniu, printre care cea mai importanta este flexibilitatea, adica acea tendinta a pietei muncii de a facilita transferul personalului de la o companie la alta companie. ( I.A. ) Politistii mexicani, fugariti de infractori! Umiliti din cauza ca emisiunile de stiri au difuzat inregistrarea video, fata de un amator, in care se vede cum 12 ofiteri de politie inarmati sint fugariti de citiva infractori cu cutite, oamenii legii din Mexic au blocat strazile in capitala pentru a cere antrenamente si echipamente performante, transmite Reuters. Filmarea video, difuzata constant de marti in cadrul celor mai importante emisiuni de stiri, a dovedit ca politia mexicana, considerata de mult timp ca ineficienta si corupta, este total incompetenta. Baricadind o strada principala din Ciudad de Mexico, ofiterii de politie au explicat cui voia sa ii asculte ca nu e vina lor si cer veste antiglont, arme si antrenamente adecvate pentru a face fata numarului crescind de infractori violenti. ( I.A. ) Cel mai voinic si cea mai inalta au zburat laolalta O amuzanta coincidenta a facut ca, in acelasi avion, sa se afle cel mai greu luptator de sumo din lume, americanul Emmanuel Yarbrough, cintarind 317,5 kilograme, si cea mai inalta baschetbalista din lume, poloneza Malgorzata Didek, de 2,13 metri inaltime, transmite AFP. Ei calatoreau cu acelasi zbor New-York - Varsovia. La coborirea din avion, americanul nu si-a putut ascunde curiozitatea, intrebindu-i pe reporterii care il asteptau pe aeroport: "Poate sa imi spuna cineva cine este fata asta inalta care a calatorit cu mine? Sint foarte impresionat, nu am mai vazut niciodata un om atit de inalt!". ( I.A. ) Ascensorul cu cucuie Opt persoane au fost ranite vineri in urma unei defectiuni survenite la unul dintre ascensoarele de la World Trade Center, din New York, transmite Reuters. Cabina nu a mai ascultat de comenzi si a trecut de ultimul etaj, al 78-lea, lovind violent plafonul cladirii, transmite Reuters. Politia si pompierii au reusit sa ii scoata pe toti cei 12 oameni care se aflau in lift si care erau in stare de soc. Dintre raniti, multi aveau traumatisme destul de grave: coaste si glezne rupte. Patru dintre pasageri au scapat doar cu citeva cucuie in urma opririi bruste care i-a facut sa se izbeasca violent de tavanul cabinei. ( I.A. ) Ambasadorul Israelului la Varsovia refuza sa elibereze postul Ambasadorul Israelului in Polonia, Yigal Antebi, refuza sa se supuna unei decizii a premierului Ehud Barak, prin care i se cere sa se reintoarca de la post, transmite AFP. Antebi, veteran al diplomatiei israeliene, refuza sa isi cedeze postul succesorului sau numit, Shevach Weiss, si vrea sa se adreseze Curtii Supreme a statului Israel pentru a ramine in fruntea ambasadei din Polonia. El a scris saptamina trecuta Ministerului de Externe in care explica faptul ca e ilegal sa i se scurteze mandatul in Polonia fara sa i se propuna un alt post acceptabil. Si consulul general al Israelului la New York, Shmuel Siso, a refuzat sa isi paraseasca postul dupa demisia ministrului de externe, David Levy. ( I.A. ) Putin a semnat pentru Transnistria Presedintele rus Vladimir Putin a semnat vineri un document asupra organizarii activitatii comisiei de stat pentru reglementarea diferendului din Transnistria, transmite agentia BASA-press. Putin l-a eliberat pe Ghenadi Novojilov din functia de reprezentant plenipotentiar la negocierile asupra Transnistriei. Novojilov a fost initial exclus din componenta comisiei de stat a Rusiei pentru reglementarea diferendului transnistrean, condusa de Evgheni Primakov. Se presupune ca Primakov va fi numit reprezentant plenipotentiar al presedintelui Putin. Potrivit documentului, comisia se va conduce in activitatea sa in baza Constitutiei Rusiei, a actelor normative ale Guvernului rus si a documentelor finale ale summit-ului OSCE de la Istanbul. ( C.V. ) Romance, sclave sexuale pentru demnitarii cambodgieni! Sapte romance si moldovence sosite la Phnom Penh pe 25 iulie au fost sechestrate si silite sa se prostitueze, dupa ce li s-au confiscat actele Politia militara cambodgiana a anuntat luarea in custodie a sase femei originare din Europa de Est, mai precis din Romania si Republica Moldova, despre care se crede ca au fost silite sa "lucreze" ca sclave sexuale pentru citiva oficiali guvernamentali, relateaza Reuters. "Investigam indeaproape acest caz, posibil trafic de carne vie sau detinere a femeilor in anumite scopuri", a declarat Nget Sarath, adjunctul procurorului general al Cambodgiei. "Din ce au declarat doua dintre martore, femeile au fost fortate sa se prostitueze", a adaugat el. Fetele, cu virste cuprinse intre 18 si 24 de ani, au fost descoperite intr-o camera de hotel din capitala Phnom Penh, a precizat un oficial ONU. "Au sosit in Cambodgia la data de 25 iulie. Pasapoartele le-au fost confiscate la sosirea pe aeroport si au fost duse imediat la acest hotel", a afirmat Marlene Alejos, sefa unitatii de monitorizare si protectie a biroului cambodgian al Inaltului Comisariat al Natiunilor Unite pentru Drepturile Omului. Alejos a adaugat ca biroul sau a fost contactat de familiile fetelor din Romania si Republica Moldova, dupa ce una dintre tinere a reusit sa trimita o scrisoare acasa. Femeile au declarat ca erau duse in fiecare noapte la un alt hotel, unde erau fortate sa intretina raporturi sexuale. Lor li se spunea ca persoanele carora trebuia sa le satisfaca anumite capricii erotice erau oficiali guvernamentali. Se pare ca in scandal sint implicate mai multe tinere, doar sapte fiind insa dispuse sa se intoarca in tarile lor de bastina, a mentionat Alejos. Cea de-a saptea fata nu a fost inca gasita, au precizat surse ale politiei militare cambodgiene. Desi nu au operat nici o arestare, autoritatile de Phnom Penh spun ca afirmatiile facute de romance par veridice si ca ele au fost folosite ca "fete de consumatie" pentru diversi oameni de afaceri si oficiali cambodgieni care urmeaza a fi identificati. CONSTANTIN VLAD 