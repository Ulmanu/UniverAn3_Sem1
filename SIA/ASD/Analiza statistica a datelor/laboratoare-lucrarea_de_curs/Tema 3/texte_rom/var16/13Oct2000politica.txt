 Cu largul concurs al ziarului "Adevarul" Iliescu minte credinciosii Inceputul campaniei electorale ii impinge pe candidatii la presedintie sa se vinda cit pot de bine electoratului. Asistam, in aceasta perioada, la incercari de schimbare fundamentala a imaginii unor prezidentiabili, ale caror staff-uri trudesc din greu sa le cosmetizeze sau chiar sa le confectioneze o imagine noua, care sa fie pe placul electoratului, in fapt "cumparatori" ai produsului. Un astfel de demers il reprezinta si interviul publicitar acordat unui cotidian central de candidatul la presedintie al PDSR, Ion Iliescu. Dupa ce ani de-a rindul acesta s-a confruntat cu eticheta de "liber-cugetator", Iliescu incearca acum sa-si promoveze o noua imagine, aceea de om profund religios, si sa arate atasamentul sau de-o viata fata de valorile ortodoxiei crestine. Va prezentam, in continuare, cele mai relevante pasaje din interviul respectiv, urmind ca cititorii sa judece cit la suta din interviu este reclama "falsa". (M.S. ) "Cei ce mi-au reprosat ceea ce spuneti dumneavoastra fac o confuzie intre libera cugetare si ateism. Faptul ca un om opteaza pentru libertatea spiritului sau in cunoasterea realitatii si in luarea deciziilor, nu inseamna negarea credintei sau absenta ei, ci este doar o optiune personala. Te nasti cu vocatie mistica sau religioasa, ori nu. Daca Dumnezeu a hotarit ca eu sa fiu intr-o zi Presedintele Romaniei si nu Patriarhul ei, a stiut de buna seama ce face. Eu m-am nascut ortodox si am copilarit intr-o familie de crestini ortodocsi, a bunicilor. Nu m-am ferit sa-mi sarbatoresc onomastica - obicei evident religios, fiind vorba de Sf. Ioan Botezatorul - atunci cind lucrul nu era privit cu ochi buni. Intre convingerile socialiste si educatia religioasa pe care am primit-o in copilarie, in familie si la scoala, n-a existat niciodata o contradictie. Mi-as permite chiar sa vad in aceste doua izvoare ale formatiei mele totala mea imunitate fata de febra imbogatirii, fie ea si pe cai ireprosabile de care s-au molipsit in acesti ani cei mai multi. As vrea sa adaug si faptul ca in anii tineretii, din lecturile mele nu au lipsit nici texte religioase (am avut, ca elev, ore de religie si in scoala primara si in liceu). Acestea s-au impletit cu cunostintele de istorie si teorie sociala, de la marxism la socialismul modern, de la liberalism la curentele de idei ale societatii postindustriale. Ascult cu placere muzica clasica, dar si pe cea liturgica bizantina. Relatiile mele cu oamenii din cler nu sint de ieri. Trimis cu insarcinari publice la Timisoara, Iasi, ca si in alte parti, am avut contacte cu figuri marcante ale Bisericii Ortodoxe, dar si ale celorlalte culte. Am venit in mod firesc in contact si cu multi reprezentanti ai monahismului si ai clerului mirean, mai ales in Moldova, asa incit a doua zi dupa prabusirea trecutului regim, paseam totusi pe un teren de care nu eram strain, nici sufleteste si nici profesional. Am urmarit personal, pas cu pas, restabilirea Bisericii Ortodoxe Romane in legalitate si in demnitate si punerea Intiistatatorului ei in situatia de a reda institutiei o noua stralucire in viata publica romaneasca. Stiti ca «Biblia» laica a blajenilor a fost «Hronicul vechimii a romano-moldo-vlahilor» de Dimitrie Cantemir, cumparat de episcopul Inocentiu Micu-Klein la Viena, intr-o copie adusa din Rusia. In ultimii ani, s-a publicat pentru prima oara si «Istoria romanilor» a lui Samuil Micu, si se vede acolo ce bine cunostea acesta cronicile romanesti. Cert ramine faptul ca incepind cu anul 1990 bisericile din Romania au intrat intr-o faza care le-a permis numeroase infaptuiri, multe dintre acestea fiind consecinta unui sprijin direct si efectiv din partea Statului. In cazul in care voi fi reasezat de vointa populara in fruntea acestei tari, voi milita pe de o parte pentru deplina lamurire si lichidare a ceea ce ne poate tine departe unii de altii si, pe de alta parte, pentru colaborare care este, in opinia mea, unul din factorii importanti ai edificarii unei lumi a omeniei si dreptatii pentru mileniul ce vine. Chestiunea de viata si de moarte cu care se confrunta omenirea in momentul de fata este, dupa convingerea mea, problema omului, in ce masura aceasta fiinta nu devine un simplu obiect pentru teluri care-l sacrifica fara ezitare. Este nevoie de un efort urias, pe toata planeta, spre a reda omului o anumita conditie, amenintata sa se piarda. Globalizarea inseamna automat ridicarea problemei conditiei omului pe Terra astazi, la scara globala. Totalitarismele secolului nostru au dus la extrem aceasta opera, de desfiintare a omului ca om. Romania poate deveni o uriasa exportatoare de suflet si din acest punct de vedere eu vad absolut necesara «sinergia» dintre puterea politica si cea spirituala, dintre Stat si toate organizatiile religioase, care fac din binele omului telul lucrarilor. Vad, asadar, viitorul, vad secolul XXI ca secolul unui NOU UMANISM in care religia si valorile religioase pot juca un rol esential in regasirea «paradigmei umane», a «restaurarii omului» si a orientarii umanitatii nu spre omul-termita al unei lumi golite de suflet si spiritualitate si dominata exclusiv de o economie ce sacrifica nu numai omul, ci si planeta intreaga unor pretinse legitati ce tind sa ia locul pretentiilor comunismului de a reprezenta «legile istoriei», ci spre acel om cu «chipul si asemanarea lui Dumnezeu» de care din nefericire ne-am indepartat atit de mult in veacul din care iesim. Candidati in urmarire generala Campania mileniului Campania electorala a inceput ieri, aproape pe nesimtite. Cu exceptia ecourilor lansarii "la apa" a lui Mugur Isarescu, prima zi a "campaniei mileniului" n-a iesit cu nimic in evidenta. Si asta nu pentru ca activitatea politica ar fi lipsit, ci pentru ca, dupa alegerile locale, campania electorala practic nu a incetat. Cu toate acestea, de ieri jocul are reguli noi. Impuse atit de legislatie, cit mai ales de modul in care fiecare institutie implicata, fie ea de presa sau politica, intelege sa abordeze aceasta campanie, considerata de multi decisiva pentru viitorul Romaniei. In ceea ce ne priveste, vom incerca sa asiguram un tratament egal tuturor competitorilor cu adevarat importanti. "Evenimentul zilei" nu va favoriza nici un partid si nici un candidat, ci va incerca sa ofere cititorilor sai cit mai multe informatii despre cei care le solicita voturile. Ne dorim ca prin demersul nostru publicistic sa contribuim la diminuarea absenteismului si la exprimarea sufragiilor in cunostinta de cauza. Vom incerca sa prezentam publicului candidatii in cele mai variate ipostaze, incepind de la cele oficiale si terminind cu cele "intime", si nu vom ezita sa le subliniem cu precadere slabiciunile, pornind de la premisa ca este datoria lor sa-si puna in evidenta cit mai convingator atuurile. Redactia nu isi va asuma raspunderea pentru modul in care candidatii isi vor prezenta pe larg ofertele, acest lucru urmind a se face exclusiv in regim publicitar. Ne vom rezuma doar la realizarea unor sinteze comparative si a unor comentarii calitative. Exceptind declaratiile-soc sau initiativele inedite, care vor fi reflectate in rubrici clar definite, nu vom relata despre evenimentele electorale organizate de competitori decit in materiale platite in regim publicitar. Acestea vor fi intocmite de redactorii nostri, in baza documentarii proprii si vor respecta intocmai regulile deontologiei profesionale. Chiar daca nu vor purta insemnul de publicitate, aceste articole vor fi grupate sub un generic comun - "Jurnal de campanie". Unul tipa, altul minte, fiecare-i presedinte! Din punct de vedere mediatic si al prizei la public, campania prezidentiala va fi, cu siguranta, mult mai spectaculoasa decit cea parlamentara. Mai mult, de prestatia prezidentiabililor vor depinde, in mare masura, rezultatele partidelor aflate "la remorca". In buna traditie romaneasca, la acest capitol se manifesta o adevarata inflatie de candidati. Pentru a nu-i plictisi pe cititori, "Evenimentul zilei" va urmari indeaproape doar primii sase clasati, care oricum s-au desprins decisiv de restul plutonului. Cu mentiunea ca adevarata batalie se va da pentru locul al doilea, fiind foarte putin probabil ca in 45 de zile Ion Iliescu sa poata fi detronat din fruntea clasamentului intocmit pe baza sondajelor, vom incerca sa creionam, in cele ce urmeaza, scurte portrete electorale ale principalilor competitori. Lectia Sorin Oprescu De o buna bucata de vreme, Ion Iliescu domina sondajele de opinie, fiind creditat cu o cota situata intre 35 si 52 la suta. Intrucit personajul este mult prea cunoscut, nu vom intra in detalii. Nu putem insa sa nu remarcam similitudinea dintre situatia sa si cea a doctorului Sorin Oprescu, fostul candidat al PDSR la Primaria Capitalei. Cotat in sondaje cu prima sansa, in primul si in primul rind datorita nemultumirii electoratului dupa opt ani de administratie a CDR, Oprescu a cistigat detasat primul tur de scrutin. Ce a urmat, se stie. In turul al doilea a fost devansat de un aparent "outsider", care a fost votat masiv nu din considerente politice, ci pentru ca a fost perceput drept un om pus pe treaba. Prin urmare, Ion Iliescu ar putea avea parte de o experienta similara, mai ales ca rolul "Basescu" este interpretat acum de doi candidati - Isarescu si Stolojan. Independent, dar s-o stim si noi! Desi pare picat din luna in aceasta groapa cu lei, Mugur Isarescu reprezinta inca solutia "tehnocrata" agreata de romani pe fondul dezamagirii fata de clasa politica. Perceput, pe buna dreptate, drept primul sef de guvern care a reusit sa miste din loc economia, Isarescu se bucura, la ora actuala, de cea mai inalta cota de incredere din partea populatiei. In functie de modul in care se va comporta in campania electorala si de cum va raspunde atacurilor venite din toate directiile, premierul isi va pastra acest pretios capital sau il va pierde, ceea ce va echivala cu un esec. Desi aparent paradoxal, principala sa problema in momentul de fata o reprezinta sprijinul politic din partea CDR-2000, alianta care se agata de popularitatea sa ca inecatul de un pai. Ultimul tren pentru Petre Roman Petre Roman si-a inceput campania imbracind un costum nou, de justitiar radical. Cum Hugo Boss nu croieste astfel de vestimentatii, liderul PD a trebuit sa se multumeasca cu o varianta autohtona, care il cam stringe la umeri. Socoteala ministrului de externe e simpla: in afara votantilor PDSR si ai PRM, mai exista un fond de votanti de aproximativ 50-60 la suta, care, in mod evident, nu-l doresc pe Iliescu. Prin urmare, Roman si-a propus sa demonstreze acestui segment, pentru care lupta patru candidati, ca el este cel mai reprezentativ adversar al lui Iliescu. Argumentul suprem este acela ca el este singurul care l-a invins pe liderul PDSR, chiar daca nu intr-o confruntare electorala. In 1990, proaspatul premier de atunci a reusit sa-si impuna programul reformist, iar la celebra Conventie cind s-a scindat FSN motiunea sa a avut cistig de cauza. In plus, voturile sale au fost determinante pentru victoria lui Emil Constantinescu din 1996. Din pacate, Petre Roman este perceput ca eternul candidat infrint, desi se afla in cursa doar a doua oara. Iar in cazul unui esec la acest scrutin, aceasta perceptie va deveni ireversibila, ceea ce echivaleaza cu sfirsitul carierei sale de prezidentiabil. Stolojan, pariul cu PNL Theodor Stolojan are o carte de vizita impresionanta: fost ministru, fost premier, specialist al Bancii Mondiale, experienta in sectorul privat al economiei reale din Romania. Discursul sau este pertinent, fara excese, chiar de bun simt. Marele sau handicap este ca, renuntind la statutul de independent care l-a consacrat, s-a inhamat pe post de locomotiva a unui partid controversat, care nu se stie inca daca il va impinge sau il va trage in jos. In plus, chiar electoratul fidel de dreapta, caruia i se adreseaza cu precadere, ar putea sa-l taxeze pentru provenienta, chiar nedemonstrata, din zona stingii, apropierea de PDSR sau "nationalizarea" valutei din 1991, teme care au fost mediatizate excesiv in pre-cam panie. Ou sont les sondages d'antant? Teodor Melescanu se zbate la coada clasamentului, dupa ce avusese o ascensiune fulminanta ulterior desprinderii din PDSR. Afectat in cea mai mare masura de "Scandalul Costea", liderul ApR nu mai prezinta nici un pericol, mai ales dupa ce a venit in fata electoratului cu cea mai fantasmagorica si populista oferta. Singura problema pe care o mai are de rezolvat este intrarea partidului sau in parlament. Nu putea sa lipseasca martie din post Din ciclul "mult zgomot pentru nimic", consemnam, doar de dragul pozitiei din sondaje, candidatura lui Corneliu Vadim Tudor, presedintele Partidului Romania Mare. Sanse - zero. Noi sintem Pic si Poc, cei mai presedinti din bloc! Ati auzit cumva de politicienii Nahorniac, Manole, Orasel, Barla, Badescu, Corut, Paunescu, Paul? Nici noi! Totusi, ei au anuntat ca vor candida la presedintie, iar unii dintre ei sustin ca au si numarul necesar de semnaturi. Cu siguranta, dupa ce vor parasi aceasta campanie electorala cu coada intre picioare, vor fi indreptatiti sa obtina functia de presedinte de bloc. O merita. RADU PREDA BREF Din motive religioase, sectantii mureseni nu vor sa puna mina pe stampila Politistii mureseni au probleme deosebite cu distribuirea cartilor de alegator. Din cele 42.000 ei au reusit pina acum distribuirea a 16.000 de bucati. Martorii lui Iehova nu vor sa le preia deoarece religia nu le permite sa voteze si sa puna mina pe arme. Adepti ai altor secte refuza pina si sa-si faca fotografii pentru cartile de alegator, tot din considerente religioase. Seful IPJ Mures, col. Vasile Cotoara, sustine ca nu ii poate obliga pe acestia nici sa se fotografieze si nici sa intre in posesia cartilor de alegator. Bucurestenii il vor pe Isarescu Bucurestenii sint atrasi de CDR-2000 si Mugur Isarescu, situindu-i in preferintele lor foarte aproape de PDSR si Ion Iliescu. Biroul de Cercetari Sociale (BCS) a efectuat un sondaj de opinie in Bucuresti, conform caruia 41 la suta din bucuresteni ar vota in noiembrie cu PDSR, 25 la suta cu CDR-2000, 10 la suta cu PNL, 10 la suta cu PD, 9 la suta cu PRM, iar 5 la suta prefera alta formatiune. Ion Iliescu ramine in topul preferintelor, cu 34 la suta din voturile bucurestenilor, insa Mugur Isarescu este foarte aproape, cu 31 la suta din optiuni. Pe locurile urmatoare se afla Theodor Stolojan cu 16 la suta, Corneliu Vadim Tudor cu 9 la suta, Petre Roman cu 5 la suta, restul de 5 la suta preferind alte formatiuni. In turul doi de scrutin, daca vor candida Ion Iliescu si Mugur Isarescu, bucurestenii opteaza pentru Isarescu (58 la suta), restul votindu-l pe Ion Iliescu (42 la suta). (L.P.) 