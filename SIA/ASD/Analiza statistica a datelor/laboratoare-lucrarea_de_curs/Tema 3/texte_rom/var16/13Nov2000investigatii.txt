 Costel Bitu l-a intilnit in puscarie pe autorul tilhariei pentru care a fost arestat Noua luni dupa gratii degeaba! Un caz cu adevarat halucinant s-a petrecut in judetul Dimbovita. Doi elevi de liceu au fost tilhariti in plin centrul orasului Tirgoviste. Dupa mai multe ezitari, cei doi il identifica pe faptas. Caz inchis. "Tilharul" e trimis la puscarie pe perioada judecatii si risca o condamnare la trei ani de inchisoare. Dosarul e insa subred. Judecatorul cere lamurirea mai multor neclaritati. Intre timp, inculpatul se intilneste in puscarie cu adevaratul autor al tilhariei, bagat si el la inchisoare pentru o fapta pe care nu o comisese! Culmea, de cele doua cazuri se ocupase acelasi procuror! Aflind ca fapta sa reala e pedepsita mai blind decit cea pentru care fusese condamnat, adevaratul tilhar decide sa vorbeasca. Cazul e redeschis si toata lumea bagata in ceata. (C.H.) Tilharie sub amenintarea cutitului Conform rechizitoriului intocmit de Parchetul Tirgoviste, in dimineata zilei de 7 aprilie 1997, doi tineri, Eduard Mihai Paraschiv si Irinel Geambasu, se intilnesc in apropierea Cinematografului "Independenta" din centrul orasului Tirgoviste. Acolo sint acostati de un necunoscut. Sub amenintarea cutitului, acesta le-a luat banii pe care ii aveau asupra lor si un lantisor din aur. Paraschiv si Geambasu au depus o plingere la politie, au dat declaratiile de rigoare si au recunoscut, dintr-un album cu peste 400 de fotografii, figura faptasului: Costel Bitu, nascut in 1975, fara antecedente penale. Bitu a fost arestat. La recunoasterea din grup a fost identificat de unul dintre elevii jefuiti, Eduard Mihai Paraschiv. Celalalt l-a desemnat si el ca autor al tilhariei pe Bitu, dupa recunoasterea in grup, insa cu multe ezitari si cu mentiunea ca nu este sigur. Cu barba, fara barba Formalitatile fiind indeplinite, nu urma decit condamnarea infractorului. Dosarul nr. 3449/P/1997 a ajuns pe masa judecatorului Nicolae Tanase de la Tribunalul Dimbovita. Urmeaza cercetarea judecatoreasca ce demonstreaza, punct cu punct, rechizitoriul Parchetului. In sentinta penala numarul 59/20-03-1998, judecatorul consemneaza ca "intre cele consemnate in rechizitoriu si probele administrate in cursul urmaririi penale exista notabile contradictii". Iata citeva dintre ele: Irinel Geambasu le-a declarat de exemplu politistilor ca agresorul era imbracat in alb si nu avea barba. Mai tirziu, la Parchet, el s-a razgindit si l-a "imbracat" pe tilhar in negru, ba, i-a pus si barba. De altfel, aceasta nepotrivire l-a determinat pe judecator sa cerceteze el insusi cazul. De aici inainte incepe demontarea asa-ziselor probe administrate de catre organele de cercetare penala. Victimele isi nuanteaza declaratiile In rechizitoriu si in referatul de terminare a urmaririi penale nu se arata ora la care anchetatorii au stabilit ca a fost savirsita tilharia. Se precizeaza doar "in dimineata zilei de 7 aprilie 1997". Cercetarea judecatoreasca stabileste cu exactitate ca fapta a fost savirsita la ora 8.30. Doi martori sustin ca inculpatul Costel Bitu se afla, in jurul orei 9.00, la Oficiul Postal din cartierul Micro XI pentru a-si primi banii pe somaj. Procurorul Felicia Tanase nu a specificat insa in rechizitoriu ora la care s-a comis tilharia, lasind sa se inteleaga ca inculpatul ar fi avut timp sa parcurga distanta, de citiva kilometri, dintre Cinematograful ''Independenta'' si cartierul Micro XI. Nu este exclus ca victimele sa fi declarat o ora falsa, care sa-l inculpe pe Costel Bitu. Varianta care ii ajuta si pe politisti, care s-ar fi vazut astfel cu cazul rezolvat. Totodata, in fata completului de judecata, victimele au declarat ca au fost pradate fara violenta. Tinerii spun ca politistii i-au fortat sa spuna ca au fost tilhariti prin violenta pentru a da o mai mare greutate cazului, dar fara a depune probe la dosar (act medico-legal sau cutit - corp delict - n.n.). In picioare nu sta nici proba recunoasterii din grup. Eduard Paraschiv declara ca a fost fortat de politisti sa-l indice pe Bitu ca autor al tilhariei. Irinel Geambasu a declarat in instanta, sub prestare de juramint, ca a fost fortat de maiorul Nicolae Ciobanu sa-si schimbe declaratia initiala. Avind aceste elemente, judecatorul Nicolae Tanase a decis, la 23 ianuarie 1998, punerea in libertate a inculpatului Bitu, procurorul de sedinta fiind si el de acord cu aceasta decizie. Inculpatul ramine in continuare sa fie judecat in stare de libertate. Eliberarea sa acuza insa indirect politia si procuratura, care risca sa fie gasite vinovate de o arestare abuziva. Adevaratul tilhar, arestat pentru o fapta pe care n-o comisese In Penitenciarul Margineni, unde Costel Bitu a fost incarcerat dupa "recunoasterea in grup", acesta l-a cunoscut pe un oarecare Daniel Iordache. Aici apare marea surpriza. Iordache a declarat in 19 noiembrie 1997 (la sapte luni dupa ce Bitu fusese arestat): "Cind am ajuns la politie am constatat cu surprindere ca sint anchetat pentru alta infractiune, pe care eu nu am savirsit-o. Crezind ca am sa scap, deoarece fapta pentru care eram invinuit nu era savirsita de mine, am tacut (in legatura cu tilharia de la cinematograf, al carei autor era Iordache - n.n.). Desi am negat totul de la inceput, organele de cercetare penala mi-au inscenat o recunoastere in grup, invatindu-l pe reclamant cum arat si cum eram imbracat. Ofiterul de politie Marin Galbenus m-a amenintat ca nu voi scapa si am fost condamnat la cinci ani de inchisoare pentru o fapta pe care nu o facusem. Prin urmare, am hotarit sa ma autodenunt pentru fapta pe care am savirsit-o. Atunci i-am spus lui Costel Bitu ca eu i-am jefuit pe elevii din fata Cinematografului «Independenta». Am facut asta pentru ca imi convenea sa am o pedeapsa de trei ani" (exact cit urma sa primeasca Bitu pentru "tilharirea" celor doi elevi - n.r.). Doua greseli, acelasi procuror Analizind cele declarate de Iordache, judecatorul a ajuns la o concluzie surprinzatoare: si in acest caz rechizitoriul a fost intocmit de acelasi procuror (Felicia Tanase - n.n.), aproape in acelasi mod ca si in cazul inculpatului Costel Bitu. Luind caz de autodenuntul lui Daniel Iordache, Serviciul Special de Informatii din cadrul Ministerului Justitiei expediaza catre IPJ Dimbovita nota secreta cu numarul 080334/10-12-1997, din care citam: "Detinutul Iordache Daniel, aflat in Penitenciarul Margineni, este autorul unei tilharii, comisa in luna aprilie 1997, asupra unor elevi care se aflau in fata cinematografului Independenta". "Nu este singurul caz de acest fel in Dimbovita" Contactat telefonic, mr. Ciobanu, din cadrul IPJ Dimbovita, a confirmat existenta faptei. In luna decembrie 1997, in IPJ Dimbovita se stia cine era adevaratul autor al tilhariei pentru care era inchis Costel Bitu. Dupa ce mr. Ciobanu a fost informat personal asupra acestui fapt, trebuia in cel mai scurt timp sa depuna denuntul la instanta care avea dosarul pe rol, pentru a-l disculpa si pune de urgenta in libertate pe Costel Bitu. Surpriza insa: denuntul ajunge in instanta cu o intirziere de doua luni, timp in care Bitu a ramas in inchisoare. La o infatisare din timpul procesului, din data de 20 martie 1998, Daniel Iordache este recunoscut, in boxa acuzatilor, de catre victimele Geambasu si Paraschiv ca fiind adevaratul autor al tilhariei din fata Cinematografului "Independenta". Avind in vedere ca la dosar nu exista nici o proba concludenta care sa-l incrimineze pe Costel Bitu, ca organele de ancheta au masluit dovezile si ca adevaratul autor al tilhariei s-a autodenuntat, judecatorul a dispus achitarea lui Costel Bitu. "De fapt nu este singurul caz de acest fel, in prezent mai existind astfel de ilegalitati la politia si Parchetul din Dimbovita", spune judecatorul Nicolae Tanase. "Politia a influentat partile vatamate" Avocata Livia Mocanu tine sa precizeze ca sentinta pronuntata la 13 decembrie 1999 de Tribunalul Dimbovita, Sectia Penala, prin care il condamna pe inculpatul Costel Bitu in dosarul nr. 6639/1998, "este rezultatul unei grave erori de analiza si apreciere a probelor administrate (...) Solutia de condamnare a inculpatului este netemeinica si nelegala (...) Politia a influentat evident partile vatamate in momentul efectuarii urmaririi penale''. Colonelul Nicolae Ciobanu, seful Biroului judiciar din cadrul Politiei Municipale Tirgoviste, neaga totul: "A trecut mult timp de atunci. Referitor la autodenuntul lui Iordache Daniel, acesta a fost inaintat completului de judecata imediat cum a fost informat", ne-a declarat colonelul Ciobanu. Judecatorul Nicolae Tanase n-a stat insa cu miinile in sin. Imediat dupa ce a depistat ilegalitatile, el a inaintat catre IPJ Dimbovita o nota oficiala. In acest document el ii acuza pe politisti ca au savirsit infractiunile de "incercare de a determina marturia mincinoasa" si de "arestare nelegala si cercetare abuziva". In prezent, dosarul penal al lui Costel Bitu se afla la Parchetul General deoarece procurorii au facut recurs la hotarirea judecatorului. Ramine insa de vazut ce vor avea de spus si procurorii din cadrul Parchetului General, daca vor stabili ei in ce masura colegii lor din Tirgoviste au avut sau nu dreptate in acest caz, cu adevarat halucinant. VASILE BRICEAG 30 de spargeri in zece luni "Printesa hotilor" din Teius are 13 ani O fetita de 13 ani din orasul Teius-Alba a comis de la inceputul anului peste 30 de spargeri din diverse imobile. Claudia Ciupar provine dintr-o familie dezorganizata de tigani. Ea nu a frecventat niciodata cursurile vreunei scoli si cunoaste mai bine limba poloneza decit romana, deoarece mama ei a luat-o in repetate rinduri in tara respectiva, unde se ocupa cu diverse negustorii. Cu timpul, fetita a invatat sa fure, imitindu-i pe cei cu care isi petrecea timpul. In cele mai multe cazuri, Claudia a actionat impreuna cu verisoara ei, in virsta de 14 ani. Fetita a comis o serie de furturi din apartamente si chiar din biserici, ea marturisind ca actiona dupa ce verifica usile care nu erau incuiate. Dupa trei sau patru spargeri, minora era retinuta invariabil de politisti, care o internau in Centrul de Primire a Minorilor din Alba-Iulia. Claudia nu sta insa prea mult acolo si, dupa ce pleca, se apuca din nou de furat. Datorita frecventei de invidiat, pentru virsta sa, a furturilor si spargerilor, micuta a fost denumita de politistii din Alba "Printesa hotilor". LUCIAN DOBRATER Curtea de Apel din Craiova pune capat abuzurilor procurorului Dimon: Mandatul de arestare a scriitorului Constantin Barbu a fost anulat Completul de judecata al Curtii de Apel din Craiova a decis vineri revocarea mandatului de arestare pe care procurorul Vasile Dimon l-a emis impotriva scriitorului Constantin Barbu. Judecatorii au confirmat sentinta Tribunalului Dolj de acum doua saptamini, prin care mandatul de arestare fusese anulat, respingind recursul inaintat de Parchet. Constantin Barbu este anchetat intr-un dosar penal, instrumentat de procurorul Vasile Dimon, pentru credite luate in vederea editarii pe cont propriu a Caietelor lui Eminescu, si pe care scriitorul n-a reusit sa le returneze integral la BIR. Pe 4 august 2000, Dimon a emis un mandat de arestare pe numele lui Barbu, in timp ce acesta se afla in spital, iar ulterior a fost chiar dat in urmarire generala. Cind a aflat despre emiterea mandatului, Barbu a formulat plingere impotriva procurorului, care a fost admisa, punind capat abuzului prin care procurorul Dimon voia sa revina in forta la Parchetul de pe linga Curtea de Apel Craiova. Scriitorul Constantin Barbu a declarat ieri, in exclusivitate pentru "Evenimentul zilei": "Am avut incredere in faptul ca justitia nu va tolera ambitiile acestui procuror care a fost deseori in centrul unor scandaluri mediatizate de presa. Ma bucur ca haituirea impotriva mea a incetat si sper ca acum sa pot continua lucrul pe manuscrisele lui Eminescu". Reamintim ca procurorul Vasile Dimon este cel care a fost filmat "la fetite", in timp ce era beat, de un om de afaceri craiovean pe care el il ancheta. Tot el este cel care a torturat-o pe minora Margareta Ganea, din Bailesti, careia i-a cerut sa declare ca tatal ei este criminal. Dimon se afla, de asemenea, in ancheta unei comisii din Parchetul General pentru un accident de circulatie pe care l-a comis in timp ce era in stare de ebrietate. ION SPANU Flacari de 20 de metri linga halta Musculesti-Gorj Un puternic incendiu a izbucnit simbata dupa-amiaza in apropierea garii din Musculesti, judetul Gorj, din cauza scurgerilor de petrol de la o conducta care traverseaza localitatea. Titeiul s-a scurs pe terenurile cultivate cu griu pina cind s-a acumulat pe o suprafata din apropierea haltei Musculesti. Aici, din cauza unor gramezi de gunoaie care ardeau mocnit, petrolul baltit a luat foc si s-a declansat un incendiu cu flacari inalte de peste 20 de metri. Oamenii s-au adunat in numar mare la fata locului, speriati de fumul si flacarile care se zareau de la zeci de kilometri distanta. Abia dupa citeva ore, cele patru echipaje ale Pompierilor Militari din Gorj au reusit sa stinga focul si sa impiedice extinderea acestuia pina la locul in care conducta s-a spart. Circulatia feroviara pe ruta Filiasi - Tirgu Jiu a fost inchisa pe durata interventiei, trenurile fiind oprite timp de doua ore. Pagubele nu au fost inca estimate, dar se pare ca au ars citiva metri cubi de titei, iar culturile taranilor au fost distruse pe o suprafata de peste 30 m.p. CLAUDIA TIPLUICA Trei copii galateni au intrat in "falimentul cresterii" La Spitalul de Pediatrie din Galati se afla internati in stare grava trei copii, care sufera de o maladie numita "falimentul cresterii". Unul dintre copii cintareste, la virsta de sase luni, doar trei kilograme si 500 de grame. Un alt copil internat in stare grava cintareste, la trei luni, mai putin cu 200 de grame decit in momentul in care s-a nascut. Cel de-al treilea copil are, la trei luni, doar doua kilograme si 700 de grame. Carmen Campeanu, sefa Sectiei de pediatrie, spune ca "falimentul cresterii" se poate traduce in malnutritie sau distrofie. "Se datoreaza de cele mai multe ori subalimentatiei, dar falimentul cresterii, scaderea in greutate a bebelusilor, poate avea drept cauze anumite probleme din viata intrauterina. Fie ca mama a fumat, a consumat alcool in mod exagerat, fie ca a suferit infectii, aceste lucruri daunind fatului". Copilul poate fi afectat si daca mama nu l-a dorit sau daca aceasta il abandoneaza. Toti cei trei copii internati la Spitalul de Pediatrie din Galati provin din familii foarte sarace: mamele au declarat ca si-au hranit copiii cu lapte de vaca diluat cu apa. ALINA COMSA-DURBACA Ca sa-l scape de patima bauturii, Otilia si-a ucis concubinul cu o lovitura de cutit Un barbat din comuna Ponor, judetul Hunedoara, in virsta de 30 de ani, a fost omorit simbata noaptea, cu o lovitura de cutit in inima, de concubina lui. Inca de dimineata, Marius Dumitrescu, din satul Ponor, comuna Pui, s-a pus pe baut prin diferite localuri. Citeva pahare au fost suficiente sa-i deschida lui Marius apetitul pentru bautura. In jurul orei 2.00, din noapte, a intrat in birtul din Ponor, unde era angajata ca ospatara concubina lui, Otilia Miaun, 37 de ani, din acelasi sat. Otilia este divortata de multi ani de fostul ei sot, iar de aproape patru ani traia in concubinaj cu Marius Dumitrescu. Oamenii din sat spun ca cei doi se certau si chiar se bateau ori de cite ori Marius era beat. Otilia nu mai suporta patima barbatului pentru bautura si ii spunea, din ce in ce mai des, ca il va parasi. Asa ca, atunci cind l-a vazut intrind cu chef de a bea in localul unde lucra, Otilia s-a suparat foarte tare si nu a mai vrut sa-i dea lui Marius nimic de baut. In clipa in care barbatul a incercat sa o loveasca, Otilia a luat un cutit, de 20-25 de centimetri pe care-l avea in bar, si l-a lovit pe Marius direct in inima. Cornel Dirjan, proprietarul barului, spune ca a incercat sa-i acorde victimei primul ajutor, dar nu se mai putea face nimic, deoarece barbatul a murit pe loc. A fost anuntata Politia Deva, care a format o echipa operativa, constituita din reprezentanti ai procuraturii, specialisti criminalisti si medic legist, care s-a deplasat la locul crimei. Otilia Miaun a recunoscut fapta, iar Cornel Dirjan, in calitate de martor, a confirmat declaratiile Otiliei. Parchetul de pe linga Tribunalul Hunedoara a emis mandat de arestare de 30 de zile pe numele Otiliei Miaun, pentru omor calificat. In cazul in care va fi gasita vinovata, risca o pedeapsa cuprinsa intre 15 si 20 de ani de inchisoare. LUCIAN STANCIU Bogdan s-a spinzurat beat in fata birtului Un tinar de 17 ani s-a sinucis prin spinzurare in fata unui local din orasul Sinnicolau Mare. Bogdan Malacu, 17 ani, se afla vineri seara in localul Napol din Sinnicolau. El a baut citeva pahare cu tarie impreuna cu citiva amici. Extrem de abatut, el a iesit din birt spunind ca pleaca sa se culce. Dupa citeva ore insa, trupul sau a fost gasit atirnat de un copac in fata birtului. Colegii sai de pahar au declarat ca tinarul nu spusese nimanui ca ar avea de gind sa-si puna capat zilelor. Aflat intr-o stare avansata de ebrietate, Bogdan Malacu a gasit o bucata de sfoara pe care a fixat-o de creanga copacului si si-a innodat-o apoi in jurul gitului. S-a urcat pe o creanga si a sarit in gol, murind sugrumat. El nu a lasat nici un bilet in care sa explice ce necaz l-a impins spre sinucidere. TUDOR FLUERAS Mii de jandarmi au depus juramintul militar Peste 8.500 de militari in termen din Jandarmeria Romana au depus simbata juramintul militar, a informat Comandamentul National al Jandarmeriei. Cu acest prilej au fost organizate ceremoniale militare si religioase in 46 de garnizoane din tara. Seful Jandarmeriei Romane, generalul Anghel Andreescu, a participat la manifestarile organizate de Comandamentul de Jandarmi Teritorial Constanta, alaturi de premierul Mugur Isarescu. In urma discutiilor dintre cei doi oficiali si citiva ofiteri superiori, Mugur Isarescu a solicitat executivului ca datoriile sau intirzierile acumulate la plata unor norme specifice in jandarmerie, precum normele pentru hrana sau imbracaminte sa fie reglementate, iar sumele necesare acestor norme sa fie platite in perioada imediat urmatoare. (A.G.) Batut bestial de tigani in Discoteca Vox din Tg-Jiu, Soldatul Marchis se zbate intre viata si moarte cu capul crapat Medicii din Craiova l-au tinut, inexplicabil, 12 ore in coma, fara sa-l trimita la Bucuresti Un scandal de proportii soldat cu ranirea a patru jandarmi si politisti a izbucnit la sfirsitul saptaminii trecute la Discoteca Vox din Tirgu Jiu. In jurul orei 23.00, un grup de aproape cincisprezece tigani din cartierul Obreja l-au incercuit pe patronul discotecii, Viorel Cremeneanu, si, fiind sub influenta bauturilor alcoolice, au inceput sa-l ameninte dupa ce unuia dintre tigani i se atrasese atentia de catre un ospatar ca bause prea mult. Dindu-si seama ca tiganii sint pusi pe scandal, Cremeneanu a anuntat politia. La scurt timp, a aparut o patrula formata din doi jandarmi si doi politisti care au incercat sa calmeze spiritele. La vederea acestora, tiganii au devenit deosebit de violenti si au tabarit pe ei cu pumnii si picioarele. Conflictul dintre tigani si patrula de ordine a provocat panica printre tinerii aflati in discoteca, speriati de urmarile pe care le putea avea incidentul. Acestia s-au ingramadit spre iesirea din sala si au provocat o busculada de nedescris pe scarile Magazinului Paringul, in incinta caruia functioneaza discoteca. Intaritati la culme de bautura si de aparitia soldatilor inarmati, tiganii din Obreja au lovit in stinga si-n dreapta, lasindu-i fara aparare pe cei patru tineri din patrula de ordine. Unul dintre jandarmi, George Marchis, 23 de ani, a fost lovit cu bestialitate in cap cu un gratar din fier, dupa ce a fost jucat pur si simplu in picioare. Celalalt jandarm, Alin Cristuinea, a fost si el batut de tigani cu pumnii si picioarele, la fel ca si politistii Ion Amarascu si Cristian Bordea, amindoi sergenti-majori. La un moment dat, unul dintre tigani a reusit sa puna mina pe arma unuia dintre jandarmi, dar, din fericire, el a fost impiedicat de soldati sa o foloseasca. La solicitarea patronului discotecii, fortele de ordine au fost suplimentate cu o echipa speciala a Serviciului de Protectie si Interventie Rapida din cadrul IPJ Gorj, si numai la interventia acestora tiganii au putut fi imobilizati. Zece dintre acestia au fost retinuti pe baza de ordonanta si predati procurorilor care, ulterior, au emis doar doua mandate de arestare pentru ultraj pe numele fratilor Stefanescu. Urmarile loviturilor aplicate de tigani soldatilor sint deosebit de grave. Jandarmul Alin Cristuinea este internat la spitalul din Tirgu-Jiu, iar George Marchis este la Spitalul de Urgenta Floreasca din Bucuresti. George a fost si el internat initial, vineri noaptea, la spitalul din Tirgu-Jiu, dar medicii de aici l-au transferat de urgenta la spitalul din Craiova. George Marchis este din Baia Mare si mai avea doar trei luni pina la terminarea stagiului militar. El este orfan de tata si mai are doi frati acasa, dintre care unul e minor. Cazul de la Discoteca Vox din Tirgu-Jiu este cercetat in continuare de politisti si procurori. CLAUDIA TIPLUICA De ce a stat victima 12 ore la Craiova Soldatul George Marchis a fost adus simbata dimineata, la ora 2.50, la Spitalul Judetean Dolj in stare foarte grava, cu un traumatism cranio-cerebral acut inchis, care i-a provocat coma de gradul III/IV. Primele investigatii au aratat ca singele inundase jumatate din creier, ceea ce inseamna ca viata bolnavului era in pericol. Chiar din primele momente s-a pus problema mutarii la un spital din Bucuresti, cu toate acestea Marchis a mai fost tinut inca 12 ore la Craiova. Doctorul Radian Vasilovici, de la Sectia de neurochirurgie, a declarat in exclusivitate pentru "Evenimentul zilei" ce s-a intimplat in cele 12 ore cit bolnavul a stat la Craiova: "Soldatul a fost dus mai intii la Sectia de terapie intensiva, deoarece prezenta tulburari de respiratie. In asemenea cazuri e nevoie ca pacientul sa fie pus pe ventilator pentru a-i imbunatati functiile vitale. La mine a ajuns abia la ora 9-9.30 si, in lipsa tomografului, care este defect de o luna si jumatate, mare lucru nu puteam face pentru ca, practic, nu stiam ce portiune a creierului este atinsa. In aceste conditii, eu stabilisem ca pacientul sa fie transportat cu Salvarea de la SMURD, care are toate conditiile pentru astfel de cazuri, dar cei de la armata au insistat ca soldatul sa fie dus la Bucuresti cu elicopterul. Este adevarat ca acesta este mai rapid, numai ca, de la ora 10.00, cind eu facusem deja formele de deplasare, si pina la ora 14.00, cind s-a plecat, a trecut un timp mai mare decit daca se deplasa cu masina la Bucuresti". Medicii stiau ca sansele de supravietuire ale soldatului sint foarte mici, dar specialistii spun ca daca tomograful ar fi functionat se putea interveni chirurgical inca de la Craiova. Dr. Radian Vasilovici ne-a explicat ca la tomograf se poate vedea exact unde este leziunea pe creier, altfel este imposibil, caci "pe un astfel de organ nu poti intra la intimplare". In legatura cu timpul mare scurs de la aducerea bolnavului de la Craiova, medicii spun ca tot ce s-a facut pina la ora 10.00 era obligatoriu, caci prima conditie cind se ia decizia transportului este ca functiile vitale sa fie stabilizate, ori George Marchis avea grave tulburari de respiratie. De altfel, in elicopterul cu care a fost transportat s-a pus si un balon de respirat cu actionare manuala, sperindu-se sa se ajunga in timp util la spitalul din Bucuresti. Pentru ca, de peste o luna, tomograful spitalului este defect, medicii au incercat, cu ajutorul celor de la SMURD, sa amelioreze starea bolnavului, insa dupa 12 ore l-au transportat la Bucuresti. ION SPANU in urma cu doua zile, la Spitalul de Urgenta Floreasca, din Bucuresti, a fost operat, noaptea trecuta, ne-a declarat asistenta Cristina Preda. Medicii au constatat ca Marchis avea traumatism cerebral, fractura de cutie craniana foarte mare (tempo-parietala stinga), hematom voluminos si alte leziuni grave. In prezent, se afla internat la Sectia de Reanimare a Spitalului de Urgenta si toate functiile sale vitale sint sustinute artificial. "Operatia chirurgicala a avut drept scop evacuarea hematomului, care apasa pe creier. Insa, chiar si dupa aceasta interventie, pacientul se afla in stare foarte grava", au declarat surse din spital. Marchis se afla acum in coma depasita, fara activitate cerebrala, spun medicii, care s-au aratat foarte rezervati in privinta sanselor de supravietuire ale pacientului. Camion proiectat de tren pe acoperisul unei case In Gara orasului brasovean Risnov, vineri seara, un camion a fost izbit de un tren in miscare. Masina a fost proiectata pe acoperisul casei de linga calea ferata. Soferul autocamionului, Constantin Buta, in virsta de 43 de ani, a murit la scurt timp dupa accident. Ca prin minune, casa lovita a ramas in picioare, iar familia care se afla inauntru nu a patit nimic. Accidentul s-a petrecut la intersectia cu trecere la nivel de cale ferata. Constantin Buta, sofer la firma Panfil Brasov, aflat la volanul autocamionului cu numarul de inmatriculare BV-20-PAN, se intorcea de la depozitele fostului CAP din Risnov, unde descarcase o remorca de tarite. La intoarcerea spre Brasov, cind a ajuns la intersectia cu trecere la nivel de cale ferata, fara bariere, soferul nu a respectat semnificatia singurului indicator aflat in zona, si anume Crucea Sfintului Andrei. In momentul in care a incercat sa traverseze calea ferata, autocamionul a fost surprins de trenul cursa de persoane 2550, care circula pe ruta Zarnesti-Brasov. Martorii oculari povestesc ca locomotiva a lovit masina si apoi a tirit-o aproximativ 10 metri. Cabina autocamionului a fost lovita si de citeva vagoane, dupa care a fost aruncata cu tot cu remorca in casa ceferistului Dan Cirstea, care se afla cu fiica de opt ani si sotia in locuinta. Soferul a fost aruncat la o distanta de trei metri de camion "Am auzit o bubuitura puternica si apoi s-a zguduit toata casa. S-a spart o fereastra, dar casa a ramas in picioare. Am iesit sa vad ce se intimpla. Am vazut camionul care cazuse peste casa. Era inca nor de praf in jurul casei. Cabina a fost facuta zob. Soferul fusese aruncat la o distanta de aproximativ trei metri de camion. Nu era mort, inca misca, dar era inconstient. Nu mai putea sa vorbeasca. S-a adunat lumea si victima a fost transportata la policlinica din Risnov, unde a murit. Fetita mea s-a speriat foarte tare, este inca in stare de soc", ne-a povestit vineri seara Dan Cirstea. Cabina autocamionul a rupt o parte din acoperisul casei pe care a cazut si a distrus superficial peretele exterior al uneia din incaperi. "Imediat cum am auzit bubuitura am inteles ce s-a intimplat. Au mai fost proiectate si alte masini, dar nu in casa, ci in poarta", mai spune ceferistul. Soferul Nicolae Dumitrache, colegul victimei, ajuns la scurt timp la locul accidentului, a recunoscut ca vina a fost a lui Constantin Buta, dar spune ca de producerea accidentului este vinovata si Regionala Cai Ferate Brasov, care nu a semnalizat corespunzator intersectia. "Constantin era sofer profesionist. Conducea de mai bine de 20 de ani. Nu bea, nu a avut accidente. Cred ca a ajuns in intersectie si pentru ca nu avea vizibilitate s-a apropiat de calea ferata. Cred ca a avut timp doar sa se mai asigure din partea stinga, iar cind a privit spre dreapta si a vazut ca trenul este atit de aproape s-a blocat. Aici au loc aproape saptaminal accidente. Regionala CFR Brasov ar trebui sa puna bariere, semnale luminoase sau sonore la aceasta intersectie, pentru ca pe intuneric, din cauza locului in care este amplasata Crucea Sfintului Andrei, semnul aproape ca nu se vede. Constantin Buta era prietenul meu. Avea doi copii studenti. Trebuia sa se opereze de stomac, dar ii era frica si a aminat pina dupa Revelion, pe care vroia sa-l petrecem impreuna cu familiile noastre. Acum s-a dus", povesteste prietenul victimei. Dupa ce a lovit camionul, mecanicul personalului a reusit sa frineze la o distanta de 700-800 metri de locul accidentului. Bara de protectie a locomotivei s-a strimbat. Circulatia trenurilor in zona a fost blocata timp de trei ore si jumatate. CAMELIA CSIKI Capitanul-granicer Costache a furat din banii turcilor anchetati chiar de el Un capitan de la Inspectoratul Politiei de Frontiera Timis a fost arestat pentru furt dupa ce i-a lasat fara bani pe citiva turci care incercasera sa treaca ilegal frontiera in Ungaria. Marti seara, in zona localitatii de frontiera Beba Veche, granicerii au surprins un grup de trei cetateni turci care se pregateau sa treaca ilegal granita. Aslan Gokhon, 19 ani, Kartum Erdal, 25 de ani, si Aslan Metim, 36 de ani, au fost imediat retinuti de politistii de frontiera de la Beba Veche. Cei trei turci au venit de la Timisoara cu o masina, iar soferul, tot turc, urma sa-i recupereze in Ungaria. Soferul masinii, Aslan Nidir, i-a lasat in apropierea comunei Cheglevici, de unde turcii au plecat pe jos spre fisie. Aslan Nidir a trecut granita cu masina pe la Cenad. A ajuns in Ungaria si si-a asteptat colegii care insa nu au mai ajuns la intilnire. Vazind ca partenerii sai nu mai vin, Nidir s-a intors in Romania. La intrarea in tara, Nidir a fost prins cu acte false. Politistii au gasit asupra sa un pasaport italian falsificat. La o verificare mai amanuntita a masinii a fost descoperit si pasaportul turcesc apartinind lui Aslan Nidir. Acesta a fost retinut impreuna cu cei trei turci prinsi pe fisie. Dosarul frontieristilor turci a ajuns in cercetare la capitanul Constantin Costache de la Politia de Frontiera Beba Veche. La sfirsitul saptaminii trecute ei au fost prezentati Parchetului cu propunerea de arestare preventiva pentru trecerea ilegala a frontierei. Procurorii au decis ca turcii pot fi cercetati in stare de libertate, iar acestia s-au intors la Politia de Frontiera pentru a-si recupera bagajele. In timpul anchetei, turcilor le-au fost luate obiectele personale. Ei au constatat ca le-au disparut si banii. Cei patru turci au depus o plingere la Parchetul Militar in care reclamau ca le-au fost furati 600 de dolari si 400 de marci germane. Ancheta declansata imediat de procurorii militari a stabilit ca autorul furtului nu este altul decit cel care i-a anchetat pe turci, capitanul Constantin Costache. Capitanul a fost arestat simbata in baza unui mandat de 30 de zile, emis de Parchetul Militar din Timisoara. El este anchetat pentru furt calificat. Cercetarile arata ca granicerul Costache a fost ajutat de un subaltern, care a ascuns banii furati de la turci. Plutonierul Daniel Marius Sovar de la Politia de Frontiera este cercetat in stare de libertate pentru favorizarea infractorului. Purtatorul de cuvint al Inspectoratului Politiei de Frontiera Timis, lt.-col. Viorel Alexe, spune ca acest caz este unic in istoria recenta a granicerilor din Timis, iar conducerea inspectoratului condamna gestul celor doi militari. TUDOR FLUERAS 