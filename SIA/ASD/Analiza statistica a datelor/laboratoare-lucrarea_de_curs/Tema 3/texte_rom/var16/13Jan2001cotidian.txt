 O noua tentatie pentru romance Alifia care te face virgina pentru o zi O alifie care te face virgina, pentru 24 de ore, face furori printre fetele din Romania. Produsul, importat din Belgia, dar realizat in China, se gaseste de vinzare intr-un magazin virtual de pe Internet la adresa www.sexcharme.ro. Producatorii spun ca miraculosul produs, care costa aproximativ 350.000 de lei (27 DM), este foarte cautat si "functioneaza" pe principiul "ochiului de curca", adica stringe tesutul. "Este o crema speciala de contractie a vaginului, avizata de Ministerul Sanatatii, care nu are contraindicatii si, in plus, se elibereaza si fara prescriptie medicala", spun reprezentantii firmei care comercializeaza alifia-minune. O alta solutie, mai costisitoare de altfel, este refacerea chirurgicala a himenului, dar aceasta se realizeaza mult mai greu, iar pretul "la negru" depaseste 200 de dolari. CAMELIA CHERESTES Debut intr-o zi de 13, la ora 13 "Calciiul lui Ahile", un serial romanesc cu scene erotice Oana Ioachim accepta sa apara in scene "decoltate" Cind ai drept concurenti seriale de comedie in care se investesc milioane de dolari ca "Seinfeld" sau "Ally McBeal", trebuie sa ai mare curaj artistic sa scoti un serial autohton de la care speri sa obtii o audienta comparabila cu cea a concurentilor tai. Este indrazneala cu care porneste la drum Eugen Dumitru, producatorul serialului de comedie "Calciiul lui Ahile", care isi face botezul pe Romania 1, simbata, la ora 13.00. "Mentorul" acestei productii isi compara "opera" cu "Seinfeld", asemanarile cu acest produs de televiziune limitindu-se insa la monologul de inceput si de final sustinut in "Calciiul lui Ahile" de actorul Dan Tudor, de la Teatrul de Comedie. In fapt, acest serial isi trage seva din realitatile romanesti, din savoarea unor personaje tipice pentru tranzitia romaneasca - micul intreprinzator, noii imbogatiti, baietii de cartier, romanii emigrati in Occident si rudele lor din tara, fete emancipate cu veleitati de model. Avind in distributie actori cunoscuti ca Ion Besoiu, George Mihaita, Tora Vasilescu, Mitica Popescu, dar si mai tinerii George Ivascu, Cristiana Raduta, Delia Seceleanu, productia are toate ingredientele unui serial de succes: scene "decoltate", comic de situatie si limbaj, aluzii la personaje autohtone celebre, la vedete de televiziune si popularele lor emisiuni. Astfel, il vom vedea pe George Mihaita in ipostaza de moderator a emisiunii "Presiunea zilei", realizatorii intentionind s-o convinga si pe Andreea Marin pentru un rolisor in "Calciiul lui Ahile". Scenele erotice ale serialului le-au indepartat pe "pudibondele" Daniela Nane si Elvira Deatcu, aducind-o pe afis pe Oana Ioachim. Serialul ale carui prime opt episoade sint finalizate, a fost filmat in lunile octombrie si noiembrie, la finantare contribuind si Ion Besoiu, care prin relatii proprii a adus pentru productie 100 de milioane de lei de la Ministerul Finantelor Publice. CORNELIA POPESCU Marcela Buruian schimba stilul "Suna-ma noaptea" Tot mai multe soliste opteaza pentru o imagine sexy, in ideea ca obtin o bila alba in favoarea popularitatii si cariera muzicala va fi mult mai usor de "escaladat". Una dintre interpretele la care ne asteptam cel mai putin sa adopte o astfel de atitudine este Marcela Buruian. Pina la 27 de ani, Marcela n-a avut nici o tentativa de a miza pe frumusete si feminitate pentru a-si atinge scopurile "muzicale" si nici acum nu crede cu tarie in aceasta varianta. Insa pentru lansarea albumului "Suna-ma noaptea", produs de Fundatia Culturala Phoenix, Marcela a adoptat un nou look, foarte sexy, fara a fi insa vulgara. Reamintim ca interpreta a absolvit Academia de Arte "George Enescu", Facultatea de Compozitie, Pedagogie Muzicala si Teatru, specialitatea Compozitie jazz si muzica usoara. Cea mai inedita experienta a trait-o dupa terminarea Liceului pedagogic, atunci cind, pentru o saptamina, a fost "domnisoara educatoare". IUSTINA MUNTEANU Un inventator iesean a aruncat bomba GSM Telefoanele mobile alunga rindunelele! Un profesor universitar de la Facultatea de Hidrotehnica din cadrul Universitatii Tehnice "Gheorghe Asachi", din Iasi a declarat in ziarul "Independentul", ca la primavara rindunelele nu se vor mai intoarce la cuiburile lor din cauza telefoanelor mobile. "Pasarile au inceput sa nu se mai intoarca la cuiburile lor pentru ca sint foarte sensibile, iar undele propagate prin intermediul telefoanelor mobile le alunga. Toate rindunelele se opresc acum la marginea orasului. Am realizat un studiu detaliat prin care argumentez aceste declaratii", sustine conf. univ. dr. Constantin Antohi, renumit inventator din Iasi. Profesorul Antohi a primit numeroase medalii de aur pentru inventiile sale la cele mai prestigioase competitii din lume. Printre inventiile sale este si un dispozitiv electromagnetic care alunga ciorile care se aseaza pe capul statuilor si le murdaresc. "Mecanismul a fost prezentat la un simpozion in Franta. El a fost apreciat de specialisti. Aparatul are la baza niste magneti care pot determina ciorile sa evite locurile in care este amplasat mecanismul", a declarat conf. univ. dr. Constantin Antohi. Tot domnia sa este autorul inventiei unui dispozitiv de sterilizare a aerului in toaletele publice, unul fiind in functiune la grupul sanitar al restaurantului "Bolta Rece" din Iasi si a unei veste speciale pentru fotoreporteri si ziaristi, capabila sa capteze energia solara si sa incarce acumulatorii aparatelor foto si ale reportofoanelor. CATALIN DUMITRESCU Curier medical De la coloana vine sciatica Racirea vremii si aparitia umezelii pot provoca, pe neasteptate, o durere sfisietoare care porneste din partea de sus a coapsei si coboara pe partea posterioara a piciorului, impiedicind practic orice miscare. Boala poarta numele de sciatica si apare ca urmare a iritarii, inflamarii sau compresiei nervului cu acelasi nume. Ingrijiti-va coloana vertebrala! Desi durerea este provocata de inflamarea si iritarea nervului sciatic, la originea bolii sta de cele mai multe ori o discopatie intervertebrala, adica deplasarea sau tasarea unor vertebre ale coloanei lombare care irita nervul sciatic. Cum nervii sciatici ies din maduva spinarii prin niste orificii situate intre vertebrele coloanei, orice tasare sau deplasare a lor poate produce durerea. Tot barbatii, saracii... Durerea apare, in majoritatea cazurilor, in partea din spate a fesei respective, si coboara pe fata posterioara a piciorului, pina in zona gambei sau a piciorului. Durerea este aproape insuportabila, impiedicind pasirea si chiar miscarea piciorului. Uneori, chiar si tusea sau un simplu stranut pot declansa durerea. Un semn caracteristic este acela c"nd, st"nd pe spate, bolnavul nu poate ridica piciorul tinut intins. In general, barbatii sint cei mai expusi riscului de a face astfel de crize. Ele apar dupa boli sau traumatisme ale coloanei vertebrale: reumatism, spondilite anchilozante, TBC osos, hernie de disc, osteoporoza, tumori osoase etc. Anumite meserii, care implica solicitarea excesiva a coloanei, predispun la crize de sciatica: soferi de cursa lunga, hamali, piloti de elicoptere, chelneri, medici, agricultori, mecanici auto etc. De asemenea, femeile aflate la menopauza, si care au osteoporoza, sufera si de o tasare a vertebrelor coloanei. Citeva sfaturi practice Evitati ridicarea obiectelor grele prin incovoierea coloanei. Ridicarea acestora se face, in mod corect, prin indoirea genunchilor si pastrarea spatelui drept, in timpul ridicarii. Altfel, prin curbarea coloanei, vertebrele lombare se pot deplasa si pot comprima sau irita nervul. Evitati statul pe scaunul de birou sau la volan ore in sir, nemiscati, in aceeasi pozitie. La fiecare 1/2 de ora faceti citiva pasi si relaxati-va coloana prin citeva aplecari si rotiri ale trunchiului. Persoanele bolnave de osteoporoza trebuie sa evite pe cit posibil transportarea greutatilor care taseaza si mai mult coloana. Pentru fortifierea acesteia si a muschilor care o inconjoara, sint recomandate inotul, ciclismul, voleiul si gimnastica medicala. Trebuie evitate insa miscarile bruste. Uneori poate fi folosita si o centura pentru a consolida rezistenta coloanei. O radiografie nu strica Radiografia coloanei lombare poate arata daca exista anumite deplasari ale vertebrelor, dar nu intotdeauna se poate vedea o modificare clara. Cu ce alinam durerea Prima masura este repausul pe un pat tare, in pozitia cea mai convenabila bolnavului. Se folosesc medicamente antiinflamatorii si analgezice: aspirina, fenilbutazona, ibuprofen sau indometacin (drajeuri, supozitoare sau unguente - ultimele doua fiind cele mai indicate). In cazul unor dureri prelungite, foarte puternice, medicul poate prescrie infiltratii cu anestezice locale. Daca dupa 10-14 zile durerile nu cedeaza, si mai ales daca apar si unele paralizii sau tulburari de mictiune, se trece la tratamentul chirurgical pentru a "elibera" nervul comprimat. Retete naturiste Comprese si bai din plante Infuzie din flori de soc, 10-20 de lingurite de flori, fructe si frunze in 3 litri de apa. Lichidul se strecoara si se pune in apa de baie, la 37 C. Decoct din 10-15 linguri de frunze de deditel, la 3 litri de apa care se fierb circa 20-30 de minute, dupa care se adauga in apa de baie la 37 C. Se face cite o baie pe zi, in cure de cite 21 de zile, cu pauze de trei saptamini. Decoct din 20-30 de linguri de scoarta de ulm, la 3 litri de apa rece. Se fierbe timp de 20-30 de minute si se aplica sub forma de comprese pe locurile dureroase. Frectii cu suc proaspat de piciorul cocosului. Frectii cu o ceapa taiata in jumatate, pe locurile dureroase. Cataplasme cu mustar din 200 mg de faina de mustar negru; se amesteca cu apa calduta pina se obtine o pasta ca un aluat. Amestecul se introduce intr-un saculet dine pinza care se aplica pe zonele dureroase pina apare o usoara senzatie de arsura. Balneofizioterapie Procedeele care dau rezultate foarte bune sint: curentii diadinamici, ultravioletele, galvanizarile, ionizarile, ultrasunetele si curentii interferentiali etc. Presopunctura In zona situata intre glezna (maleola) externa si tendonul lui Achile se poate face un masaj, prin insurubare, timp de 5 minute, de doua ori pe zi, timp de zece zile. Un alt punct care poate fi masat este cel situat pe ridicatura de pe fata externa a soldului (spina iliaca). Se maseaza, in sensul acelor de ceasornic, timp de 5 minute, de doua ori pe zi, timp de zece zile. Dietoterapie Alimente cu efecte benefice: griu incoltit (terci cu miere), drojdie de bere (datorita continutului mare de vitamina B), soia incoltita, afine si coacaze. ABC Darul vitaminelor Fiecare dintre noi a auzit vorbindu-se despre virtutile vitaminelor, insa de multe ori, rolul pe care il are fiecare din acestea, in parte, ramine prea putin cunoscut. Sa facem deci prezentarile: - Vitamina A (retinol) - are un rol major in mentinerea intr-o stare buna a vederii, mai ales la intuneric. De asemenea, stimuleaza cresterea la copii si intareste capacitatea de aparare a organismului la infectii. - Vitamina B1 (tiamina) - regleaza utilizarea energiei din zaharuri si intervine in buna functionare a nervilor. - Vitamina B12 (ciancobalamina) - intervine in special in mecanismele de transport si captare ale fierului in singe. Deficitul este cauzat in special de lipsa aportului sau a unei absorbtii defectuoase din alimente si determina aparitia anemiei. - Vitamina B2 (riboflavina) - este una ditre "scinteile" care "pornesc" o serie de procese biologice de la nivelul celulelor. - Vitamina B3 sau PP (niacina) - este indispensabila in procesul de absorbtie a zaharurilor, lipidelor si proteinelor din alimentele ingerate. - Vitamina B5 (acidul pantoteic) - elibereaza energia stocata in interiorul celulelor. - Vitamina B6 - este una dintre piesele de baza ale "motoarelor celulei", fara de care aceasta n-ar mai functiona normal. - Vitamina B8 sau H (biotina) - regleaza cresterea normala a celulelor. - Vitamina B9 (acidul folic) - contribuie in special la dezvoltarea normala a celulelor din maduva osoasa, locul unde se formeaza globulele rosii (hematiile) din singe. Este importanta si in dezvoltarea normala a fatului. - Vitamina C (acidul ascorbic) - indicata in tratamentul scorbutului este unul dintre cei mai puternici antioxidanti, contribuind astfel la neutralizarea radicalilor liberi care imbatrinesc prematur celulele si tesuturile. Creste capacitatea de aparare impotriva infectiilor. - Vitamina D (calciferolul) - este indispensabila pentru buna "gestionare" a calciului de catre organism, contribuind astfel la cresterea oaselor si la prevenirea rahitismului si osteoporozei. Sub actiunea razelor solare ultraviolete, este produsa si de organism. - Vitamina E (tocoferolul) - este, alaturi de vitamina C, unul dintre cei mai puternici agenti detoxifianti si antioxidanti din organism, contribuind la prevenirea imbatrinirii, dar si a cancerului. - Vitamina K (fitometadiona) - este un component foarte important al coagularii singelui, lipsa acestei vitamine determinind aparitia singerarilor. Siliconul se intoarce la sinul femeilor Dupa ce, in urma cu citiva ani, mai multe state occidentale au declarat razboi deschis implanturilor mamare de silicon, se pare ca o serie de cercetari recente au demonstrat ca nu exista nici o legatura intre anumite boli si aceste implanturi. Experti ai Agentiei franceze de securitate sanitara au demonstrat astfel ca implanturile mamare de silicon nu provoaca nici o reactie de tip imunitar in organism, asa cum s-a crezut pina acum. "Capetele de acuzare" care fusesera imputate acestor tipuri de implanturi erau bolile reumatismale, ca poliartrita reumatoida sau lupusul. Studiile recente au demonstrat insa ca siliconul nu produce nici un fel de reactii adverse la femeile care au recurs la astfel de metode de infrumusetare. "Am uitat pilula". Ce e de facut? Dupa cum se stie, pilulele contraceptive trebuie luate zilnic, la aceeasi ora, fara intrerupere. Uneori, din neatentie, femeile uita sa ia intr-o zi "pilula" si nu stiu prea bine ce trebuie sa faca, in asa fel incit terapia anticonceptionala sa fie eficienta in continuare. Iata citeva sfaturi care trebuie urmate in cazul aparitiei acestor mici incidente: In cazul pilulelor estroprogestative (Rigevidon, Mercilon, Marvelon) - daca intervalul scurs de la ora la care trebuia luata pilula nu depaseste 12 ore, se poate lua pilula fara nici o alta precautie suplimenara; - daca intervalul este mai mare de 12 ore, se va lua pilula "uitata" si, pina la urmatorul ciclu, vor fi luate masuri suplimentare de contraceptie (prezervativ, spermicide etc). Daca in momentul "uitarii", pe placheta sint mai mult de 7 pilule , se continua placheta respectiva dupa care se face pauza 7 zile, pina la inceperea uneia noi. In cazul unui contact sexual cu mai putin de trei zile inainte de "uitare", trebuie facuta o contraceptie de urgenta. Daca pe placheta au ramas mai putin de 7 pilule, se va continua direct cu urmatoarea placheta, fara intrerupere. Pina la urmatorul ciclu se vor lua de asemenea masuri suplimentare de contraceptie. In cazul pilulelor progestative microdozate (Cilest) - daca intirzierea este mai mica de 2 ore, se poate lua pilula "uitata" fara nici o alta masura suplimentara; - daca intirzierea este mai mare de 2 ore, luati ultima pilula, dupa care, timp de 28 de zile, utilizati o masura contraceptiva locala. Daca in ziua respectiva a avut loc un raport sexual, trebuie folosite metode de contraceptie de urgenta; In cazul pilulelor progestative macrodozate (Triphasil, Triguilar, Tri-Norinyl) - nu trebuie luate masuri suplimentare daca intirzierea nu a fost mai mare de 72 de ore; - daca acest interval a fost depasit, se ia si pilula "uitata" si se utilizeaza contraceptia locala, timp de 28 de zile. Se recurge de asemenea la contraceptie de urgenta in cazul in care raportul sexual a avut loc cu mai putin de trei zile inainte. Indiferent de tipul pilulei, daca au existat stari de voma la mai putin de 4 ore de la ingestie, trebuie luata o alta pilula. Boxerii bat slipul Materialele sintetice duc la infertilitatea masculina Se stie de multa vreme ca pentru buna functionare a testiculelor, barbatii trebuie sa poarte pantaloni si chiloti cit mai largi. In acest fel, gonadele (glandele sexuale masculine) au o "aerisire" mult mai buna care permite mentinerea lor la o temperatura mai scazuta decit cea din abdomen, asa cum este si normal de altfel. In cazul unui barbat perfect sanatos, temperatura testiculelor trebuie sa fie cu aproximativ 2,5 C mai scazuta decit cea a corpului. Potrivit cercetatorilor germani de la Universitatea din Kiel, utilizarea din ce in ce mai frecventa, de catre barbati, a chilotilor din materiale sintetice, in locul celor din bumbac, a dus la cresterea alarmanta a numarului de cazuri de infertilitate masculina. S-a descoperit astfel ca in cazul utilizarii chilotilor din materiale sintetice, temperatura testiculelor creste cu 1¡ C fata de normal, ceea ce duce la scaderea calitatii spermei si la aparitia infertilitatii masculine. Crema de miini ascute simturile Gratie numerosilor receptori pe care ii are, pielea este unul dintre cele mai importante organe de simt de care dispunem. Toate informatiile tactile, termice, dureroase si de presiune sint transmise, prin intermediul nervilor, catre "calculatorul central", creierul. Gratie unor captatori, de curind, au putut fi ascultate "mesajele" pe care pielea le transmite centrilor din creier. Astfel, cercetatorii francezi de la Universitatea din Aix Marseille au intocmit o "harta" a locurilor in care ajung aceste mesaje. Mai mult, ei au descoperit ca, o data cu inaintarea in virsta, sensibilitatea pielii scade, asa incit, in jurul virstei de 60 de ani, ajunge la aproximativ 50% fata de cea din tinerete. O veste buna insa este aceea ca utilizarea cremelor hidratante pentru piele permite recuperarea cu pina la 30% a sensibilitatii pierdute, indiferent de virsta. Muschiul vindeca artroza Persoanele virstnice care sufera de artroza trebuie sa faca mai mult exercitiu fizic. Aceasta este concluzia la care a ajuns o echipa de reumatologi care a efectuat un studiu pe un lot de 24 de bolnavi de gonartroza (artroza genunchiului). Aceasta este o boala degenerativa care afecteaza articulatiile si care se manifesta in special prin dureri articulare si pierderea mobilitatii articulatiei. O parte din bolnavii studiati au urmat un program de crestere a masei musculare din jurul articulatiei bolnave (mers pe jos si bicicleta), in timp ce alta parte, a urmat un program de slabire. In urma experimentului, s-a constatat o ameliorare mai accentuata a bolii la cei care au efectuat un program de intarire a masei musculare, fata de cei care au urmat doar un program de slabire. Glicemia, indicator pentru sanatatea inimii De curind, cercetatorii de la Universitatea din Cambridge au ajuns la concluzia ca intre nivelul glucozei din singe si riscul aparitiei unor boli cardiovasculare exista o strinsa legatura. Cu cit glicemia este mai mare, cu atit riscul aparitiei unor afectiuni ale inimii sau ale vaselor de singe este mai mare. Un indicator destul de fidel al riscului cardiovascular este mai ales hemoglobina glicozilata (HbA1) care este un indicator pretios si pentru diabet. Specialistii apreciaza ca o reducere cu numai 0,1% a nivelului glucozei, in rindul diabeticilor, ar putea scadea riscul mortalitatii, prin boli cardiovasculare, cu 5 pina la 10% din ansamblul populatiei globului. O familie din Galati regreta ca in 1991 si-a vindut pruncii din cauza saraciei Copii vinduti cu 2.000 de lei Scandalul declansat cu citiva ani in urma, legat de vinzarea copiilor in strainatate, a facut citeva valuri apoi s-a stins. La Galati, mai multe familii si-au vindut copiii in Grecia sau Canada, in speranta ca asa vor iesi din saracie, iar copiilor le va fi mai bine. Citeva familii isi revendica acum, dupa multi ani, copiii, sustinind ca au fost pacalite si ca, de fapt, nu au primit mare lucru din vinzarea acestora. Parintii spun ca nu si-au vindut copiii si ca, de fapt, i-au dat pe degeaba, fiind pacaliti. 2.000 de lei copilul Mihaela si Radu Stefan din Galati se zbat, inca din 1989, cind s-au casatorit, intr-o saracie lucie. Ei s-au mutat in acest rastimp dintr-un adapost in altul, neavind o locuinta a lor. Cei doi au avut sapte copii impreuna. Dar nu au mai ramas decit cu doi. Doi dintre copii au ajuns la un centru de plasament, unul a fost dat spre adoptie unei familii din Galati, iar alti doi, un baiat si o fetita, au fost vinduti in Grecia. In anul 1991, cind vinzarea copiilor devenise o adevarata "moda" in Romania, iar pentru familiile sarace era un mijloc de a face rost de bani, familia lui Radu Stefan a fost abordata de o romanca, grecoaica la origine. "Ne-a zis sa dam baiatul, pe Claudiu. Sotia mea nu a vrut. Dar femeia asta a venit la noi acasa cu o familie de greci. Tot vorbeau intre ei ca nu intelegeam nimic. Pina la urma ne-a convins si ne-a promis ca o sa ne faca chemare in Grecia din trei in trei luni, ca o sa ne trimita pachete si ca o sa primim multi bani daca dam copilul. Am primit, in anul 1991, doua mii de lei pentru Claudiu. L-am dat ca am zis ca poate iesim si noi din saracie si ca si lui o sa-i fie mai bine" -spune Radu Stefan, in virsta de 33 de ani. Dar vinzarea de copii nu s-a oprit aici. "In anul 1992, sotia mea a nascut o fetita, pe Biatris. Mai aveam un baietel, de doi ani, pe Silviu, care e handicapat. Femeia aceea care era interimar a venit din nou la noi. I-a zis sotiei sa nu treaca fata pe numele meu ca sa-l poata da mai repede in Grecia. Pe Biatris am dat-o pe opt mii de lei, in anul 1992, la o alta familie din Grecia, tot cu promisiuni, dar nu ne-am ales cu nimic". Mihaela Stefan nu stie carte. Ea nu lucreaza nicaieri. In toti acesti ani a facut copii. Radu Stefan a lucrat, dar s-a pensionat pe caz de boala. Ei au stat cu chirie intr-o casa, dar proprietarul i-a aruncat in strada. Mihaela si Radu locuiesc acum cu doi dintre copii intr-o camera a unui camin de nefamilisti. Dar, din cauza datoriilor mari adunate la chirie si intretinere, camera a fost scoasa la vinzare, iar familia Stefan este acum pe cale sa fie din nou aruncata in strada cu cei doi copii care i-au mai ramas. Radu Stefan a depus mai multe memorii la primarie, dar fara nici un rezultat. "Vreau sa stiu ce-i cu copiii mei" Radu Stefan si sotia lui, Mihaela, spun ca acum le pare rau ca si-au vindut copiii: "Am crezut ca o sa scapam de saracie, asa ni se spusese, dar am fost pacaliti, n-am primit nici un pachet din Grecia, nici chemare nu am primit. Nu mai avem nici o veste despre Biatris si despre Claudiu. Acuma ne gindim si noi daca mai sint in viata, daca sint bine, daca nu cumva or fi fost omoriti si cumparati pentru organe. As da orice sa ii vad" - spune tatal copiilor. Cei doi vor sa scrie la emisiunea "Surprize, surprize", ca sa-si gaseasca copiii. Dar cei doi parinti habar nu au cum le cheama pe familiile care au infiat copiii, nu au habar nici de adresa, nici de orasul in care locuiesc. "Am ramas si saraci, si fara copii, i-am dat pe degeaba si nu ne-am ales cu nimic. Acuma vrem sa stim macar ca sint bine. Poate ca o sa-i putem vedea intr-o zi". Familia Stefan traieste intr-o saracie lucie. Dupa ce si-a dat copiii spre infiere, Radu Stefan vrea, acum, sa isi vinda un rinichi. El credea ca ar putea lua ceva bani cu care sa gaseasca o locuinta. Familia Stefan maninca la cantina sociala. Singurul venit consta in alocatia celor doi copii care au ramas linga parinti. In situatia sotilor Stefan mai sint si alte familii din Galati. Ioana si Cristian Gartu si-au dat un copil spre infiere unei familii din Canada. Nu au primit mare lucru, fapt care, acum, dupa atitia ani, ii nemultumeste. Adina si Liviu Moroi au un copil in Grecia si altul in Canada, copii despre care nu mai au nici o veste din momentul semnarii actelor. Alte familii care si-au dat copiii spre infiere unor familii de straini ne-au spus doar ca ar vrea sa isi revada, intr-o zi, odraslele. Sa vada cum au ajuns. "Evenimentul zilei" a adus la cunostinta Directiei de Protectie a Drepturilor Copilului cazul familiei Stefan. Lidia Nica, directoarea Directiei de Protectie a Drepturilor Copilului Galati, ne-a declarat: "Sint consternata de acest caz si de ceea ce s-a petrecut la inceputul anilor '90. Este inadmisibil ceea ce s-a intimplat si asta spune multe despre parintii respectivi. Institutia noastra si-a inceput activitatea in 1997 si nu am avut pina acum astfel de cazuri sau sesizari. Vrem sa identificam toate familiile din Galati care si-au dat copiii in strainatate, dar si persoanele care au intermediat acest lucru. Probabil ca aceste vinzari de copii ne-au adus eticheta de lumea a treia. Eu voi trimite inspectori ai Directiei atit la familia Stefan, cit si la celelalte familii, pentru a vedea ce este de facut. Este sub conditia umana ca un parinte sa isi vinda copilul, oricit de sarac ar fi, iar apoi sa nu mai stie nimic despre el". ALINA COMSA-DURBACA Serbarile Zapezii Azuga 2001 Iarna se lasa asteptata si, chiar daca nu este inca zapada, statiunile montane s-au pregatit sa ofere weekend-uri placute si reconfortante. Una dintre aceste statiuni este Azuga - destinatia perfecta pentru iubitorii sporturilor de iarna: cu o lungime de 2.100 m si 50 m latime, pirtia Sorica, luminata profesional, este singura din Romania omologata de Federatia Internationala de Schi. Anul acesta, incepind cu 13 ianuarie, timp de noua weekend-uri, pirtia Sorica va fi gazda Serbarilor Zapezii 2001, organizate de agentia BTL Hearts Advertising din cadrul Izexim Group. Turistii care vor veni in Azuga vor avea parte de concursuri de schi, saniute si snow-board, alaturi de muzica de buna calitate. Pentru copii a fost amenajata o zona unde, printre alte surprize, vor gasi monitori care-i vor invata sa schieze. Si cum fiecare eveniment trebuie sa aiba un sponsor, la Serbarile Zapezii Azuga 2001, veti putea savura o Coca-Cola sau veti putea gusta cele mai bune napolitane Joe. "Evenimentul zilei" si Radio Europa FM va vor tine la curent cu tot ce se intimpla in Azuga. De asemenea, pirtia si platoul Sorica vor fi gazdele emisiunilor transmise in direct de canalul de televiziune Antena 1, "Iarna nu-i ca vara" (simbata) si "Totul va fi bine" (duminica). Asadar, va asteptam, la Azuga, la Serbarile Zapezii 2001, un loc unde plictiseala si monotonia nu au ce cauta. Fintinarul Bernea asculta izvoarele cu urechea Spaima ca va veni foametea, teama ca pamintul crapat nu va mai rodi i-a facut pe oameni sa faca slujbe la biserici, sa se roage la Dumnezeu pentru un strop de ploaie. Aceeasi spaima i-a facut pe galateni sa il caute pe singurul fintinar din Galati, Ion Bernea, om harnic si serios, fintinarul care asculta izvoarele cu urechea, dar care foreaza "stiintific", cu utilaje mostenite din familia sa. Fintinarul orasean Ion Bernea are 39 de ani. Este insurat si are doi copii. Locuieste la Galati. L-am cautat zile intregi prin comunele si satele judetului. Acolo unde tocmai terminase de sapat cite o fintina. L-am gasit intr-un tirziu la Foltesti, era imbracat in salopeta de lucru, fora impreuna cu muncitorii in curtea unui satean. Familia lui Ion Bernea a fost dintotdeauna bogata. Asa ne-au spus oamenii din Tulucesti, locul de bastina al fintinarului Bernea. "Tot neamul lor e din oameni muncitori, care au stiut sa faca bani muncind din greu. Inca de pe vremea lui Ceausescu aveau de toate, dar munceau de le sarea camasa de pe ei" - ne-au spus oamenii care il cunosc pe Bernea de copil. Ion Bernea sapa fintini, pe cont proproiu, abia de un an. Timp in care a sapat zeci si zeci de fintini. A fost sofer pe la diferite intreprinderi, dar s-a lasat de munca la stat. E modest, chiar timid si nu ii place sa vorbeasca mult. "Unchiul meu era mare fintinar. A sapat mii de fintini. Cu el mergeam cind inca eram copii si i-am furat meseria. Poate ca e si asta o arta: sa simti unde sint izvoarele, sa alegi locul cel mai bun pentru fintina. E ca si cum ai asculta izvoarele cu urechea. Ca si cum ai pune urechea lipita de pamint si ai auzi clipocitul. Nu pot sa zic cum si de unde stiu unde sint izvoarele. Dar stiu. Nu am dat gres niciodata. "Unchiul meu mi-a lasat mie mostenire meseria si utilajele. M-am lasat de soferie, sint fintinar acum si mi-e draga meseria asta". "Cind dai de piatra spui ca totul e pierdut. Dar nu renunt niciodata" "Utilajele" sint, pentru un neavenit, o gramada de fiare. Mai este o alta gramada de tuburi din beton. Tuburile sint facute tot de mina lui Ion Bernea. Burghie, sape, sfredel, freza, sorburi. "Mai intii alegi locul. Se foreaza la adincime. Uneori foram la 10-15 metri, in functie de cit vrea omul. Un metru de adincime e 250.000 de lei. Unii oameni se calicesc la bani si vor adincime mica. Dar cele mai bune, mai trainice fintini sint cele de adincime mare. La al treilea, al patrulea rind de izvoare. Acolo apa e limpede si curata ca lacrima. La primul izvor noi ii spunem chelea boului. Adica apa izvoraste din lutul galben". Ion Bernea ia o oglinda. O indreapta catre gaura adinca, in care au fost bagate tuburi din beton. Soarele se reflecta din oglinda tocmai jos, in fundul pamintului, la o adincime de 40 de metri, intr-un ochi de apa. E izvorul care tisneste limpede si curat. "Daca am noroc, saparea unei fintini dureaza o zi. Dar, uneori, poate dura si trei zile. Atunci cind dau de piatra. Cind dau de piatra e de rau. Dar nu renunt niciodata. Intotdeauna izvoarele tisnesc, chiar daca dupa multa truda, si atunci simt ca viata e frumoasa". Ion Bernea e un fintinar modern. Sta la oras, are mobil, are masina. Dar in sufletul lui a ramas tot om al pamintului. Zilele lui de munca sint la tara, unde munceste peste 12 ore. Cei citiva baieti care il ajuta la forat, spun despre Ion ca "e om bun ca piinea calda". Ion Bernea nu s-a imbogatit din sapatul fintinilor. Seceta i-a sporit comenzile. A sapat fintini la Tulcea, la Buzau, in Dobrogea. Are acum comenzi in toata tara. Oamenii il cauta pentru ca e fintinar bun, care nu da gres. Ion Bernea spune ca si noaptea, in somn, viseaza izvoare. O vorba din popor spune ca un om devine om abia dupa ce a plantat un pom, a construit o casa si a sapat o fintina. Ion Bernea le-a facut pe toate. Ne arata miinile. Sint crapate, pline de lovituri. Miini de fintinar. ALINA COMSA-DURBACA Politistul-balerin Dupa trei decenii petrecute in intersectie, plutonierul Ghencian a fost declarat "Politistul anului 2000" Plutonierul Gheorghe Ghencian, din cadrul IPJ Brasov, poreclit Balerinul, pentru ca danseaza in intersectii in timp ce dirijeaza circulatia, a primit titlul de "Politistul anului 2000". Dupa 32 de ani de munca la Serviciul Circulatie, in cadrul Politiei Brasov, Balerinul a iesit la pensie. In toti acesti ani, Ghencian spune ca nu a facut decit o singura greseala pe care inca o regreta si vrea sa o indrepte. In Brasov, nu exista nici un sofer care sa nu il cunoasca si sa nu il aprecieze pe Balerinul. Zeci de copii au intirziat dimineata la scoala, stind in intersectii si privind gura casca cum dirijeaza Balerinul circulatia. Multi brasoveni care au emigrat , de cite ori vin acasa, intreaba daca Balerinul mai sta in intersectii. Balerinul s-a facut militian ca sa nu devina tractorist Gheorghe Ghencian a intrat in Ministerul de Interne in urma cu 33 de ani. S-a nascut in comuna Maieriste, judetul Salaj, la granita cu Satu-Mare si Bihor. "Am absolvit Scoala profesionala agricola la Carei, in 1965. In 1966, am venit militar in Brasov. Eram comandantul Garzii de tunele de la Predeal. Seful unitatii mi-a recomandat sa ma fac militian. Nu voiam sa ma intorc la tractor si cum m-au lasat la vatra, in 1967, am plecat la Scoala de subofiteri de la Arad, unde am absolvit ca sef de promotie. Am terminat cu 10. Culmea, eu nu am fost pregatit pentru Circulatie, dar la Brasov am fost repartizat pe acest post. La inceput am refuzat, dar m-am apucat sa invat, furind de la politistii mai vechi. Stateam cu decretul in buzunar tot timpul si verificam daca soferii greseau. Am fost mereu ordonat. M-am indragostit de uniforma de la Circulatie, imi placea sa fiu curat, dupa ce in anii de adolescenta am fost mereu plin de ulei si asudat de la munca de pe tractor. In 32 de ani, am avut 15 sefi, ei s-au tot schimbat, eu am ramas. M-am indragostit de munca mea si mi-am dorit sa ramin tot in intersectii", povesteste Balerinul. "Am amendat pe nedrept un singur sofer si regret si acum" Ghencian spune ca nu a vorbit niciodata nimanui arogant. "Nu mi-a placut sa imi bat joc de semenii mei. Am iertat multi soferi, insa niciodata pe cei care erau beti la volan sau a caror greseala reprezenta un pericol. Cred ca am sanctionat 5% din persoanele care au gresit. Am iertat mai ales conducatorii auto pe care ii vedeam cind coborau din masini ca au incaltamintea sau hainele rupte. Oameni necajiti, care isi recunosteau greselile. Intotdeauna i-am oprit insa pe cei care au gresit si i-am avertizat. De multe ori acest lucru a insemnat pentru soferi mai mult decit o amenda. Pe cei aroganti si care imi spuneau ca sint pilele nu stiu cui sau ca sint personalitati nu i-am iertat niciodata. In cei 32 de ani de munca la Circulatie am intirziat la serviciu o singura data, zece minute, si am fost aspru mustrat. La volan, am gresit si eu. Eram in Cluj si nu cunosteam traseul, dar nu m-a vazut nimeni, asa ca am scapat. Apoi, m-a prins o data si radarul. Greseala cea mai mare, insa, pe care am facut-o si pe care o regret de zeci de ani este ca l-am amendat pe un croitor nevinovat. Omul intrase intr-o depasire sub un pod si eu credeam ca a gresit. L-am amendat, apoi m-am uitat in decret si am vazut ca avea dreptate, nu gresise. L-am cautat ani de-a rindul sa-mi cer scuze, dar nu l-am gasit. Acum patru luni, l-am zarit intr-o masina. Nu ma las pina nu-l gasesc sa imi cer iertare de la el", ne-a marturisit politistul. Balerinul a fost numit "Politistul anului 2000" La cei 55 de ani, plutonierul adjutant sef Gheorghe Ghencian a avut bucuria sa fie numit "Politistul anului 2000", pentru activitatea sa deosebita. El a primit ieri si o diploma de onoare din partea conducerii IPJ Brasov pentru cariera sa. Balerinul este singurul politist despre care ziarele au scris intotdeauna numai lucruri bune. Colegii sai i-au daruit un tricou pe care au imprimat o fotografie a Balerinului dirijind circulatia. Pe tricou au fost adaugate si citeva versuri, care l-au emotionat pe politist: "Intersectia este pustie/Traficul nu mai e aglomerat/Uniforma e-n dulap, se stie/Balerinul s-a pensionat". "M-am bucurat mult, am fost emotionat. Singurul premiu pe care l-am primit in toti acesti ani au fost cinci litri de ulei de la firma Texaco, in urma cu doi ani, cind am fost numit membru de onoare al societatii, dupa Hagi. Am avut insa satisfactiile mele, 50% din soferii din trafic ma saluta in intersectii, iar de 25 de ani eu i-am invatat meserie si i-am selectat pe toti politistii care au venit la Brasov. Copiii strazii ma considerau un fel de tata al lor si veneau tot timpul sa stea de vorba cu mine, sa-mi ceara ajutorul. Apoi, sint fericit ca nimeni nu a reusit sa ma corupa in toti acesti ani. Acum am primit vreo sapte-opt oferte de munca, mi-e greu sa stau acasa, duc dorul intersectiilor in care pina s-au montat semafoarele am facut eu pe semaforul. Am avut sute de fluiere, unul chiar primit de la o soferita care a emigrat in Singapore. M-am imbolnavit de reumatism din cauza frigului, dar nu am fost niciodata in spital, am rezistat eroic", mai spune Gheorghe Ghencian. Balerinul isi aduce aminte de o intimplare hazlie petrecuta in urma cu 26 de ani. "Am oprit un sofer pe Strada Toamnei, era atit de beat, incit s-a culcat linga masina. Am fost nevoit sa cer ajutorul unui alt sofer ca sa-l duc pe adormit la spital, sa i se recolteze probe de singe. Asa am descoperit ca si cel de-al doilea sofer oprit de mine era beat. Dintr-un foc i-am dus pe amindoi la spital", isi aminteste Ghencian. El spune ca acum, la pensie, va sta mai mult cu copiii lui, Geani, absolvent de Drept, si Madalina, studenta anul II, la Facultatea de Stiinte Economice, precum si cu Rici, papagalul pe care l-a invatat chiar el sa vorbeasca. Balerinul este singurul politist din tara, care a stat 32 de ani in intersectii. El povesteste ca cea mai scurta zi de munca din viata lui i s-a parut cea de 31 decembrie 2000, cind a lucrat pentru ultima oara. "Mi-a fost tare greu sa ma despart de intersectiile mele", spune politistul. CAMELIA CSIKI Viata bate telenovelele: Poveste de dragoste intre o prostituata de 20 de ani si un pensionar de 72 de ani O iubire intre un barbat, 72 de ani, si o tinara prostituata, 20 de ani, din Turda, dureaza de sapte ani. Tinara a incercat sa se sinucida inghitind monede, lame de ras si pietris. Ea a fost salvata de medici si internata la Clinica de Psihiatrie, de unde s-a externat ieri. Familia batrinului, dar si recenta internare la Clinica de Psihiatrie a fetei, care, disperata, a inghitit o moneda de 500 de lei, lame pisate, bucati de caramida si pietris au fost piedici in relatia dintre cei doi. Dar, ca in telenovele, iubirea a invins: ieri, batrinul iubaret si-a scos de la psihiatrie iubita si a dus-o acasa la Turda, gata sa lupte cu intreaga familie care nu doreste sa imparta acelasi acoperis cu Ramona. Ioan Herculea a lucrat toata viata ca maistru fochist la Intreprinderea Ceramica Turda, de unde s-a si pensionat. Dupa revolutie, si-a deschis un bar, unde a cunoscut-o pe Ramona Denisa Itu, care pe atunci abia implinise 13 ani. Ramona Denisa Itu spune ca batrinul a crescut-o de la virsta de 13 ani si a iubit-o ca pe un copil, pentru ca parintii sai au alungat-o din casa de mica. Batrinul Herculea s-a atasat de fata si a luat-o sub ocrotirea lui. El spune insa ca intre ei n-a fost niciodata o iubire carnala, ci numai una ca intre bunic si nepoata. El povesteste ca fata pleca de acasa uneori cite o saptamina-doua, iar cind se intorcea venea batuta si obosita. Batrinul nu obiecta nimic, dimpotriva, ii dadea de mincare, o spala si o ingrijea. Familia batrinului a aflat insa de idila si s-a opus vehement acestei relatii, mai ales ca aflase ca fata era prostituata si ii toca toti banii batrinului. Desi acesta si-a iertat iubita de fiecare data cind aceasta s-a intors din micile ei escapade, fata il ameninta intruna ca se va sinucide. De citeva ori, ea s-a taiat cu lama pe brate si pe abdomen, iar mai nou si-a pus amenintarea in practica: a inghitit un amestec de monede si lame, care era cit pe ce s-o coste viata. Denisa a fost externata ieri de la Clinica de Psihiatrie. La poarta spitalului, ea a fost intimpinata de cel care o iubeste cel mai mult: batrinul Herculea. Ei s-au intors acasa la Turda, in casa de pe strada Trandafirilor, unde traiesc de sapte ani. MARIA MIHAI Florea Anibah, acuzat de hartuire sexuala la 69 de ani "Don Juan" de Dorohoi La cei 69 de ani ai sai, Florea Anibah, din Dorohoi, judetul Botosani, este acuzat de doua dintre vecinele sale ca le hartuieste sexual. Mai mult, cele doua femei, Maria Andrei, cu 15 ani mai tinara decit Florea, si mama ei, Saveta Cretu, l-au dat in judecata pentru calomnie, "pentru ca le-a jignit si le-a facut curve". Instanta l-a condamnat la plata unei amenzi penale in valoare de 750.000 de lei. Pentru ca se simte nedreptatit, barbatul a refuzat sa plateasca amenda penala si cheltuielile de judecata - in total 1,5 milioane lei - si risca sa faca puscarie. Intre satir si om cumsecade Conform celor declarate de Florea Anibah, vecinele sale au inceput sa ii faca probleme de circa cinci ani, de cind traieste in concubinaj cu o tinara in virsta de doar 28 de ani. Pina atunci s-a inteles bine cu Maria si Saveta. Ba, mai mult, chiar se gindea sa se insoare cu Maria. Din acest motiv, femeile i-au propus sa uneasca cele doua gradini alaturate. Florea a declarat insa ca nu este de acord sa faca acest lucru pina nu se insoara, "ca sa nu munceasca precum o sluga". Batrinul sustine acum ca si-a dat seama la timp ce fel de femei sint cele doua. La rindul ei, Saveta Cretu sustine ca mosul le terorizeaza si "toata ziua vorbeste urit cu ele". Cert este ca, imediat dupa ce a cunoscut-o pe tinara sa concubina, intre virstnicul barbat si cele doua femei a inceput o cearta care dureaza de cinci ani. Prima oara, spune batrinul, au inceput sa il birfeasca prin vecini "ca le fac curve si alte prostii". Apoi, in urma cu mai bine de un an, s-a judecat cu ele pentru ca nu il lasau sa intre prin gradina lor ca sa isi repare un perete. La scurt timp dupa ce Tribunalul Botosani i-a dat cistig de cauza, in primavara anului trecut, Saveta Cretu l-a actionat in judecata pentru ca le-ar fi injurat si le-ar fi cerut "sa faca prostii". Saveta a adus in fata instantei martori care sustin acuzele la adresa vecinului ei. Ea a declarat ca, intr-o zi, Florea a prins-o pe Maria si i-ar fi zis ca "daca e fata buna, ii da bani si ii face o lucrare de o sa tina minte". Cu toate acestea, femeia nu a negat ca, in urma cu cinci ani, fiica ei ar fi intentionat sa se casatoreasca cu vecinul sau. Contrar celor afirmate de femeie, Florea Anibah a prezentat instantei o declaratie semnata de mai multi dintre vecinii sai in care se spune ca este "un om bun, cumsecade, muncitor, pe care il cunoastem de peste 30 de ani". In aceeasi declaratie se spune ca "reclamanta este o persoana certareata, care cauta rica cu fiecare (...) si nu se intelege cu nici un vecin". Florea i-a facut un copil concubinei sale, cu 41 de ani mai tinara Judecatoria Dorohoi l-a condamnat, pe data de 8 iunie 2000, pentru calomnie si l-a obligat sa plateasca o amenda penala in valoare de 750.000 de lei. In ciuda faptului ca a facut recurs, Tribunalul Botosani a mentinut condamnarea batrinului si l-a obligat de asemenea si la plata cheltuielilor de judecata. In total - 1,5 milioane de lei. Daca nu va mai face recurs si nu plateste ("pentru ca nici nu am si nici nu vreau" - sustine el), Anibah risca sa faca inchisoare. Chiar daca are sau nu dreptate, hotarirea instantei il poate desparti de actuala consoarta, cu care are un baietel in virsta de 5 ani. Desi ii despart 41 de ani, mosul i-a facut un copil femeii cu care traieste pe cind avea 64 de ani. "Nu pot sa bag mina in foc ca este al meu, spune batrinul, dar lumea zice ca seamana cu mine". Concubina mosului nu este alta decit fosta nevasta a unui cunoscut infractor, Gheorghe Gheorghita, condamnat la inchisoare pe viata pentru omor deosebit de grav. PETRISOR CANA Viza americana vine si prin DHL Ambasadorul SUA la Bucuresti, James Rosapepe, ii indeamna pe cei care solicita o viza americana, in special pe romanii care locuiesc in provincie, sa apeleze la serviciile DHL in loc sa se deplaseze pentru acest lucru in Bucuresti. Persoanele care intrunesc conditiile pentru a putea beneficia de acest serviciu al DHL sint cele care au mai calatorit in SUA in trecut si pot demonstra acest lucru cu ajutorul pasaportului actual sau al celui expirat, in care sa se afle cealalta viza americana, persoanele care lucreaza in cadrul unor companii americane de renume si care calatoresc in interes de serviciu, persoanele angajate in cadrul unor companii straine si romanesti importante si cunoscute, persoanele in virsta de peste 62 de ani, persoanele care detin o viza de Canada sau care au calatorit in Orientul Indepartat, persoanele ale caror soti/sotii au calatorit in anii anteriori in SUA, precum si persoanele care au sub 18 ani si ai caror parinti au calatorit in SUA in trecut. Solicitantii carora le-a fost refuzata viza in trecut, trebuie sa se prezinte personal la sectia consulara. Pentru a beneficia de acest serviciu, solicitantii trebuie sa plateasca o taxa de viza la Banca Transilvania si apoi sa mearga cu pasaportul, formularul de viza, chitanta de la banca si toate celelalte documente solicitate la cel mai apropiat birou DHL. In schimbul unei taxe in valoare de 20 USD, DHL le va livra ambasadei si va returna persoanei pasaportul acasa, dupa ce sectia consulara a procesat cererea. In general, dureaza trei sau patru zile pentru ca un pasaport sa fie returnat persoanei care a solicitat viza, dupa ce a fost lasat la un birou DHL. Informatii suplimentare se pot obtine accesind pagina de web a ambasadei, la adresa www.usembassy.ro. Numerele de telefon ale birourilor DHL sint: Arad - 057/281541; Bacau - 034/171045; Baia Mare - 062/211220; Brasov - 068/419898; Bucuresti - 01/2221777; Buzau - 038/710685; Cluj - 064/190692; Constanta - 041/672791; Craiova - 051/417171; Galati - 036/460075; Iasi - 032/213344; Oradea - 059/470206; Pitesti - 048/212954; Ploiesti - 044/113400; Sibiu - 069/211567; Suceava - 030/522666; Timisoara - 056/203030; Tirgu Mures - 065/165374. Magazin E.Z. Aflata in pragul divortului, Kim Basinger indragostita de o femeie In timp ce mariajul ei cu actorul Alec Baldwin e pe butuci (multa lume prevede un divort in curind), Kim Basinger (47 de ani) are o obsesie secreta pentru o femeie. Rudele actritei sint ingrijorate, iar sotul e de-a dreptul disperat, dupa ce Kim a cheltuit o avere cumparindu-i respectivei tot felul de cadouri scumpe. Se pare ca Basinger a uitat perioada '92-'93, cind a avut mari probleme financiare, fiind la un pas de faliment. Numai ca acum ea toaca si banii lui Alec Baldwin (42 de ani). Surse din interiorul familiei, aflata in Hamptons, spun ca actrita isi revarsa dragostea si grija asupra femeii a carei identitate ramine necunoscuta, din cauza ca sotul o neglijeaza. Si nu e prima oara cind ea are astfel de preocupari. In tinerete, cind era manechin, frumoasa blonda o trata pe patroana agentiei la care lucra ca pe mama ei. O alta confidenta intima a actritei a fost Sue Charney, angajata a firmei Ford. Ultima cearta dintre Kim si Alec s-a petrecut acum o luna, cu urlete de ambele parti, in plina strada. Imediat, Basinger a inceput sa-si caute un avocat specialist in divorturi. TRAIAN BANICA Majoritatea patronilor isi baga nasul in posta electronica a salariatilor Un studiu recent indica faptul ca majoritatea patronilor urmaresc sa vada pe ce siteuri de Internet navigheaza angajatii lor. Un procent de 72% dintre patroni recunosc ca-si baga nasul in posta electronica (e-mail) a salariatilor, iar 51% dintre acestia le asculta telefoanele. Departe de a fi privata, navigarea pe Internet este, de asemenea, urmarita de 74% dintre sefi. Cei care au raspuns chestionarelor si-au motivat "curiozitatea" sustinind ca vor sa evalueze astfel performantele angajatilor. "Calculatorul nu este un PC, ci un BC (business computer)", afirma unul dintre sefii chestionati. In ceea ce priveste "partea vatamata", se pare ca majoritatea salariatilor petrec cel putin 25 de minute pe Internet din motive personale. ( I.D. ) Dementa dezlantuie pasiune pentru muzica pop Se pare ca dementa - boala ce cauzeaza pierderea memoriei si a ratiunii - are si o parte buna. Potrivit revistei "Neurology", bolnavii de dementa incep sa asculte si sa iubeasca muzica pop. Un batrin in virsta de 68 de ani, ce suferea de aceasta boala ce i-a determinat pierderea judecatii si abilitatea de a vorbi, a facut o obsesie pentru muzica pop italiana. Cercetatorii sustin ca modificarile suferite de creier din cauza bolii favorizeaza dezvoltarea urechii muzicale. Bolnavii de dementa ajung insa sa iubeasca muzica pop datorita ritmului ei, pe care il percep mult mai bine. Autorii studiului au tinut sa mai precizeze ca reciproca nu este valabila, iubitorii muzicii pop nefiind nicidecum dementi. IRINA DUMITRESCU Daca vrei sa te dai mare, spune ca faci sport Daca vreti sa impresionati pe cineva este de ajuns sa-i strecurati ideea ca faceti sport in mod regulat, sugereaza un grup de cercetatori canadieni. Acestia au descoperit ca informatiile despre activitatile dv. sportive cintaresc mult in ochii interlocutorului atunci cind acesta incearca sa-si faca o impresie despre ce fel de persoana sinteti. "Societatea are o perceptie foarte buna despre oamenii care fac sport si una foarte proasta despre sedentari", a declarat pentru Reuters coordonatorul proiectului. Oamenii care spun ca fac sport sint considerati "mai muncitori, mai de incredere si mai stapini pe sine". Sedentarii se pare ca au mai putini prieteni, sint mai putin bravi, destepti, corecti, fericiti, sociabili si prietenosi. Mai mult, cei care se dau sportivi par mai sexi, mai frumosi, fata de cei care spun ca nu se ridica toata ziua de pe scaun. ( I.D. ) In Taiwan nu se mai maninca preparate din ciine Legislatia din Taiwan a interzis ceea ce taiwanezii considerau a fi o delicatesa de iarna, si anume carnea de ciine. Dupa noua lege votata saptamina trecuta, oamenii vor fi amendati cu 300 $ pentru macelarirea si vinzarea carnii de ciine. Restaurantele in care se serveau tocanite din aceasta carne erau odata populare in Taiwan, unde oamenii considerau ca acest fel de mincare le intareste corpul pe timpul iernii. In ultimii ani, mincatul de ciine a devenit mai putin popular pentru ca taiwanezii au inceput sa fie influentati de valorile occidentale. Astazi, taiwanezii din spatiul urban cred ca cei care consuma carnea de ciine sint inapoiati si barbari. Noua lege interzice, de asemenea, masacrarea pisicilor si a tuturor animalelor de casa. ( I.D. ) Valahia da cu nasul de lumea de-afara La inceputul lunii februarie, baietii de la Valahia vor pleca in primul lor turneu in afara granitelor tarii. Ei au fost solicitati sa concerteze pentru romanii din Canada, SUA, Germania si Austria. Valahia este prima trupa dance de mare succes din Romania care va sustine spectacole in strainatate. Turneul va dura doua luni dar, inainte de a pleca din tara, Dorin si Mihai si-au propus sa-si lanseze noul album, intitulat "Pisicuta". "Ne grabim sa terminam albumul inainte de a pleca in turneu pentru ca nu vrem ca in aceste doua luni cit vom lipsi din tara sa ne uite lumea", ne-a spus, glumind, Mihai. In SUA si Canada, baietii de la Valahia vor sustine spectacole alaturi de Jean Paler si Maria Dragomiroiu, iar in Germania si Austria, alaturi de Jean Constantin. In vara, ei vor pleca si in Japonia, unde vor concerta alaturi de formatia Candy. CLAUDIA VOICU Cu piese compuse de proaspatul ei sot, Malina Olinescu revine in actualitate Intr-o lume napadita de ritmuri moderne, Malina Olinescu ramine consecventa stilului care a consacrat-o, muzica pop. Lansata la "Scoala vedetelor", interpreta a cam lipsit in ultimul timp din viata artistica, multi intrebindu-se daca a renuntat definitiv la muzica. De fapt, s-a ocupat putin de viata ei personala, casatoria cu Dan Stetco, claparul grupului Compact, fiind un moment important in viata ei. Acum, insa, Malina este hotarita sa revina in actualitate si pregateste lansarea celui de-al treilea album. De data aceasta insa, cel care ii compune muzica este chiar sotul ei, in ceea ce priveste textele raminind la colaborarea ei mai veche cu Liliana Stefan. ( I.M. ) Umbre un hip-hop-ist ramas de izbeliste Initial, Umbre a fost o adevarata trupa hip-hop, formata din trei persoane. Numai ca, pina la urma, singurul care a ramas in trupa este Andi, ceea ce nu l-a impiedicat sa mearga mai departe ca si cind nimic nu s-ar fi intimplat. Isi ia rolul in serios si a lansat recent chiar un album, numit "Umbre", cu piese cintate solo, dar sub numele unei trupe. Pentru ca isi da totusi seama ca este aiurea sa fii o singura persoana intr-o trupa (daca se mai poate numi astfel), Andi isi cauta de zor niste dansatoare, care sa-i tina "companie" pe scena. Numai ca n-a gasit pina acum nimic pe gustul lui, dat fiind ca "femeile hip-hop-istilor arata super-bine" si exact asta isi doreste si el. IUSTINA MUNTEANU Trupa Voltaj isi plateste singura videoclipurile Saptamina trecuta, trupa Voltaj a filmat un nou videoclip, piesa aleasa fiind o melodie de sezon, "Iarna". Si ca sa nu mai depinda de tot felul de sponsori sau producatori, baietii au hotarit sa-si plateasca singuri toate hangaralele necesare realizarii unui videoclip. De fapt, toate costurile vor fi achitate prin Fundatia Voltaj Multimedia, firma care se ocupa nu numai de interesele formatiei Voltaj, ci si de promovarea altor trupe. In alta ordine de idei, vocalistul trupei, Calin Goia, spune ca nici nu se pune problema unei casatorii cu Dana Nalbaru (HI-Q) si ca sint, deocamdata, doar iubiti. ( I.M. ) Bancuri Bula intra si el la facultate, la ASE. Noaptea este prins in caminul studentelor. Il cheama a doua zi rectorul la el: - Bula, ai fost prins azi noapte in caminul fetelor; amenda 10 000. La prima abatere suma se dubleaza si tot asa! Ai grija ce faci! - Domnule rector, nu s-ar putea sa-mi cumpar abonament pentru tot anul? Ma gindeam si la o mica reducere! - Bula, de ce nu ai venit ieri la scoala? intreaba profesoara. - S-a maritat sor-mea! - Bine, dar sa nu se mai repete! Fetele din Angels s-au apucat de bucatarit La numai 14 ani, Raluca si Monica din Angels au o popularitate de invidiat chiar si de artisti cu virste respectabile si ani buni de "practica". Ideea de a nu-si "confectiona" imagini de mici vampe sau bombe sexi a fost de bun augur, multi admirindu-le pentru faptul ca nu au incercat nici un moment sa para altceva decit ceea ce sint, doar niste pustoaice. Pina si ultimul lor videoclip (imaginea de mai sus) are aerul unui film pentru copii, in care cele doua fete se indragostesc, dar nu au parte de Fat-frumos, ci de un personaj de desen animat desprins de pe o cana. Filmarea videoclipului le-a dus pe fete intr-o bucatarie, amuzant pentru ele in conditiile in care trebuia creata impresia ca stiu sa se descurce cu ustensilele de-acolo. ( I.M. ) Furnici care scapa de inundatie prin urinare Inundatiile ii pot face pe oameni sa-si abandoneze casele, nu insa si pe furnicile din padurile tropicale din Malaiezia. Furnicile ce ocupa scorburile bambusilor malaiezieni au gasit o metoda anevoioasa, dar eficienta, de a se proteja de ploile torentiale. Mai intii, trei furnici zdravene isi fixeaza capetele la intrarea in scorbura. Daca prima etapa de protectie esueaza, iar cuibul este inundat, furnicile ingurgiteaza toata apa si o elimina in afara cuibului prin urinare. ( C.P. ) Orb temerar Un alpinist orb va incerca in cursul acestui an sa cucereasca Everestul, cel mai inalt virf muntos al lumii, a anuntat la New York Federatia Nationala a Nevazatorilor din SUA. In opinia lui Mark Morer, presedintele acestei organizatii, temerara incercare este menita sa demonstreze potentialul nevazatorilor si este un semnal de alarma la dreptul acestora de a se incadra in societate. Erik Weichenmeyer, fost profesor si antrenor de lupte, a aflat de mai multa vreme ca, treptat, va orbi complet. Dar acest lucru nu i-a stirbit pasiunea pentru alpinism. El doreste sa invinga cele mai inalte virfuri de pe toate continentele, pina in prezent biruind McKinley (Alaska), Kilimanjaro (Africa) si Aconcagua (America de Sud). Echipa de alpinisti din care face parte Weichenmeyer intentioneaza sa ajunga pe 23 martie in Nepal pentru a escalada Everestul. Pentru a-si face incalzirea, alpinistul nevazator va urca luna aceasta masivul Vinson, cel mai inalt punct din Antarctica. OTILIA MIHAILOV Copil furat de la o rau-platnica Ca sa fie sigura ca-si va primi inapoi banii imprumutati, o femeie din Kazahstan a rapit copilul unei rau-platnice in ajunul Anului Nou. Mama pruncului ii datora 2000 de tenge (14 dolari) de mai multe luni, motiv pentru care rapitoarea a pindit un moment de neatentie al parintilor si a "suflat-o" pe micuta. Desi s-a aventurat la o distanta de peste 30 de kilometri, politia nu a intimpinat dificultati in a o gasi, inapoind copilul familiei in scurt timp, teafar si nevatamat. Toata tevatura aceasta a pornit de la doua femei fara serviciu. Si tinind seama ca in Kazahstan unul dintre cele mai bune salarii se invirte in jurul sumei de 3484 de tenge (24 de dolari), reactia pagubitei capata oarescari justificari. ( O.M. ) Bulgarii se dau in vint dupa animalele de casa Peste jumatate dintre bulgari cresc animale de companie. Dintre acestia 40% au un ciine, 10% sint stapini de pisici, iar 7% detin un alt animal. "Oamenii prefera compania necuvintatoarelor intrucit in ziua de azi este mult mai usor sa comunici cu un animal decit cu un om", apreciaza psihologul Aneta Aniskina. In general detinatorii de ciini vor sa simta afectiunea cuiva, in timp ce persoanele care au pisici sint animate mai ales de nevoia de a-si revarsa iubirea asupra unei fiinte dragi. Un caz aparte il reprezinta cei care cresc ciini pentru protectie. In general acestia vor sa se apere mai degraba de singuratate decit de hoti, considera specialistii. ( O.M. ) Din motive neelucidate, Detinutii americani infunda wc-urile cu maieuri si chiloti purtati Comandantii unei inchisori americane au decis ca detinutii sa nu mai poarte lenjerie intima. S-a constatat ca maieurile si chilotii dispareau intr-o veselie si erau gasite dupa lungi cautari... in canalizare. "Nu mai sintem dispusi sa cheltuim o gramada de bani cu desfundarea wc-urilor. Ultima oara am platit 200 USD cu scoaterea chilotilor din canalizare si atunci, la ce bun sa le mai dam, ca tot nu-i poarta...", declara seriful Dave Burright. Alt motiv? Recent, un puscarias a incercat sa se spinzure cu elasticul de la chiloti. Totusi, detinutii au cerut sa li se dea chilotii inapoi, spunind ca-i dreptul lor sa aiba ceva pe dedesubt. "Poftim?", riposteaza seriful, "Nu-mi amintesc sa fi vazut chilotii bagati pe undeva, prin Constitutie". ( C.D. ) Bancuri - Ai poze cu nevasta-ta dezbracata? il intreaba Bula pe un vecin cu care se intilneste in lift. - Nu, domnule! ii raspunde omul indignat. - Atunci cit dai pe astea? - Mai, Ghio, la voi se-ngroapa tot cu popa? - Nu, mai, la noi popa ramine afara! Bula vine de la scoala si o vede pe maica-sa alergind prin gradina. - Tata! De ce alearga mama prin gradina? - Tu sa taci si sa mai aduci niste gloante! Universale Miss-uri vechi si noi In 1952, in California, se desfasura prima editie a concursului de frumusete Miss Univers. Istoria acestei competitii reflecta evolutia frumosului feminin. Inca de la inceputuri, Miss Univers s-a dorit a fi un barometru al splendorii fizice si vestimentare. Peste 90 de tari sint reprezentate in fiecare an. Peste 90 de femei apartinind unor culturi diferite, fiecare aleasa ca fiind reprezentativa pentru generatia ei. Anul 2001 marcheaza aniversarea de aur a Miss Univers Inc. La un an dupa un alt eveniment similar: implinirea a 50 de ani de la primul Miss World, rivala lui Miss Univers. Frumoasa anilor '50 trebuia sa aiba sini plini si solduri pronuntate Contextual, Miss Univers debuteaza intr-o perioada caracterizata de "noul look" luxuriant promovat de Casa Dior. La prima editie Miss Univers, toate participantele au purtat articole vestimentare marca Dior. Femeia anilor '50 are forme rotunde, sinii plini, talia de viespe si soldurile pronuntate. Clasa sociala si veniturile constituie un criteriu. In concurs nu aveau voie sa intre tinere din clasa de jos. Concurenta ideala era o Madonna, nepingarita de vreun viciu. Miss USA 1957 a fost exclusa din competitie pentru ca fusese maritata si avea un copil. Primele invingatoare erau de descendenta anglo-americana sau europeana. Prima Miss Univers, in 1952, a fost o finlandeza, blonda bineinteles, Armi Kuusela. Nu e o coincidenta faptul ca in 1959 se nastea o papusa - in ton cu viziunea epocii asupra feminitatii - Barbie Doll. Anul 1954 inregistreaza spargerea ghetii de catre americani: Miss America, Miriam Jacqueline Stevenson, obtine titlul de Miss Univers. Inca de la inceput, sar in ochi candidatele latino-americane. Exceptia anilor '50 - care nu face decit sa confirme regula criteriului suprematiei euro-americane - este Miss Japan 1959. Akiko Kojima a fost prima asiatica cistigatoare a titlului de Miss Univers. Wilhelmina, modelul-etalon al anilor '60 Se spune despre anii '60 ca reprezinta "epoca de aur" a acestui spectacol al frumusetii, Miss Univers. Este decada in care pentru prima data modelele capata un statut privilegiat. Pentru a intelege tendintele vestimentare si influenta curentului anilor '60 asupra concursului, sa aruncam o privire asupra celor doua forte dominante, doua femei: Wilhelmina, cel mai fotografiat model al momentului, si editorul Diana Vreeland, de la revista "Vogue". De o frumusete sofisticata, atit de sofisticata, incit, in '57, juriul concursului Miss America nu i-a observat subtilitatile fizionomice. Wilhelmina este prima mare necistigatoare, dar cu un impact covirsitor asupra conceptului estetic dominant. Examinind cistigatoarele si invinsele intre 1960-1969, se va vedea ca toate sint copii ale Wilhelminei. Dupa retragerea sa, Wilhelmina infiinteaza in 1968 o agentie de modele care face istorie. Are curajul de a promova primul supermodel de culoare, Naomi Sims, in aceeasi perioada in care o negresa din Curacao ajunge in finala Miss Univers. Norocul Wilhelminei s-a numit Diana Vreeland, care, timp de patru ani, a plasat-o strategic pe copertele revistei Vogue, impunind-o publicului. Din '70, sutienul devine facultativ, incepe marea emancipare Anii '70 sint dominati de miscarea pentru drepturile civile ale femeilor. In acest context, concursurile de frumusete sint criticate vehement. Participantele sint practic interogate. Ce parere au despre nou descoperita pilula contraceptiva? Dar despre emanciparea femeii? Daca dadeau raspunsuri prea traditionale, concurentele erau luate in raspar de feministe. Daca pareau prea liberale, exista riscul sa fie descalificate. "Afara", moda feminina suferea transformari radicale, in sensul masculinizarii si simplitatii. "Inauntru", pe scena concursului Miss Univers, chiar daca mai putin formale, hainele epatau, sub influenta unui designer precum francezul Ives St. Laurent. In anii '70, trupul femeii se elibereaza de canoane si... accesorii vestimentare. Sutienul, de pilda, care devine facultativ. Frumusetea consacrata era cea atletica la "Ingerii lui Charlie", faimosul serial TV al vremii. Istoria concursului Miss Univers inregistreaza citeva premiere notabile. In 1972, pentru prima oara, competitia are loc pe alt tarim decit S.U.A, Puerto Rico. In 1977, prima negresa, Jannelle Commigssion din Trinidad, cistiga titlul suprem. Tot acum, spectacolul devine complet, in sensul introducerii de hituri muzicale pe fondul desfasurarii concursului. In 1974 este inregistrata si una dintre cele mai controversate Miss, Amparo Munez, din Spania, careia i s-a retras titlul pe motiv ca in tinerete ar fi jucat in filme porno. Anii '80 - apar pernitele pentru umeri, se poarta lycra in draci si toate vor sa arate ca Brooke Shields E decada grandiosului, a opulentei, a obsesiei pentru prosperitate economica si putere. Presedintele Americii, Ronald Reagan, promite sfirsitul Razboiului Rece, iar Margaret Thatcher, prim-ministrul britanic, devine cea mai respectata femeie. Televiziunea face jocul banilor si puterii, difuzind seriale precum "Dallas" si "Dynasty". In moda, designerul francez Christian Lacroix deschide o revolutionara casa de moda in Paris, primul eveniment major in domeniu dupa anii '60. Fiecare ornament al participantelor la Miss Univers e grandios, rochiile sint extravagante. In acelasi timp, sint introduse pernitele de umeri care dau impresia unui spate puternic, semn evident al fortei. Materialele din lycra sint utilizate din ce in ce mai mult in vestimentatia din concurs pentru a scoate in evidenta formele. In frumusete, legea o face o tinara model, Brooke Shields. In ceea ce priveste Miss-urile, reprezentativa pentru aceasta perioada este venezueleanca Barbara Palacios, Miss Univers 1986. Miss Palacios a fost si continua sa fie cea mai eleganta fosta Miss Univers. Alicia Machado, Miss Univers '96, controversata pina la exasperare In primii ani ai decadei, Miss Univers schioapata serios. Din punct de vedere al organizarii in special. Managementul Miss Univers Inc. se schimba de la o zi la alta, pina cind in 1995, unul dintre cei mai puternici oameni din lume, Donald Trump, preia friiele concursului. In ceea ce priveste tendintele vestimentare, anii '90 se caracterizeaza printr-un minimalism excesiv care contrasteaza cu ceea ce se etala in anii '80. Asadar, in 1996, a patra venezueleanca, Alicia Machado, e incoronata Miss Univers. La scurt timp dupa inscaunare, Alicia se ingrasa suparator de mult. Cu toate ca Donald Trump a pledat pina in pinzele albe pentru detronarea Aliciei Machado, acest lucru nu s-a intimplat. Venezueleanca prea avea o personalitate puternica si prea facuse vilva pentru ca Trump sa riste un scandal. Singura lui consolare a fost porecla pe care i-a conferit-o Aliciei: Miss Piggy. Admirata de unii, criticata de altii, Miss Univers 1996 a ramas pina astazi cea mai controversata detinatoare a titlului. Din 2000 - toate frumoasele lumii se gasesc pe Internet Sfirsitul mileniului sta sub semnul "erei globalizarii". Miss Univers se aliniaza la cerintele impuse de noua ordine mondiala. In aceasta ordine, informatia si reteaua Internet au un rol de netagaduit. Aproape ca nu exista participanta la concursul de Miss care sa nu aiba pagina pe Internet. Iar cine nu are, beneficiaza de un spatiu de prezentare in www. missuniverse.com, site-ul oficial al concursului. Candidatele devin astfel vedete, inainte de a se desfasura concursul propriu-zis. Gratie Internetului, conceptul de misseologist (analist de Miss-uri) s-a largit. Practic, oricine isi poate da cu parerea si vota pentru o concurenta sau alta prin intermediul Internetului. Anul 2000 a reprezentat al patrulea punct consecutiv in contul asa-ziselor Miss-uri etnice. Inca o data frumusetea nu a tinut cont de rasa. Nu a tinut cont de blonde. Din 1989, cind blonda Angela Visser din Olanda a fost ridicata la rangul suprem de Miss Univers, nici o alta blonda n-a mai pupat titlul. Cistigatoarea de anul trecut este, asa cum stiti, o indianca de 22 de ani, Lara Dutta. Inteligenta, frumoasa, cu o personalitate puternica, Lara a invins cu trup si suflet. Bancuri Il trimite Fifica p-al ei la pescuit, sa mai vina si el c-o prospatura, pentru liota de puradei. Se duce Bulente, dar de prins, prinde canci! Inainte sa plece de pe balta, ce-i trece lui prin minte: - Hia, Doamne, da ceva, acolo, orice, cit de mic... facem juma'-juma'! Si-i impinge Al de sus un peste, mai-mai sa-i rupa... prajina! Da', cind sa-l puna in traista, face Bulente, in sus, semnul clasic, cu degetul mijlociu impins printre celelalte! Si sare pestele-n apa! - Haide, bre! Ce... nu mai stii de gluma? Un tip trecea printr-o padure. La un moment dat, vede un tigan legat de o craca cu o funie pe care si-o innodase de talie. - Ce dracu' faci acolo, tigane? - Ba, da' prost mai esti! Nu vezi ca m-am spinzurat? - Cum te-ai spinzurat, ba? Pai tu de talie te spinzuri? De git trebuia sa-ti pui funia! - Ee, am incercat eu, da' ma sufocam! - Ne-a invatat ieri la scoala ca apa nu are gust, nici miros, nici culoare, ii spune Bula cam suparat maica-si. - Si ce-i cu asta? intreaba maica-sa. - Nu stie profesoara ce vorbeste, ca i-am pus lu' tata apa in loc de tuica in sticla si s-a aprins imediat! Examen la facultatea de Drept. - Ce pedeapsa se aplica pentru bigamie? - Simplu! Doua soacre! Un tip se duce in padure, culege ciuperci si le aduce acasa. Soacra-sa le vede in bucatarie si ce-si zice? "Ia sa-mi gatesc si eu vreo citeva, sa nu pierd!". Le gateste coana mare, le maninca si moare. Concluzia: Ciupercile au fost bune, dar otravitoare. Un barbat intra intr-un restaurant si, cum nu gaseste nici o masa libera, se indreapta catre o masa la care sta o femeie singura. - Nu va suparati, e liber? - Obsedat nenorocit! striga femeia isterizata. Adica sa ma culc cu dumneata? Dispari de aici pina nu chem politia! Rosind ca racul pina in virful urechilor, barbatul se retrage la bar, unde ia un whisky sa se mai refaca. Dupa un timp, femeia vine la el si ii spune: - Nu va suparati de cele intimplate adineauri. Lasati-ma sa va explic. Sint psiholog si studiez comportamentul sexual! Cine si cum reactioneaza in diverse situatii. - Nici o problema, doamna, ii spune barbatul in soapta. Dupa care incepe sa strige si el: Ce vreeei! trei sute de mii de lei pentru un singur numar? Da' ce te crezi! Curva ordinara! Povestile din copilarie provoaca insomnii la maturitate Parintii care se trezesc in miezul noptii pentru a-si adormi bebelusii cu o povestioara considera ca acest lucru face parte din viata de parinte si-l suporta ca atare. Dar potrivit unui studiu american, acest obicei este un semnal de alarma pentru ca bebelusii care nu pot adormi singuri pina la virsta de un an vor avea probleme cu somnul toata viata. Cercetarile arata ca problemele de somn persista la 35% dintre copii. Autorii studiului explica faptul ca bebelusii care sint leganati si adormiti si de abia pe urma sint pusi in patutul lor, cind se trezesc nu mai pot sa adoarma la loc; important fiind sa adoarma in patutul lor. ( I.D. ) Ore de gimnastica pe gratis Pentru imbunatatirea productivitatii muncii, autoritatile norvegiene intentioneaza sa introduca ore gratuite de gimnastica in orarul zilnic al angajatilor. "Unele firme functioneaza deja dupa un asemenea program, iar rezultatele nu se lasa asteptate. In afara unui randament crescut, s-a constatat si o imbunatatire a rezistentei la boli", informeaza un oficial de la Ministerul Muncii. Aceasta noua masura va mai ridica nivelul de trai al norvegienilor cu alte citeva procente, Norvegia fiind deja tara cu cel mai complex sistem de asigurari din lume. ( O.M. ) O descoperire pentru tratamentul SIDA Cercetatorii au descoperit unul din mecanismele prin care corpul incearca sa lupte atunci cind este infectat cu virusul HIV. Un medic al Universitatii din California a gasit o legatura intre o substanta a sistemului imunitar denumita IL-7 si celulele albe (T) care sint distruse de infectia cu HIV. Se stie ca IL-7 stimuleaza cresterea de celule T. Distrugerea acestora din urma de catre virus duce la cresterea nivelului de celule IL-7, care incearca sa refaca rata globulelor albe. De aceea, medicii studiaza acum relatia dintre substanta IL-7 si virusul imuno-deficitar in scopul folosirii ei, cit mai curind, in tratamentul bolii SIDA. ( I.D. ) Unul din doi francezi are mobil Numarul francezilor utilizatori de telefoane mobile a crescut cu aproximativ 50% fata de inceputul anului 2000. Astfel, la sfirsitul lunii decembrie unul din doi francezi era abonat la retelele de telefonie mobila. La sfirsitul mileniului, rata de penetrare a celularelor pe piata franceza era de 49,4% din ansamblul populatiei. In paralel, numarul abonatilor la France Telecom reprezenta 48,2% din piata telecomunicatiilor. OTILIA MIHAILOV Un peste de 173 600 de dolari Un peste ton gigant a fost vindut la licitatie saptamina trecuta, la Tokyo, la pretul record de 173 600 de dolari. Cumparat cu 391 $ jumatatea de kilogram, acesta este cel mai scump peste vindut vreodata la cea mai mare si mai importanta piata de peste din Japonia. Denumit "honmaguro" in japoneza, tonul este servit crud in mincarea traditionala "sashimi" sau "sushi". Un platou cu aceasta delicatesa servit la restaurant poate costa pina la 100 $. Piata de peste si de fructe de mare de la Tokyo - cunoscuta sub numele de Tsukiji - acopera aproape 90% din piata japoneza de specialitate. ( I.D. ) Bancuri Un lord, trecind pe linga un cersetor, ii arunca 5 lire si ii spune: - Bea un whisky in sanatatea mea. - Sir, dar eu nu obisnuiesc sa beau! - Bine, atunci cumpara-ti niste tigari! - Sir, dar nu sint fumator! - Atunci mai ia inca 5 lire si du-te la un bordel si ofera-ti o dama! - Stiti, am si eu mindria mea: nu merg niciodata in astfel de locuri! - In acest caz, dragul meu, ia o suta de lire si fa-mi urmatorul serviciu: du-te acasa la sotia mea, sa vada si ea in ce hal poate sa ajunga un barbat care nu bea, nu fumeaza si nu se duce la curve! - Ce are doua pene, patru oua si cinta? - Fratii Petreus. Control CFR. Badea Gheorghe se foieste, se scarpina in toate buzunarele, da' nu da de bilet. Cotrolorul vede un bilet in panglica palariei, se amuza si-i zice: - Lasa, bade, cauta-l bine si pina cobori il gasesti. Bineinteles ca nu l-a gasit. La coborire, controlorul il lasa sa coboare cu papornitele si abia atunci il stiga de pe scara: - Vezi, bade, ca-i sub panglica palariei! - No, ca ala-i de la dus! Bogdan Negroiu de la "El Negro" este pragmatic: "Dupa o partida de amor, barbatul trebuie sa gaseasca ceva si in frigider" Despre: Bogdan Negroiu (25 de ani), solistul formatiei El Negro, presa de scandal nu a prea gasit ce sa comenteze in privinta relatiilor lui amoroase. Si asta pentru ca, dupa cum ne-a marturisit, el are aceeasi iubita de aproape doi ani, o ploiesteanca de-a lui: "O persoana simpla, draguta si isteata, pe care o consider, si spun asta cu mina pe inima, cel mai mare fan al meu", se mindreste el. - De aproape zece ani, bati tara in lung si-n lat, cu turneele. Ti-ai dorit sa ramii intr-un anume oras, doar de dragul fetelor frumoase? - N-o sa ma credeti, dar cele mai aratoase femei le-am intilnit in Focsani. Si se pare ca acolo chiar este Raiul pe pamint, caci unui barbat din zona ii revin, in medie, cam sase femei. Cel putin asa vorbeste lumea. - Tu ai o figura de asiatic si, in plus, porti parul lung. Se uita lumea mai ciudat la tine, pe strada? - Da, atit femeile, cit si barbatii. Apropo, eram intr-un autobuz si la un moment dat un tip, despre care cred ca era homosexual, ca prea imi arunca ocheade, vroia sa intre in vorba cu mine. Am coborit la prima statie si am asteptat alta masina. Mie imi este mult prea draga femeia si, in plus, ma consider un om normal, asa ca ma feresc de homosexuali. - Ce spui despre femeile mult prea preocupate de fizicul lor? - Stii ceva, am iesit si cu fete care aratau supermisto. Dar sint bune doar sa le faci o poza si sa o inramezi. Un tablou, atita poti face dintr-o femeie frumoasa, caci de discutat nici n-ai ce, decit fleacuri. Pe scurt, nu ma intereseaza datele tehnice, citi centimetri masoara in bust sau talie. Eu le vorbesc despre muzica, despre lucruri inteligente si ele viseaza la farduri, la cu totul alt- ceva. Asa ca am frinat de fiecare data si am schimbat macazul. - Daca iubita ta ar ramine insarcinata, ti-ai asuma raspunderea de a deveni tatic sau ai face scandal? - Nu mi-a batut nimeni la usa sa-mi spuna ca am un mostenitor. Dar nu mai sint un pusti. Probabil ca, dupa ce mi-as reveni din soc, as avea puterea sa ma bucur de veste. - Din cite am aflat, locuiesti cu prietena ta. Cum va intelegeti? - Ne gospodarim cum putem. Acum, sintem la inceputul relatiei, asa ca mai mult ne arde de nopti fierbinti, decit de bucatarie. Iar dupa ce facem dragoste, imi place sa adorm cu ea in brate. Totusi, ramin la concluzia ca, dupa o partida de amor, un barbat cauta si in frigider. Si ma bucur ca ea stie si sa gateasca, pe gustul meu, mai condimentat. - Tu semnezi textele melodiilor voastre? - Da, si cam 80% dintre ele sint despre dragoste. Ce sa fac, daca sint un sentimental incurabil? SIMONA ECOVOIU Transplant de penis cu ghinion Incercarea unui turc de a-si trata impotenta a avut un sfirsit nu tocmai fericit. Mehmet Esirgen, in virsta de 52 de ani, s-a gindit ca ar putea scapa de necaz cu un transplant de penis, folosind un magar drept donator. Agentia France-Presse relateaza ca disperatul barbat a adus acasa de trei ori un magar, i-a amputat acestuia organul sexual si a incercat in zadar sa convinga un medic sa efectueze salvatorul transplant. Chinurile lui Mehmet nu aveau sa se sfirseasca aici. Fiul turcului, exasperat de demersurile tatalui sau, a luat un pistol si l-a impuscat in picior. ( C.P. ) Madonna si Britney Sears in duet Doi monstri sacri ai pop-ului vor inregistra la primavara impreuna o piesa, pentru prima oara. Este vorba despre Britney Spears si Madonna, care vor intra in acelasi studio in luna mai a.c. Purtatorii de cuvint ai vedetelor au confirmat ca partea contractuala a duetului este pusa la punct si n-a mai ramas decit ca interpretele sa semneze. Noul album al britanicei Britney Spears, care va fi lansat in luna iunie, va include si melodia cintata in duet cu Madonna cea proaspat maritata. In mod evident, comportamentul din ultimul timp al starurilor a demonstrat ca se simpatizeaza reciproc. Fiecare a purtat tricouri inscriptionate cu numele celeilalte si si-au adus elogii una alteia. ( L.S. ) Corpul lui Jim Morrison va fi deshumat si mutat Ramasitele lui Jim Morrison nu mai sint bine primite in cel mai elitist cimitir al Parisului - P?re Lachaise, unde se odihnesc alaturi de marele star rock si numeroase figuri ilustre ale Frantei, ca Honore de Balzac sau Frederick Chopin. Administratorii lacasului au ajuns la concluzia ca locul de veci al lui Jim Morrison deranjeaza linistea celorlalti locatari prin pelerinajele nenumaratilor sai fani, care lasa linga cripta sticle de votca si tot felul de fleacuri. Si cum contractul de 30 de ani pentru locul de veci al lui Morrison expira pe 6 iunie 2001, administratorii lui P?re Lachaise vor sa deshumeze corpul celebrului cintaret si sa-l mute intr-un cimitir mai obscur. ( C.P. ) Fara petreceri fastuoase! Pericol de saracire! Tristete mare printre tinerii din Pakistan. Guvernul acestei tari a luat decizia de a interzice nuntile fastuoase, pentru ca acestea pot duce la saracirea populatiei. Legiuitorii pakistanezi au scos o lege prin care tinerii casatoriti pot serba evenimentul doar printr-o masa restrinsa la domiciliul acestora, unde sa fie invitate doar rudele mirilor. Daca vor sa ude casatoria intr-un local, o pot face insa fara mincare si doar cu bauturi (calde sau reci) fara alcool. ( C.P. ) Impotenta dinozaurilor a dus la disparitia lor Misterul disparitiei dinozaurilor nu mai da dureri de cap cercetatorilor chinezi care au decis: dinozaurii au disparut pentru ca au devenit impotenti. Schimbarile geologice si climaterice de la sfirsitul Cretacicului (65 de milioane de ani in urma) le-au facut pe giganticele reptile infertile. Vremea uscata din acea perioada a dus, prin evaporarea apei, la cresterea concentratiei de saruri si minerale din lacuri. Cantitatea masiva de minerale, in special sulfati, le-a ravasit giganticelor animale sistemul de reproducere, facindu-ne sa-i admiram astazi doar in filme. CORNELIA POPESCU Secrete cu efect Nu confundati acneea rozacee cu cea juvenila Pentru Ileana Bucur, din Baia Mare - Acneea rozacee nu este acelasi lucru cu acneea vulgara, juvenila. Boala afecteaza de obicei convexitatile fetei: nas, obraji, barbie, frunte. Pe aceste zone, in primul stadiu apare un eritem (o roseata), initial pasager, accentuat de emotie, alcool sau caldura. Ulterior aceasta roseata devine permanenta. In stadiul al doilea, pe roseata mai sus-mentionata apar mici vase dilatate, aceasta fiind etapa de cuperoza. In stadiul urmator apar papule si pustule, adica mici umflaturi si puncte cu puroi. Spre deosebire de acneea juvenila, nu apar comedoanele. Boala poate aparea pe fondul unei maldigestii, poate fi declansata de expuneri la soare sau la frig. S-a luat in considerare si o infectie locala cu un parazit si nu in ultimul rind sint incriminate produsele cortizonice aplicate adeseori din proprie initiativa de catre pacienti. De fapt, preparatele topice pe baza de cortizon sint de multe ori considerate a fi un panaceu si administrate chiar si in afectiuni in care nu sint indicate sau fara a se tine seama de efectele secundare. Dupa aplicari repetate, uneori de ani de zile se ajunge la un fel de dependenta, situatie in care tratamentul este indelungat si dificil. Infectiile cu Chlamidia duc la sterilitate Pentru Ioana Oprea, din Pitesti - In rindul afectiunilor din ce in ce mai frecvente sint si infectiile genitale cu Chlamidia. Incidenta acestor infectii este in crestere, ele constituind aproximativ 1/3 din totalul bolilor cu transmitere sexuala. Investigatiile de laborator au aratat ca intre 1-7% dintre barbati si 5-20% dintre femei, fara nici un fel de manifestari patologice, sint purtatori de chlamidii. Importanta depistarii acestei infectii este foarte mare, mai ales la femei, unde poate produce avorturi spontane sau sterilitate de cauza tubara. De altfel, la femei cu sterilitate de cauza tubara, incidenta infectiei cu chlamidia este de aproximativ 50-60%. Intr-o proportie destul de mare, Chlamidiile sint incriminate in producerea inflamatiilor pelvine si a sarcinilor extrauterine. Infectia cu Chlamidia poate ramine asimptomatica sau poate produce boala. La barbati se manifesta in principal prin uretrita (secretie abundenta cu usturime si mictiuni frecvente sau doar printr-o picatura matinala insotita de senzatie de arsura si durere). Boala netratata se poate complica cu prostatita, sindrom Reiter. Daca la barbati imbraca uneori forme zgomotoase, la femei majoritatea cazurilor trec neobservate sau imbraca forme usoare. Chiar in fata simptomelor minore, infectiile cu Chlamidia trebuie cautate deoarece complicatiile sint adeseori grave, producind tinerelor femei adevarate infirmitati, cea mai importanta fiind sterilitatea. Dr. Carmen Curea, medic primar dermato-venerolog 