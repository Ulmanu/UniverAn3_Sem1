 La concursul de scenarii "Jean Negulesco", Electronistul Bogdan Zotta a cistigat 2.000 de dolari "Romanul s-a nascut nu numai poet, ci si scenarist" poate fi una dintre concluziile concursului de scenarii "Jean Negulesco", care a adunat peste 180 de povesti cinematografice, in mare parte SF-uri, road-movie-uri sau "productii" ale unor obsedati sexuali pline de cuvinte obscene. Cu miza unei calatorii la Los Angeles si a sumei de 2.000 de dolari (cash), concursul a premiat pe cel mai putin dornic sa vada Cetatea Filmului. Bogdan Zotta, autorul celui mai inspirat scenariu - comedia "Oameni normali" - a declarat ca nu tine sa mearga la Los Angeles decit daca povestea lui se claseaza pe primele trei locuri ale concursului similar international. In privinta banilor, Zotta a fost ceva mai entuziast, declarind ca intentioneaza sa-si ia un calculator, dupa ce a asudat dactilografiind scenariul "Oameni normali". Povestea sa cistigatoare investigheaza o comunitate de oameni normali care, sub presiunea anumitor intimplari, devin anormali. Foarte introvertit, cu ochelari grosi, scenaristul laureat are mai degraba aerul "unui soarece de biblioteca" si nicidecum al unui absolvent de electronica. Are 42 de ani, nu are o slujba stabila si nu este familiarizat cu structurile cinematografice autohtone. Ii vede jucind in filmul sau pe Mel Gibson si George Ivascu. Cistigatorii mentiunilor de 500 de dolari, Valentin Hotea si Antoniu Vasile Berenyi, sint tineri regizori, membri ai Uniunii Cineastilor. CORNELIA POPESCU Vlad Cernea din Class si-a rupt mina In ceea ce priveste trupa Class, se stie deja ca totul se raporteaza la cifra 2. Asa ca, daca asta-vara cel care si-a rupt mina a fost Florin, acum a venit rindul lui Vlad sa-si fractureze bratul. Spre fericirea lui, acest lucru nu il impiedica sa fie prezent la concertele trupei, chiar daca nu-si poate "etala" in intregime talentul artistic. Aceasta intimplare, despre care Vlad nu doreste sa dea amanunte, vine sa confirme regula trupei, in care totul se afla sub semnul cifrei 2: sint doua fete (Mihaela Cernea si Mihaela Florea) si doi baieti (Vlad Cernea si Florin Cojocaru), doua Fecioare si doi Varsatori, doi frati, doi sint nascuti in 1977 si doi in 1975, doi au facut Liceul de Muzica si doi - Liceul "Lazar". Dintre ei, doi sint studenti la Conservator. IUSTINA MUNTEANU Anthony Edwards debuteaza ca regizor Actorul Anthony Edwards (doctorul Mark Greene din "Spitalul de urgenta", serial difuzat la PRO TV, in fiecare marti, de la ora 21.00) s-a decis sa debuteze in calitate de regizor. Totusi, ca sa nu se faca prea tare de ris, in caz de esec, el a preferat sa inceapa cu ceva de mica amploare (cu un videoclip al formatiei The Badlees, o trupa nu prea cunoscuta, din Pennsylvania, ai carei membri sint vechi amici cu Edwards). In videoclip-ul melodiei "Angeline Is Coming Home" apare si actrita Julianna Margulies, cea care interpreteaza, in "Spitalul de urgenta", rolul asistentei Carol Hathaway. (S.E.) Sou paunescian cu accente de melodrama Caragiale a spus ca daca e ceva pe lumea asta la care se pricep si romanii, apoi acel ceva sint palavrele. Cine s-a plimbat duminica, in amiaza mare, cu telecomanda televizorului, a putut casca gura si inchide ochii la cel mai recent produs de macheala lingvistica. Asadar, duminica, de la 14.00 la 17.00, stam "De vorba cu Adrian Paunescu" minune. Cu invitati precum omniprezenta Mona Musca, Ion Cristoiu, Niculae Cerveni, Sergiu Nicolaescu, Tudor Gheorghe si alti omniscienti s-au dezbatut aceleasi probleme spinoase ale societatii romanesti: chestiunea moldoveneasca si a Ardealului, ciinii, jaful, monumentele istorice abandonate, folclorul autentic care va calca in picioare maneaua etc. Ideile grave exprimate pe un ton la fel de grav si acompaniate de sunetele unui pian plingacios, au imprumutat soului paunescian accente melodramatice. Cit despre ora de difuzare, n-ar fi exclus ca in curind Antena 1 sa ne ofere un talkshow de dimineata. RADU MEIROSU Dan Negru, mai tare decit Raduleasca Concurenta intre emisiunile de divertisment tv se incinge rau in primavara asta; in acelasi interval de timp trebuie sa decizi pe ce canal sa te opresti si asta nu e rau deloc. Socul cel mare s-a produs simbata seara, cind cei obisnuiti s-o urmareasca pe languroasa Mihaela Radulescu au realizat ca au de vazut si altceva; daca tot au ramas in casa si vor sa stea la televizor. Pentru ca mult-anuntata emisiune a lui Dan Negru - "Academia vedetelor" - a demarat exact in momentul in care Raduleasca se caznea sa mai tempereze naduful pe barbati al Elenei Cirstea. Dar cind a inceput sa cinte alaturi de Silvia Dumitrescu, cu niste voci remarcabile, dar oferind o imagine care cam zgiriia pe retina, multi si-au zis "ia sa vedem ce-i si dincolo, la Dan Negru" si acolo au ramas. Veselia, spontaneitatea si ingeniozitatea programului, prestatia cu totul necunoscuta de public a lui Dan Teodorescu (de la Taxi), Irina Schrotter (iesita din tiparele rigide ale creatoarelor de moda), Nadine (vioaie, dar nu vulgara), Ovidiu Lipan (tolerant si bine intrat in rol) au surclasat reteta Mihaelei. AGB Data a taxat imediat diferenta: Dan Negru a avut o audienta de 13,2 procente, pe cind Mihaela n-a putut salta peste 10,1 procente. IOANA MIHAI Laura Leen stie ce vrea "Daca m-ar insela barbatul, as face ca Lorena Bobbit" Laura Leen, pe numele sau adevarat Rebeca Valderrama, este protagonista telenovelei "Femei inselate", difuzata de postul Acasa, de luni pina vineri, de la ora 22.20. Desi a acceptat sa interpreteze rolul unei femei careia barbatii nu-i provoaca decit suferinta, asta nu inseamna ca, in realitate, Laura accepta sa fie "vioara a doua". Intr-un interviu acordat revistei de limba spaniola "Mira!", ea si-a socat fanii cu declaratiile "usturatoare" la adresa acelora care-si insala iubitele: "Eu am fost credincioasa barbatilor din viata mea, iar cu ultimul sint fericita de sapte ani. Ceea ce vreau sa subliniez este ca, daca barbatul meu m-ar «traduce», i-as scurta «cocoselul» asa cum a procedat si Lorena Bobbit". Dupa o asemenea afirmatie, care l-a lasat perplex pe sotul ei, Laura a fost asaltata de femei necajite, care ii cereau sfatul. La scurta vreme, aceasta a hotarit sa infiinteze Clubul Femeilor Inselate, cu scopul de a le oferi asistenta in situatii dificile. Mai presus de orice insa, Laura Leen este cintareata (primul ei disc, intitulat "Yo No Soy Abusadora" si lansat la sfirsitul anilor '70, a inregistrat un mare succes de public atit in Mexic, cit si in Statele Unite, America Centrala si de Sud, si i-a adus mai multe Discuri de Aur. La 30 de ani de la debutul ei discografic, Laura Len continua sa ramina in topul muzicii latino. (S.E.) In mare secret, Victor Socaciu a compus Imnul lui Hagi Intr-un secret bine pazit, dar pe care noi tot l-am aflat, cantautorul Victor Socaciu a compus muzica si a scris textul unui imn dedicat retragerii lui Gica Hagi. Imnul va fi prezentat in premiera la show-ul care va avea loc la 24 aprilie, pe Stadionul "Lia Manoliu", unde se vor reuni numerosi artisti. Vocile pentru piesa s-au inregistrat ieri, in studioul Migas Real Compact, cei prezenti fiind baietii de la Body & Soul, Luminita Anghel, Leo Iorga si "cadinele" din A.S.I.A. In timpul inregistrarii, Victor Socaciu ne-a declarat ca lista artistilor care vor interpreta imnul nu este completa. Toti cei care isi vor confirma prezenta urmeaza sa inregistreze ulterior pentru ca nu este o problema ca vocile sa fie suprapuse in final. Refren: "Hagi e regele, Hagi e regele, E regele Regele romanilor" "La rusi le tremura chilotii La unguri le-a-nghetat gulasu' pe masa Iar argentinienii sint luati pe faras. Ne mindrim cu el in lume E number one la tricolori Si e lider in Carpati." IUSTINA MUNTEANU Dan Diaconescu, despre apropiata lansare a "OTV": Lucram "la rece" "Oglinda TV" nu a inceput sa emita pe 27 februarie, asa cum declara Dan Diaconescu la inceputul anului, si nu se va lansa nici pe 25 martie. "Lucram «la rece». Cind programul va fi bun, ii vom da drumul in eter, pe la inceputul lui aprilie", ne-a declarat Diaconescu. Motivul pentru care "OTV" nu emite nu consta asadar in faptul ca el nu are licenta de la CNA, fara de care televiziunea nu poate functiona legal. "Cu CNA lucrurile sint rezolvate", ne-a mai spus Diaconescu adaugind ca detaliile acestei povesti le va face publice dupa lansarea postului. CNA a respins anul trecut cererea lui Diaconescu pentru infiintarea unei televiziuni. Iar in cazul in care Dan Diaconescu va emite fara licenta si fara decizie de autorizare, el risca - potrivit Legi audiovizualului - pedeapsa cu inchisoare de la 6 luni la 2 ani sau amenda. IRINA DUMITRESCU Natalia Oreiro a sosit ieri la Bucuresti spre bucuria miilor de fani Hola, Rumania! SPP-istii i-au bruscat pe cei care au venit sa o intimpine Celebra actrita de telenovele si interpreta Natalia Oreiro a sosit, ieri dupa-amiaza, la Bucuresti. Natalia s-a bucurat de o primire cum n-a mai avut parte pina acum nici o vedeta internationala care a venit in Romania. Citeva sute de copii, fani infocati ai solistei, au luat cu asalt Aeroportul Otopeni pentru a-si intimpina idolul. Bucuria copiilor ca-si pot vedea vedeta preferata in carne si oase a fost umbrita de isteria SPP-istilor prezenti in zona. Acestia i-au impins cu brutalitate pe micutii care au chiulit de la scoala special pentru a o vedea pe Natalia Oreiro. La un moment dat, intr-un exces de zel, comandati de cel care le parea sef, SPP-istii au vrut sa-i faca pe copilasi sa paraseasca zona intrind efectiv in multime cu doua autoturisme. Chiar daca "razboiul" dintre oamenii de paza si pusti (care aveau de altfel intentii cit se poate de bune) a fost unul inegal ca forte, acestia din urma l-au cistigat. Nati n-a tinut cont de vigilenta SPP-istilor si a dat autografe cit cuprinde Simpatia copiilor pentru "Nati" era prea puternica pentru a se "impiedica" de citiva jandarmi si paznici. De furia agentilor de paza nu au scapat nici macar ziaristii. Veniti sa-si faca datoria, acestia au fost bruscati laolalta cu multimea fanilor. Mai mult decit atit, seful SPP-istilor a tinut sa atentioneze presa ca Natalia Oreiro nu le va da acum autografe! Ar fi de prisos sa mai comentam acest avertisment "inteligent" al domnului SPP-ist! Nu putem sa nu mentionam insa replica unui jurnalist. "Ei bine, afla ca peste o ora o sa facem si poze cu ea, vom da chiar si noroc, nu numai ca o sa ne dea autografe". Daca ar fi fost dupa mintea organizatorilor si a agentilor de paza, Natalia Oreiro ar fi trebuit sa paraseasca aeroportul printr-o alta iesire decit cea rezervata VIP-urilor, unde o astepta lumea. Numai ca vedeta uruguayana le-a dat tuturor o lectie de politete si modestie. Nu numai ca a tinut neaparat sa-si salute fanii, dar ea a descins in rindurile lor pentru a le da autografe si a sta de vorba cu ei. Copiii au rasplatit-o, la rindul lor, cu flori si alte semne de simpatie. "Nu-mi vine sa cred. M-a pupat si m-a intrebat «Como estas?» (n.r. "Ce faci?")", ii povestea entuziasmata o pustoaica mamei sale. In cele citeva zile cit va sta in Bucuresti, Natalia Oreiro va locui la Hotel Sofitel. CLAUDIA VOICU Aristocratia bebelusilor Prescolar cu celular Copiii de bani gata - o noua categorie sociala. Copiii de bani gata au masini ultimul racnet, bani de buzunar -milioane de lei, vacante in strainatate, telefoane mobile inca din grupa mare de gradinita. La Galati, copiii de bani gata si-au format gasti in care tinerii fara posibilitati materiale nu au acces. Cu parul vopsit in toate culorile, cu haine de firma, cu insemne sataniste in loc de bijuterii, copiii de bani gata ajung, nu de putine ori, sa ingroase rindurile drogatilor sau ale delincventilor. Petreceri pentru bebelusi cu actori de la Teatrul de Papusi La gradinitele particulare din Galati, unii copii sint trimisi cu masina cu sofer si cu doica. Unii dintre copii au telefoane celulare, mici, colorate, la care trebuie sa raspunda atunci cind ii suna parintii. Acestia justifica celularul copilului de sase ani prin faptul ca "trebuie sa il controlez, sa vad daca a mincat pentru ca noi sintem ocupati". Petrecerile de bebelusi au devenit o adevarata moda in Galati. Parintii cu bani le organizeaza copilasilor adevarate petreceri cu clovni si actori de la Teatrul de Papusi. Cel mai cautat restaurant pentru aceste petreceri este Restaurantul "Elite" de la Potcoava de Aur, un centru comercial din buricul tirgului. Restaurantul este preferat de parinti pentru ca are mocheta, copiii care se tavalesc pe jos fiind, astfel, protejati. La liceele galatene, unii elevi vin la cursuri cu masini de marca si imbracati cu haine de firma. Adolescentii de 15-16 ani au parte de zile de nastere sarbatorite la restaurante de lux, cu bere si sampanie. Un Peugeot 206, cadou cu ocazia majoratului Adrian Savache este elev in clasa a Xll-a la un liceu galatean. El a implinit 18 ani in octombrie 2000. La majoratul sau a avut parte de un chef bestial, organizat de parinti in sala de marmura a Hotelului Galati. Cadoul primit de la acestia a fost un Peugeot 206, cu mentiunea ca daca va "lua la facultate" va primi o masina sport cu doua usi, decapotabila. Adrian povesteste ca nu a dus niciodata lipsa de bani. Parintii lui sint oameni de afaceri, dar el ar vrea sa plece in America, cu o bursa, dupa ce va termina liceul, parintii sai ocupindu-se deja de acest lucru. La un liceu de elita din Galati a izbucnit recent un conflict intre conducere si parinti. O profesoara le-a scazut copiilor din clasa a VII-a nota la purtare pentru ca acestia au consumat bauturi alcoolice la scoala si au fumat. Parintii au protestat, motivind ca "ai nostri copii nu fac asa ceva". Una dintre "distractiile cool" ale tinerilor de bani gata este "intrecerea cu masini". Raliurile au, drept premiu, o fata. Tinerii se distreaza si organizind concursuri de genul "cine bea mai multa votca", ei ajungind, de multe ori, in coma alcoolica la Spitalul de pediatrie sau la Spitalul Judetean, in functie de virsta. "De cele mai multe ori, parintii se arata surprinsi ca propriile odrasle au consumat alcool. Dar aici nu discutam de faptul ca adolescentul de 15-16 ani a baut un pahar de bere, ci discutam de coma alcoolica", spune directorul Spitalului de Pediatrie. Marijuana sau canabis pentru elevii de bani gata Cele mai cautate licee din Galati sint Liceul "Cuza", Colegiul "Vasile Alecsandri", Liceul "MK". Sint vestite si pentru elevii lor, unii - copii de bani gata. Marcela Danias, mamica unui elev de la Liceul "MK", ne-a declarat: "Eu ii dau copilului meu 5.000 de lei sa isi ia un covrig, ceva de mincare in pauza. El imi spune mereu ca cei de la el din clasa au sute de mii de lei, bani de buzunar. Ca in pauza mare ei se duc si maninca la fast-food-uri, iar vara se duc pe terasa la cafe-frappe, la Danmarcos, un bar de linga liceu". Copiii de bani gata sint vinati de gastile din lumea interlopa. Politistii galateni i-au anihilat, nu o data, pe cei care cereau liceenilor cu bani de la Colegiul "Vasile Alecsandri", "Cuza" sau Liceul "MK" "taxa de protectie". Elevilor cu bani li se cer sume mari pentru a fi lasati in pace, pentru a nu avea probleme. In jurul liceelor galatene tigarile cu marijuana sau canabis sint la mare cautare. O tigara cu canabis se vinde cu sume cuprinse intre 60.000 si 150.000 de lei. Tigarile cu stupefiante au ajuns sa fie cumparate si de elevii de la scolile generale. Pe 26 februarie a.c. gardianul public de la Scoala Generala nr. 10 din Galati l-a surprins pe Denis Rusu, in virsta de 17 ani, elev la Liceul nr. 3, in timp ce incerca sa le vinda elevilor de la aceasta scoala tigari cu canabis. Baiatul a declarat ca, de regula, astfel de tigari sint cumparate de elevii care dispun de sume mari ca bani de buzunar. Denis mai avea asupra lui si un plic cu patru grame de canabis-pulbere, stupefiante care urmau sa fie vindute elevilor. ALINA COMSA-DURBACA Soldatul Hasmatuchi a murit de bucurie Soldatul de 20 de ani Nicolae Hasmatuchi, care-si facea stagiul militar la Politia de frontiera din Curtici, a murit duminica dupa ce un acces de bucurie l-a facut sa se agate de bara transversala a unei porti de fotbal. Impreuna cu colegii sai, el juca o partida de fotbal pe terenul echipei Frontiera din localitate, in cadrul programului de pregatire sportiva. Nicolae Hasmatuchi era portar si, de bucurie cind echipa sa marca un gol, se agata de transversala portii. Desi a fost avertizat de un coleg ca poate fi accidentat, el a continuat sa-si manifeste astfel entuziasmul, pina cind poarta, neancorata, s-a prabusit peste el si i-a zdrobit capul. SORIN TROCAN Ciorba la bordura In cartierul Vasile Aron din Sibiu, aproape 100 de oameni care stau in camine de nefamilisti isi aprind focuri in spatele blocurilor ca sa-si poata prepara mincarea. Nevestele se inghesuie la coada ca sa prinda printre primele dreptul sa mestece in ciorba, iar barbatii aduna lemne. Cita vreme nu au mai fost racordati la gaz metan, sibienii gateau la resouri. Insa dupa ce li s-a sistat si curentul electric, nefamilistii au iesit la "iarba verde". Societatea care este proprietara caminelor a deconectat imobilele de la cele doua surse, intrucit chiriasii nu mai puteau sa-si achite datoriile. In plus, majoritatea locatarilor nu mai lucreaza la firma Constructii SA, care nu are nici un interes sa-i gazduiasca in spatiu. Pentru ca proprietarul refuza sa incheie cu oamenii contracte de inchiriere, localnicii platesc taxe foarte mari. MADALINA SCUTELNICU Pret redus la medicamentele anti-SIDA Preturile medicamentelor necesare pentru tratarea bolnavilor infestati cu HIV/SIDA din Romania vor fi reduse cu 80 la suta, pentru a se evita intreruperea medicatiei pentru bolnavi, a anuntat Calin Stoia, director general in cadrul Ministerului Sanatatii. Reducerea este posibila cu sprijinul companiei americane care produce si distribuie aceste medicamente in tara noastra. Ajutorul poate fi acordat in conditiile in care SIDA reprezinta o problema nationala de sanatate si exista dificultati in tratarea bolii. In evidentele MSF se afla in momentul de fata 6.270 de pacienti cu SIDA, dintre care 5.629 sint copii. Doar 40 la suta din ei primesc tratament. Scaderea pretului medicamentelor va face posibila cresterea numarului bolnavilor tratati, fara antrenarea unor costuri suplimentare. Directorul Spitalului de Boli Infectioase "Victor Babes", dr. Petru Calistru, a declarat ca "reducerea pretului la medicamente, numai pentru bolnavii de SIDA de la «Victor Babes», echivaleaza cu cotravaloarea a 50 de kilograme de aur pe an". (G.R., T.D.). Fratele lui Adrian Scarlat, internat Costin Nicusor Balan, in virsta de doi ani si jumatate, din comuna prahoveana Bucov, a fost internat, ieri, la Centrul de Plasament Ploiesti. Copilul, care prezinta sechele de encefalopatie infantila si are handicap de gradul I, a fost luat ieri dimineata de asistentii sociali de la Directia pentru Protectia Copilului Ploiesti pentru a fi ingrijit cum se cuvine intr-o institutie specializata. In timp ce fratele sau, Adrian Scarlat, a ajuns la Spitalul «Marie Curie» din Bucuresti in stare critica, Costin va fi supus mai multor investigatii medicale si, daca va fi cazul, internat intr-un spital. Ca si fratiorul sau de numai doua luni, Costin a fost maltratat de tatal sau, Nicolae Balan. Vecinii le-au declarat asistentilor sociali ca baietelul ar fi fost lovit de peretii casei, in timpul unei crize de isterie a tatalui sau. Nicolae Balan se afla acum in arestul IPJ Prahova, pentru rele tratamente aplicate minorului. VIOLETA STOICA Bref Hoata din biserica O tinara in virsta de 18 ani a fost prinsa in flagrant, in Bise-rica Precista Mare, din Roman, pe cind incerca sa fure bani si diverse obiecte de cult. Duminica dupa-amiaza, in jurul orei 17.00, femeia de serviciu a intrat in biserica si a sesizat prezenta unei persoane straine in altar. Fara sa dea de banuit, a incuiat usa locasului si a anuntat preotul, iar apoi politia. Echipa de politisti a surprins-o in incinta bisericii pe Anca Daniela Visan, din Buzau. Aceasta avea la ea suma de 3,7 milioane de lei, pe care tocmai o sustrasese din locasul de cult. (Ciprian Predescu) Hepatita A face ravagii Hepatita de tip A face ravagii prin casele de copii, 25 de prescolari de la Centrul de Plasament din Focsani atinsi de aceasta boala fiind internati in spital. Medicii au constatat ca unii dintre micuti au trecut prin mai multe etape ale bolii, fara ca acestea sa fie observate. Directia de Sanatate Publica Vrancea, in urma unui control, a observat ca in bucataria centrului mincarea este pregatita in conditii improprii, vesela este plina de microbi, iar copiii nu primesc hirtie igienica si sapun. Bucataresele au fost amendate cu un milion de lei. (Silvia Vrinceanu) 1.000 de lei un bilet la Teatrul National Iasi Inspectoratul pentru Cultura Iasi a aprobat ca pretul unui bilet la teatru sa fie de 1.000 de lei, cu conditia ca spectatorii sa vina imbracati cu camasa alba si cravata. Bogdan Birleanu, directorul Inspectoratului pentru Cultura Iasi, a declarat ca "daca tinerii nu au camasa alba li se vor confectiona plastroane din carton si cravate cu elastic" pentru a arata ingrijiti la spectacolele de teatru. (Catalin Dumitrescu) Sapte cereri de aminare a executarii pedepsei Marian Chiata, Sorin Cristian Rosca si Zenobie Aldulescu s-au intors ieri la Tribunalul Militar Teritorial Bucuresti, unde, in urma cu doi ani, au fost condamnati la ani grei de inchisoare pentru implicarea in afacerea "Tigareta II". Prezenta lor in fata instantei militare a fost motivata prin cererile de aminare a executarii pedepselor la care au fost condamnati prin sentinta definitiva, de Curtea Suprema de Justitie. Din cauza faptului ca instanta militara, care in acest caz este si instanta de executie, nu primise inca sentinta definitiva pronuntata la CSJ, magistratii au decis aminarea judecarii acestor cereri pina la data de 20 martie. In acea zi, cererile celor trei inculpati vor fi judecate, impreuna cu cele inaintate citeva zile mai tirziu, de catre Chahim Nizar, Dumitru Popescu, Ioan Suciu si Gabriel Negoescu. (Vasile Surcel) Pentru ca este tigan, lui Mihai Puscasu i s-a darimat de doua ori casa Coliba cu 19 suflete "Ma numesc Puscasu Mihai si locuiesc in comuna Arbore, judetul Suceava. Ar fi trebuit sa locuiesc in casa nr. 1234, dar aceasta casa nu mai exista deoarece a fost darimata de doua ori. Acum locuiesc intr-o coliba facuta din cartoane si folie din plastic. Asa am trecut si prin aceasta iarna". Asa isi incepe Mihai Puscasu povestea. O poveste tulburatoare a unui om care a fost aruncat la marginea societatii, pentru simpla vina ca poarta cu el blestemul de a se fi nascut tigan. "Erau niste acte date impotriva unei familii de tigani" In anul 1976, Mihai Puscasu s-a casatorit si a venit, din Tirgu Neamt, in comuna Arbore. La acea data a fost primit la soacra sa, care locuia intr-o casuta modesta, la nr. 1234, imobil construit inainte de anul 1950. "Am locuit fara nici o problema pina in anul 1995, cind a inceput calvarul familiei mele. Ghinionul nostru a fost acela ca suprafata de 260 mp, care era proprietatea bunicii sotiei mele si pe care era construita casuta, era situata intr-un colt al unei parcele de 25 de ari, teren care era proprietatea lui Scripcar Vasile". Vasile Scripcar l-a acuzat pe Mihai Puscasu ca i-a ocupat abuziv 25 de ari de teren si, in anul 1995, l-a actionat in judecata: "M-a dat in judecata, la Judecatoria Radauti, pentru a se da o hotarire de darimare si mutare a locuintei de pe terenul lui. Aici au avut un rol hotaritor si actele prezentate de Primaria Arbore, care n-au fost reale si care au dus in eroare instanta. Erau niste acte date impotriva unei familii de tigani", ne-a declarat Puscas. A pierdut procesul la instanta de fond, apoi apelul si recursul. "In cazul meu, au functionat foarte bine pilele si relatiile. Avocat n-am avut din ce sa platesc pentru ca de-abia imi scoteam piinea cea de toate zilele pentru cei 11 copii ai mei si cei sase nepoti care traiesc toti sub acoperisul meu". In primavara anului 1999, Mihai Puscasu a plecat la lucru in tara, impreuna cu sotia. "Fara sa fiu instiintat de instanta, la locuinta mea s-a prezentat in acest timp executorul judecatoresc, impreuna cu un procuror de la Parchetul Radauti si cu un furgon in care erau 28 de jandarmi. Acestia mi-au scos cu forta din casa copiii si nepotii si mi-au distrus casa. Nu a mai ramas nimic intreg din ea. Totul, totul au distrus. Cind m-am intors de la lucru, am gasit casa ca dupa un bombardament. Copiii si nepotii a trebuit sa ii adun de la casele rudelor si ale cunoscutilor, care-i luasera din mila". Intrucit nu avea unde sa stea, si-a procurat alte materiale si, pe acelasi loc, si-a construit un bordei in care sa poata adaposti sufletele pe care le are in grija. A locuit acolo pina la data de 7 septembrie 2000, depunind intre timp cerere la Comisia de aplicare a Legii fondului funciar din comuna Arbore, pentru a i se recunoaste dreptul de proprietate asupra celor 260 mp de teren mosteniti de la bunica sotiei lui. Tot asteptind titlul de proprietate, Mihai Puscasu s-a trezit ca, la data de 7 septembrie 2000, a venit din nou executorul, cu un pluton de jandarmi, ca sa-i darime si bordeiul, "Nu aveau nici o sentinta de judecata pentru aceasta darimare. Au procedat din nou in mod barbar cu constructia. Am fost amenintat cu pistolul la timpla pentru ca am fost considerat un om periculos, care trebuie tinut la respect. Dar si un animal devine periculos atunci cind trebuie sa-si apere puii. Au batut la noi ca la fasole. La noi, oamenii nu au drepturi, mai ales o categorie dintre ei. Sotia mea a fost batuta de ginerele lui Scripcar, care este politist. A fost batuta in casa, in prezenta unor martori. A avortat pentru ca era gravida in sapte luni. Din nou au lasat jandarmii, ca dupa bombardament", ne-a spus barbatul cu amaraciune. "Eu nu pot sa am dreptate, desi de partea mea ar fi numai adevarul" Pentru ca venea frigul si nu avea unde locui, a construit din cartoane o alta coliba, aproape de malul apei, in care a stat in aceasta iarna. "Va puteti inchipui cum am locuit toata iarna cu copii mici. Unii dintre ei erau nevoiti sa mearga si la scoala". Dupa toate cele indurate, Mihai Puscasu a tras concluzia: "Eu nu pot sa am dreptate, desi de partea mea ar fi numai adevarul. Dar de partea adversarului meu este ginerele lui, care este mare consilier la Arbore si mai este sustinut de doi fosti primari". Documentele pe care ni le-a prezentat Mihai Puscasu demonstreaza ca el este proprietarul terenului. Pentru a drege busuiocul, Consiliul Local Arbore i-a oferit o alta suprafata de teren pe care sa-si construiasca o casa. "Dar eu nu vreau sa ma mut de acolo pentru ca este teren mostenit de la bunici, ca mi s-a distrus in doua rinduri casa si vreau foarte mult ca aceia care au incalcat niste legi sa fie trasi la raspundere". Mihai Puscasu si-a strigat pe unde a putut necazul, ajungind, in cele din urma, sa scrie si la Comisia pentru Cercetarea Abuzurilor din cadrul Camerei Deputatilor. O adresa pe care a primit-o zilele trecute de la Prefectura Suceava, institutie careia i-a fost transmisa petitia ajunsa la Camera Deputatilor, ii da dreptate lui Mihai Puscasu, in privinta dreptului de proprietate asupra terenului. TIBERIU AVRAM Pentru ca nu si-au mai primit banii de la CASMB din decembrie, in farmaciile Capitalei se joaca Leapsa cu retete compensate O stire de acum citeva zile anunta ca, din ce in ce mai des, romanii se imbolnavesc de nervi. Nici nu este de mirare, atita vreme cit indolenta si interesele meschine ale celor care s-au legat prin juramintul lui Hipocrat sa ne poarte de grija ne fac vietile mai amare decit sint si ne transforma ingrijorarile zilnice in uluiri disperate. Muncesti cinstit pina la pensie, iti achiti la zi asigurarile de sanatate, se intimpla sa te imbolnavesti, iar medicul iti prescrie, sa zicem, trei medicamente gratuite sau compensate. Cu reteta in buzunar, iei calea farmaciilor. Multe dintre cele particulare iti inchid, cu eleganta, usa in nas: nu sint obligate sa faca afaceri cu statul, care plateste doar cind isi aduce aminte. La farmaciile care elibereaza gratuitati, lucrurile iau insa o turnura halucinanta. Farmacistul te priveste cu un usor dispret, arunca un ochi pe fituica si iti comunica neutru ca, din cele trei medicamente, nu are decit unul. Daca il vrei, bine. Daca nu, la fel de bine: "Calatorie sprincenata! Intra si mata prin toate farmaciile care-ti sar in drum si mai intreaba!". Numai ca, pretutindeni, scenariul se repeta. Ca sa dai un semn bolii care te macina, te hotarasti sa alegi hapul vital. Si intri in plin absurd: in schimbul unui singur medicament, ti se opreste, spre decontare, intreaga reteta. Restul de medicamente - alta data, cu alta reteta, sau Dumnezeu cu mila! Sursele noastre ne-au dezvaluit ca, aproape fara exceptie, medicamentele care, in mod intentionat, nu sint taiate de pe reteta sint decontate ca si cum ar fi fost vindute bolnavilor si repuse apoi in circuit. Pentru pacient urmeaza o alta vizita la medic, o alta reteta cu doua medicamente, apoi o alta cu unul singur si tot asa, pina la isterizare. Asta numai daca medicul poate sa elibereze o alta reteta: banii alocati medicamentelor compensate sint limitati, iar prescrierea repetata a acelorasi medicamente, pentru acelasi pacient, consuma din fondurile alocate, teoretic, altui pacient. Pentru rezolvarea acestei sarade, singura solutie ar fi poate doar eliberarea unui singur medicament, pe o singura reteta. Medicamentele ridicate trebuie taiate de pe reteta Reprezentantii Casei de Asigurari de Sanatate a Municipiului Bucuresti (CASMB) au confirmat banuielile noastre in legatura cu posibilitatea ca farmacistii sa faca abuzuri in eliberarea de medicamente gratuite si compensate. "Daca asiguratii nu sint atenti si nu cer farmacistului sa taie de pe prescriptia medicala acel medicament, despre care i se spune bolnavului ca nu exista in farmacie, e posibil ca, ulterior, sa fie vindut inca o data de catre farmacist", ne-a declarat Robert Serban, directorul general al CASMB. Pina in prezent, nu s-au primit reclamatii de acest fel de la pacienti si nici nu exista dovezi ca farmacistii ar fi pacalit casele de asigurari prin astfel de practici. "Probabil ca singura posibilitate pentru evitarea acestor situatii este ca aceia care iau medicamente compensate sa verifice daca produsele pe care nu le-au primit au fost sterse de pe prescriptie", a precizat Robert Serban. Daca farmacistul refuza sa taie de pe reteta primita medicamentele pe care nu le-a eliberat, asiguratii pot depune plingeri la sediul caselor de asigurari pentru a sesiza situatia. Teoretic, farmaciile care au contracte cu casele de asigurari sint obligate sa aiba toata gama de medicamente compensate si gratuite, asa incit sa se evite abuzurile si drumurile inutile ale bolnavilor, nevoiti sa ia medicamentele la pret intreg din alte farmacii. Pe de alta parte, dirigintii farmaciilor bucurestene care au contract cu casele de asigurari de sanatate nu mai au nici un interes sa achizitioneze medicamente compensate si gratuite pentru ca, de aproape trei luni, nu si-au primit banii pentru decontarea retetelor. "Unele farmacii nu au mai primit banii de la CASMB, pentru medicamentele compensate, din decembrie. Datoriile Casei sint de aproximativ 250 de miliarde de lei. Pacientii vin si ne cer medicamente din listele stabilite de Casa. Nu le putem onora retetele pentru ca, pina nu ne primim banii, nu mai avem cu ce sa achizitionam alte produse gratuite sau compensate", ne-a marturisit diriginta unei farmacii din Capitala. CFB a declansat controale "la singe" prin farmaciile din Capitala si din judetul Ilfov Presedintele Colegiului Farmacistilor din Bucuresti, Aurora Toma, ne-a declarat: "Casa de Asigurari de Sanatate a Municipiului Bucuresti este in curs de definitivare a noilor contracte cu farmaciile. S-au incheiat contracte noi, pina acum, cu 400 de farmacii din Bucuresti si din judetul Ilfov". Aurora Toma a anuntat ca au fost formate echipe ale CFB care, incepind de azi, vor efectua controale prin toate farmaciile din Capitala si din judetul Ilfov. "Pentru depistarea neregulilor se pot face si controale inopinate. Daca exista farmacisti care nu taie de pe reteta medicamentele pe care nu le elibereaza, este foarte grav si ma mihneste". Masurile pe care le poate aplica CFB farmaciilor de stat (reteaua Centrofarm) se rezuma doar la sanctionarea salariala a angajatilor. In cazul farmaciilor particulare, se poate ajunge la intreruperea contractului cu casa de asigurari. GETA ROMAN TATIANA DABIJA [39][pl.dll?rid=expresro] 