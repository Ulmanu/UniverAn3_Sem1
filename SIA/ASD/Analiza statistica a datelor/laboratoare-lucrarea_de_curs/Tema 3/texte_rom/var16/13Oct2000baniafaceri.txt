 Dacia Super Nova cu motor de Renault Grupul Renault a lansat ieri, la Uzina Dacia, noul model Super Nova. Primul care a deschis seria discursurilor a fost directorul general adjunct pe probleme economice, Christian Esteve, care a vorbit de potentialul uzinei, dar si de problemele reale pe care le intimpina din cauza mentalitatii celor 27.000 de muncitori de la Dacia. Mesajul lui a fost destul de clar: Renault n-a venit in Romania ca sa plece. A venit pentru a produce o masina competitiva, care sa patrunda in scurt timp pe marile piete mondiale. Directorul economic de la Dacia a mai spus ca principala problema a Renault-ului a fost si este sa schimbe mentalitatea despre munca si ca acest proces este in plina derulare. 117.172.000 de lei, Dacia Super Nova Clima Dacia Nova reprezinta o mica revolutie pe piata romaneasca, un motor Renault Clio, o cutie de viteza absolut noua, plus o calitate imbunatatita a componentelor si a cablajului electric. O Dacie Super Nova Confort costa 4.200 Euro - 89.500.000 de lei, model Rapsodie 4.500 Euro - 95.868.000 de lei, iar Dacia Super Nova Clima - 5.500 euro, adica 117.172.000 de lei. Pentru promovarea noului produs, incepind cu 27 octombrie, timp de patru zile, la Uzina Dacia se va organiza, in premiera, Ziua Portilor Deschise. Toti cei care doresc pot vizita uzina si chiar testa noua masina. Se va organiza si o tombola la care vor participa toti vizitatorii si care va oferi 10 Dacii Super Nova drept premii. Conform sefului Departamentului Desfacere al Uzinei Dacia, Cornel Manucu, ieri existau peste 1.000 de rezervari ale clientilor pentru noul autoturism. Ultimul care a luat cuvintul si care a definit cel mai bine atmosfera de la Dacia a fost directorul general Constantin Stroe. El a insistat pe ideea ca Dacia se numara, in momentul actual, printre putinele societati din Romania care are viitorul asigurat. El a spus ca Daciei ii lipsea o inima noua si sanatoasa, adica un motor pe care acum il are. Stroe a mai dezvaluit ca Renault si-a plasat, la Pitesti, centrul dezvoltarii sale internationale. N-au fost ocolite nici nemultumirile salariale exprimate printr-o greva spontana, in zilele de 9 si 10 octombrie. Stroe a spus ca respecta problemele muncitorilor, dar le-a cerut rabdare deoarece francezii nu vor lasa de izbeliste cea mai importanta uzina de autoturisme din Romania. GABRIEL MARICA Din 23 octombrie Apare bancnota de 500.000 lei Banca Nationala a Romaniei a anuntat ieri ca va pune in circulatie, din 23 octombrie, o bancnota cu valoare nominala de 500.000 lei, imprimata pe polimer, si o moneda metalica cu valoarea nominala de 1.000 lei. Culoarea dominanta a noii bancnote de jumatate de milion va fi galbenul, si chipul care va intra in memoria romanilor de cite ori vor plati cu ea va fi al lui Aurel Vlaicu. Bancnota din plastic va fi superprotejata impotriva eventualelor intentii de falsificare, a avertizat banca centrala. Noua moneda de 1.000 lei va circula in paralel cu bancnotele cu aceeasi valoare, va fi gravata cu chipul lui Constantin Brancoveanu si va putea fi recunoscuta de nevazatori prin palpare. LIDIA MOISE Taxele pe consum umfla bugetul de stat Potrivit statisticilor afisate de Ministerul Finantelor, in primele opt luni ale acestui an statul a cheltuit cu 10% mai mult decit a reusit sa colecteze, inregistrind un deficit de 22.361,7 miliarde lei. Desi cheltuielile au fost relativ temperate, reprezentind 61,1% din programul anual, veniturile nu s-au incasat nici ele in ritmul pe care Ministerul Finantelor l-a prevazut la inceputul anului. Presiunea apasa insa aproape integral pe umerii contribuabililor individuali, de vreme ce sumele colectate de fisc de la firme, prin impozitul pe profit, reprezinta 17% (12.682,8 miliarde lei) din totalul veniturilor incasate la bugetul de stat. Cei mai multi bani (39,6%) s-au indreptat catre conturile statului din incasarea taxei pe valoarea adaugata (TVA), din care s-au strins 29.463 miliarde lei. Impozitul pe venit este a doua sursa de alimentare a bugetului de stat, cele 13.550,7 miliarde lei reprezentind 18,2% din totalul banilor incasati. Colecta statului din accize, de 11.249,2 miliarde lei, concureaza incasarile din impozitul pe profit, reprezentind deja 15,1% din totalul veniturilor. Datorii la scadenta Pe ansamblu, bugetele locale stau bine, sumele de bani colectate la nivelul tarii fiind mai mari cu 1.095 miliarde lei fata de cele cheltuite. Fondul special pentru promovarea si dezvoltarea turismului are si el un excedent de 2,7 miliarde lei pe primele opt luni ale acestui an. Bugetul asigurarilor sociale de stat are insa un deficit de 2.989,1 miliarde lei, "care se datoreaza nivelului scazut al incasarilor". Fondul pentru plata ajutorului de somaj a inregistrat un deficit de 571,6 miliarde lei. In primele opt luni, ministerele au mai cheltuit 7.253,6 miliarde lei din creditele externe contractate. Statul plateste scump si in acest an imprumuturile contractate din piata interna, dobinzile si alte cheltuieli asociate datoriei publice interne reprezentind mai mult de o treime (34,8%) din volumul total al cheltuielilor bugetare. LIDIA MOISE Ministerul Finantelor si-a pierdut puterea de seductie Bancile s-au saturat sa imprumute statul pe 6 luni Cu toate ca Ministerul Finantelor (MF) a platit la ultima licitatie de titluri de stat adresata persoanelor juridice dobinzi de pina la 53%, n-a reusit sa atraga decit 10% (149 miliarde lei) din suma pe care si-o propusese (1.500 miliarde lei). Cu alte cuvinte, desi dobinda a crescut cu trei procente comparativ cu ultima licitatie similara, la 182 de zile (26 septembrie), bancile nu s-au aratat dispuse sa finanteze statul. Aceasta inseamna ca dobinzile platite de MF sint inca mici? Nu, ci ca bancile comerciale nu mai sint dispuse sa imprumute statul la sase luni. Din ce cauza? Pentru ca in ultima perioada bancile au creditat statul aproape numai la 182 de zile si au ajuns la o limita fizica. La ce se refera aceasta limita? La faptul ca societatile bancare au resurse atrase, in cea mai mare parte a lor, la 1 si 3 luni si ca putinele fonduri la 6 luni si peste le-au plasat deja, iar continuarea procesului ar echivala cu supraexpunere. Statul probabil ca stie acest lucru din moment ce nu incearca sa se imprumute la termene mai mari de 3 luni de la populatie. Ce ar trebui sa se intimple mai departe? Ar fi necesar ca Ministerul Finantelor sa-si dea seama ca numai poate forta scadente la 6 luni si sa se limiteze doar la 3 luni. Si nu numai atit, ar trebui sa accepte majorarea dobinzilor la 52-53% si la titlurile emise pe 3 luni. Toate acestea pentru a putea atinge un punct de echilibru peste care plasamentele in moneda nationala sa devina mai cautate decit cele in valuta. In conditiile in care cele spuse se vor si intimpla s-ar putea intra pe un circuit normal. Bancile ar deveni interesate sa plaseze lei statului si, mai mult decit atit, ar fi dispuse sa mareasca dobinzile la depozitele populatiei in jurul limitei de 40%, ceea ce ar opri procesul de dolarizare a economiilor si l-ar relansa pe cel de economisire in moneda nationala. Iar, in circumstantele in care bancile si populatia s-ar arata mai putin atrase de valuta, banca centrala ar putea cumpara o cantitate mai mare de devize, si ar regla masa monetara prin intermediul pietei valutare, cresterea rezervei reprezentind o garantie pentru nedeprecierea ratingului tarii. In fine, in masura in care achizitiile de valuta de catre BNR inseamna injectii de lei pentru piata, intrarea in posesia bancilor a unei cantitati mai mari de moneda nationala ar crea premise puternice pentru stat de a nu plati la titlurile pe 3 luni dobinzi mai mari de 52-53% si cercul s-ar inchide. IONUT BALAN Isarescu si-a luat trei consilieri onorifici In cadrul Tirgului International Bucuresti s-au deschis ieri lucrarile Forumului National de Investitii 2000, in prezenta premierului Romaniei, Mugur Isarescu. Obiectivele Forumului, care se va desfasura pe o durata de trei zile, constau in promovarea proiectelor de investitii romanesti, atragerea de capitaluri investitionale si surse de finantare, parteneriate de afaceri pentru investitii si valorificarea potentialului uman cu calificare deosebita. Totodata vor avea loc si contacte intre realizatorii de proiecte si potentiali finantatori. Pentru a consfinti o relatie directa intre autoritati si investitori, Isarescu a anuntat infiintarea Consiliului Economic Consultativ al Primului-Ministru. Astfel, George Cojocaru, presedinte CCIR, George Copos, presedinte UGIR 1903, si Dumitru Constantin, presedinte Compirom, au devenit consilieri onorifici ai premierului in domeniul afacerilor. GABRIELA TINTEANU Inflatia, sub 3% Inflatia a atins 29,9% dupa primele noua luni ale anului, ceea ce echivaleaza cu o inflatie medie lunara de 3% potrivit Comisiei Nationale pentru Statistica. Rata inflatiei in luna septembrie a fost de 2,8% comparativ cu luna precedenta, la media acesteia contribuind in mare masura cresterea preturilor la marfurilor nealimentare cu 3,1% si a celor alimentare cu 3%. Indicii preturilor la servicii a crescut cu 2,1% in septembrie comparativ cu august. (G.T.) "Evenimentul zilei" va prezinta Ghidul transformarii "cuponarilor" in oameni cu bani Alegi brokerul, deschizi cont, dai ordin de vinzare si astepti banii Chiar daca performantele burselor romanesti nu au spectacolul marilor piete de capital din lume, sintem totusi o natiune de actionari care au primit, in doua rinduri, titluri de valoare emise de stat. Insa mare parte din posesorii de cupoane, imprastiate catre toata natiunea adulta de Programul de Privatizare in Masa (PPM) in urma cu peste patru ani, nu au efectuat vreo tranzactie cu actiunile primite. Majoritatea au ales compania unde sa-si plaseze cupoane avind la dispozitie informatii insuficiente, astfel incit nu prea s-a sinchisit apoi de transformarea acestora in bani. Pe de alta parte, exista inca titluri emise de unele companii care nu au fost niciodata tranzactionate pe piata Rasdaq, piata pe care au fost listate cele peste 5.000 de companii incluse in "jocul" PPM. Scaderea puterii de cumparare si apropierea unei ierni care anunta scumpiri, a determinat multi "cuponari" sa caute companii de valori mobiliare pentru a valorifica actiunile personale, uneori chiar pentru vinzarea unui pachet de actiuni colectat de la intreaga familie. Pentru a vinde un pachet de actiuni, trebuie parcurse patru etape: alegi brokerul, deschizi cont la el, dai ordin de vinzare si astepti banii. Alegerea brokerului e treaba fiecaruia O data identificata o companie de valori mobiliare (SVM), oamenii se gasesc in fata unui broker care-i asista in incercarea de a vinde sau, uneori, de a cumpara actiuni. Alegerea unui broker (SVM) este treaba fiecarui client, care are la dispozitie aproximativ 250 de companii de valori mobiliare active in piata de capital romaneasca. Acestea pot fi gasite, cel mai usor, in publicatiile cu specific economic sau de publicitate. Ca la o banca, un client isi deschide un cont personal La o companie de valori mobiliare, clientul intra in dialog cu un broker care-i cere sa completeze un formular de cont. El incheie de fapt un contract cu SVM-ul, si inceperea executarii acestuia este conditionata de completarea formularului de deschidere de cont. In fapt, procedura este aceeasi ca la o banca pentru ca in spatele titlurilor de valoare care sint actiunile stau bani. In plus, brokerul va dori sa afle numerele de telefon la care poate lua legatura cu clientul. Atentie insa, nu este o relatie ca-n filmele americane, unde oamenii suna brokerul de pe Wall Street si-i cer acestuia diverse miscari in piata. In Romania, majoritatea brokerilor vor evita sa primeasca ordine la telefon, reglementarile in vigoare cerind obligatoriu existenta unui ordin scris de vinzare/cumparare, semnat de titularul de cont. Formularele de cont ale clientului difera de la un SVM la altul, dar, in esenta, fiecare companie va cere clientului sa aiba un document de identitate si precizeze care sint persoanele imputernicite sa dea instructiuni in numele sau, potrivit reglementarilor din Codul Comercial, din Legea nr. 52/1994, normelor CNVM si regulilor de practica onesta ale pietei de capital. Brokerii vor sa cunoasca rezistenta la risc a clientului Brokerii vor mai dori sa stie ce apetenta pentru risc are clientul. In general, "cuponarii" sint interesati exclusiv de vinzarea imediata sau la un pret bun a actiunilor. "Exista insa si clienti care doresc sa cumpere actiuni de portofoliu, pe care doresc sa le pastreze pe termen mediu sau lung. Ei urmaresc insa companiile care au profit si asteapta dividende la finalul anului", ne-a declarat un broker. In fata brokerului, clientii trebuie sa spuna si daca au conturi deschise la alte SVM-uri si daca detin pozitii de actionari semnificativi la unele companii. Clientul alege cind si la ce pret vinde actiunile Dupa completarea formularului, clientul va cere SVM-ului sa execute un ordin de vinzare sau de cumparare de valori mobiliare. In cazul vinzarii unui pachet de actiuni, clientii trebuie sa hotarasca termenul la care dau ordinul. Ei pot prefera sa fixeze o data anume, un interval sau, daca titlurile pe care doresc sa le vinda nu se misca prea des pe piata, pot tine ordinul deschis pina la anulare. Trebuie sa mai precizeze, in cazul detinerii unui pachet mai consistent, daca vind tot sau o parte din acesta. Brokerii isi informeaza clientii in legatura cu evolutia actiunilor pe burse si-ii dau in general detalii despre tranzactiile proiectate. Dupa impozitare, banii se trimit prin posta, se vireaza in cont bancar sau se primesc direct de la SVM Dupa executarea ordinului, dureaza trei zile pina cind banii intra in contul clientului. Ei pot fi virati in contul bancar al clientului sau pot fi trimisi prin mandat postal sau telegrafic cu confirmare de primire. Daca prefera "cash", clientul se poate deplasa din nou la SVM, de unde poate primi direct sumele respective. Comisioanele brokerilor variaza intre 0 si 8%, dar devin mai mici pe masura ce sumele in joc sint mai mari. "Fiecare miscare a titlurilor de valoare in piata costa si acesti bani trebuie acoperiti din comisioane", spun brokerii. In plus, brokerul isi informeaza clientii ca, din suma obtinuta dintr-o tranzactie de vinzare de actiuni, trebuie sa mai plateasca 1%, reprezentind impozitul pe venit retinut la sursa. La cumpararea de actiuni, brokerii ataseaza comisonului cuvenit lor si o taxa de 0,08% din valoarea tranzactiei, reprezentind cota datorata CNVM. LIDIA MOISE AVAB nu poate recupera 45,2 miliarde lei, pe motiv de vicii de semnatura In peste 98% din cauzele aflate pe rolul instantelor de judecata de la Curtea de Apel Bacau intre Agentia de Valorificare a Activelor Bancare si actualul SIF Moldova, instanta a dat cistig de cauza SIF-ului. Motivatia este de-a dreptul interesanta: vicii de semnatura. Instanta a anulat nu numai avalul acordat de SIF, ci chiar biletele la ordin, ceea ce practic leaga de miini AVAB, ea nemaiavind pe cine sa execute! Chiar daca intr-un proces recursul AVAB a fost admis, SIF Moldova a reusit pe o cale extraordinara de atac o contestatie in anulare. Numai in cazul unui singur debitor, Simbol Electronica, SIF Moldova a avalizat bilete la ordin de 45,2 miliarde lei, bilete care au fost scontate la Bancorex. Motivatia adusa de SIF Moldova in instanta a fost aceeasi pentru toate cele peste 200 de procese pe care le are cu AVAB: biletele la ordin au fost semnate de Bejan Ion, sef serviciu plasamente de capital, si nu de presedintele de atunci al lui FPP II Moldova, Corneliu Iacubov. Chiar daca AVAB are ordinul prin care Bejan Ion era imputernicit sa semneze biletele la ordin. Toate procesele fiind pe raza judetului Bacau, instanta a hotarit, pe baza de vicii de procedura, anularea in totalitate a biletului la ordin nu numai a avalului, AVAB pierzind in acest fel titlul executoriu. In cazul unui bilet la ordin avalizat de SIF Moldova pentru Simbol Electronica din Bacau, AVAB a reusit sa obtina recursul la Curtea Suprema de Justitie, care a stabilit ca aceasta competenta revine Curtii de Apel Bacau, sectia comerciala. SIF Moldova inainteaza o contestatie in anulare, prin care sentinta a fost practic desfiintata. Si aici motivatia data de Curtea de Apel Bacau este aproape stranie: cererea de recurs nu a fost formulata de secretarul de stat, Dan Pazara. In schimb, ordinul de imputernicire pentru directia juridica a AVAB exista. Este destul de ciudat sa pretinzi sefului AVAB sa fie omniprezent in miile de procese pe care AVAB le are cu debitorii fostului Bancorex. Biletul la ordin semnat anulat in acest proces are o valoare de 230.000 dolari. Toate biletele avalizate de SIF Moldova pentru SC Simbol Electronica insumeaza 18,1 milioane dolari. In momentul acordarii avalului, SIF Moldova si-a luat destule precautii fata de aceasta societate, de la garantii imobiliare si mobiliare, pina la contract de cautiune si chiar pachet de actiuni. In concluzie, Simbol Electronica a luat banii de la Bancorex, pe baza avalului dat de SIF Moldova, iar prin decizia Curtii de Apel Bacau, care anuleaza titlul executoriu, AVAB nu mai poate recupera nimic. Singura solutie la care mai poate apela AVAB in aceasta situatie este trimiterea unui memoriu catre procurorul general de pe linga Curtea Suprema de Justitie si ministerului Justitiei, singurele institutii care pot cere recurs in anulare. GABRIELA TINTEANU 