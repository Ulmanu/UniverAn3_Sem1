 Marcel Iures va fi coleg cu Bruce Willis Actorul Marcel Iures va juca in al patrulea film american din cariera sa: "Hart's War" (Razboiul lui Hart). Premiera filmului va avea loc in 2002. Regizorul, Gregory Hoblit, l-a ales pe actorul roman pentru personajul Visser. Actiunea filmului are loc in cel de-al doilea razboi mondial. Un student la Drept devine prizonier si trebuie sa apere in instanta un prizonier de culoare care este acuzat pe nedrept de omor. Rolul principal este jucat de Bruce Willis. Nereusind sa luam legatura cu Marcel Iures, nu stim ce rol are personajul Visser, insa banuim ca nu poate fi nici prizonierul negru, nici studentul la Drept, deoarece e cam batrin pentru asta. Cert este ca Iures a devenit un actor de recunoastere internationala. El a mai jucat pina acum in productiile americane "Misiune imposibila", "Peacemaker" si "Interviu cu un vampir". MONICA STAN Auto Frankfurt, capitala mondiala a industriei auto Orasul german Frankfurt este, in aceste zile, capitala industriei auto mondiale. Aici, intre13 si 23 septembrie, cei mai importanti constructori de automobile si-au dat intilnire intr-una dintre cele mai mari manifestari expozitionale auto. Sute de mii de vizitatori vor putea vedea cele mai noi creatii in domeniul automobilistic, precum si ultimele tendinte in domeniu. Lamborghini Murcielago Printre premierele acestei editii se numara si Lamborghini Murcielago, care reprezinta o evolutie a modelului anterior, Diablo. Este vorba despre un coupe cu doua locuri, cu motor pozitionat central in zece cilindri, cu tractiune totala. Motorul cu capacitate cilindrica de 6,2 litri dezvolta 580 CP, transmisia fiind asigurata de o cutie de viteze in sase trepte. S-au imbunatatit foarte mult aspectele mecanicii, securitatii si echipamentului standard; in plus, caroseria difera foarte mult de cea a predecesorului Diablo. Lancia Thesis Cu un design nou, extrem de modern, Lancia Thesis se constituie intr-unul dintre cele mai mari modele de lux europene care au tractiunea pe spate. Acest model va fi animat de doua motorizari pe benzina, de 2,4 litri si, respectiv, un V6 de 3 litri si 215 CP, precum si de o motorizare pe motorina, fiind vorba despre un turbodiesel JTD in cinci cilindri de 2,4 litri si 150 CP. Si in privinta sistemelor de securitate, acest model se prezinta foarte bine, dispunind de opt airbaguri: doua frontale, patru laterale si doua pentru protectia capului. Mercedes Vaneo Mercedes va lansa pe piata, la inceputul anului viitor, un monovolum din gama medie, destinat atit transportului de persoane, cit si celui comercial. In comparatie cu Clasa A, Vaneo are un aspect practic mai pronuntat, putind transporta sapte persoane si avind mai multe posibilitati de adaptare a interiorului la transportul de marfa. Se va vinde cu aceeasi motorizare care anima si Clasa A: trei pe benzina si doua Diesel. Toate versiunile vor fi dotate cu cutie de viteze manuala in cinci trepte. Volkswagen Polo Constructorul german Volkswagen a prezentat la Frankfurt noua generatie Polo, cu dimensiuni apropiate de ale unui Golf. Dotarile standard sau optionale sint la fel cu cele ale utilitarelor moderne, mai mult, scaunul pentru copil fiind integrat in bancheta din spate. Toate variantele noului Polo au sistemul ABS in dotare standard. Gama de motorizare include si citeva versiuni noi, cum ar fi o versiune in trei cilindri pe benzina cu injectie directa, care dezvolta 86 CP. General Motors a ajuns la un acord cu Daewoo Secretarul de stat pe probleme de economie din Coreea de Sud a declarat ca intre creditorii de la Daewoo Motor si reprezentantii General Motors a fost stabilit un acord privind vinzarea companiei sud-coreene. Acesta a declarat ca General Motors, cel mai important constructor de automobile din lume, asociat acum cu Fiat, va plati 10.223 de milioane de euro pentru constructorul sud-coreean, care are si o filiala in Romania. Intre obiectivele care nu vor intra sub incidenta acestui acord se va numara si fabrica de la Pupyong, una dintre cele mai mari ale celor de la Daewoo. Contractul va fi semnat, conform aceleiasi surse, saptamina viitoare. Cu toate acestea, oficiali ai General Motors au spus ca negocierile nu s-au incheiat, dar ca, intr-adevar, sint foarte aproape de un acord. Nu se precizeaza nimic despre filialele pe care Daewoo le are in citeva tari est-europene, printre care si in Romania. Aur - 6 din 8 Cu toate ca mai sint doua etape de disputat, Campionatul National de Raliuri si-a stabilit deja laureatul acestui an. Este vorba de Constantin Aur (Seat Cordoba WRC), care, in urma victoriei inregistrate in etapa a opta de campionat, Raliul Banatului, si-a adjudecat cel de-al saselea titlu national, al cincilea consecutiv. A fost, practic, o competitie dominata de Constantin Aur, care a cistigat sase din cele opt etape desfasurate pina acum, in ce-lelalte doua abandonind. Victoria vasluianului nu surprinde pe nimeni, avind in vedere ca beneficiaza anul acesta de cea mai performanta masina. Singurul care s-a incapatinat sa tina pasul cu Titi Aur a fost fostul campion mondial de box, Mihai Leu. Desi cu o masina net inferioara, Mihai i-a suflat mereu in ceafa pilotului de la Seat. La Lugoj, Mihai Leu isi juca ultima sansa, asa ca a fortat foarte mult. Acest lucru l-a costat enorm, avind in vedere ca in speciala a sasea, dupa o saritoare, a lovit o movila de pamint de pe marginea drumului si s-a rasturnat de mai multe ori. Din fericire, echipajul a scapat nevatamat, in schimb, masina a fost serios sifonata. In aceste conditii, pilotul hunedorean va trebui sa se multumeasca doar cu titlul de vicecampion national, oricum, cea mai buna performanta din cariera sa de pilot. Anul viitor, duelul va fi mult mai interesant, tinind cont ca Leu vrea sa schimbe Fordul actual cu un Hyundai WRC. Grigorescu, cel mai ghinionist La clasa N, victoria clujeanului Bogdan Marisca a incurcat foarte mult socotelile. Ultimele doua etape vor fi decisive, pentru titlu luptindu-se Bogdan Marisca si Daniel Ungur, ambii pe Mitsubishi. O surpriza placuta la grupa N a constituit-o echipajul Romulus Preda/Gabi Cirstea. Acestia, desi au concurat la Lugoj cu masina de rezerva (Renault Clio Williams), au reusit o clasare foarte buna (6 la general, 4 la grupa N si 1 la grupa F2), mentinindu-se astfel pe podiumul clasamentului general al clasei. Cel mai ghinionist pilot din acest an a fost George Grigorescu. Pilotul echipei Dialog-Renault a avut destule probleme, care l-au fortat sa abandoneze. Asa s-a intimplat la Lugoj, cind masina a refuzat sa porneasca din cauza unor probleme la sistemul electronic. Ca o ironie a sortii, imediat dupa startul oficial, masina a pornit ca si cum nimic nu s-ar fi intimplat, insa era prea tirziu. Abandonul survenit la Lugoj a indepartat foarte mult echipa Dialog-Renault de un loc pe podiumul cla-samentului general. Pro TV a luat caimacul Atacul terorist de alaltaieri din SUA a fost pe larg reflectat de televiziunile romanesti, care si-au anulat programele obisnuite si au transmis editii speciale, cu putin dupa ora 16.00. Cea mai buna audienta a avut-o ieri Pro TV-ul, care a atins un virf de 18,60% (rating) la Stirile de la ora 19.00. Daca editia speciala de stiri (de citeva minute) a postului amintit de la ora 16.12 a fost urmarita doar de 3,10% din telespectatori, urmatoarea, care a inceput la 16.49 si s-a incheiat inainte de Stirile de seara, a adunat un rating mediu de 14,90%. Antena 1 a avut un maximum de telespectatori tot intre orele 19.00 si 20.00 - 16,40%, cu 2,20% mai putin decit audienta Pro TV-ului. Editia speciala Marius Tuca Show a capatat un rating de 13,10%, cu care a batut audienta Pro TV-ului pe acelasi tronson orar (20.00 - 21.20), de 13,10%. Romania 1 s-a facut iarasi de ris - rating-ul maxim pe care l-a atins in zbuciumata zi de 11 septembrie a fost de doar 7,70% (la Jurnal, intre orele 20.00 si 20.38). Prima TV s-a descurcat onorabil, obtinind o felie de 5,30% (rating) cu Focus Plus (un sfert de ora inaintea miezului noptii). Pina si Acasa a incercat sa tina pasul cu evenimentele, preluind de la Pro TV o parte din stiri, cu care a capatat audienta a 2,90% din telespectatori. ALINA PAVEL Simbata - "Seara regasirii" Pro TV isi va lansa grila de toamna intr-o emisiune festiva, care va fi difuzata simbata aceasta, dupa stirile de seara. Show-ul se va bucura de prezenta tuturor vedetelor care au productii in noul sezon, astfel ca nu vor lipsi Mihaela Radulescu, Teo Trandafir, Mugur Mihaiescu, Emanuel Isopescu, Radu Anton Roman, Lucian Mindruta, Florin Calinescu. Ei isi vor prezenta noile formate de emisiuni, intentiile si imbunatatirile pe care le aduc productiilor cu care isi asociaza numele. Aceasta emisiune va fi urmata de reality-show-ul promis de Pro TV - "Seara regasirii". Misterul inca pluteste asupra gazdelor acestui spectacol de televiziune, iar daca Ernest Maftei a declinat invitatia de amfitrion, "masina de zvonuri" a lansat un nou nume cu greutate: Mircea Albulescu. Contactat, Mircea Albulescu a negat orice implicare, glumind: "Astept ras, tuns, frezat, dar deocamdata nimeni nu m-a sunat". (C.P.) Radu Herjeu revine la Antena 1 cu talkshow-ul "Strict autentic" Din aceasta toamna, Radu Herjeu se intoarce pe micile ecrane cu un talkshow inedit. "Strict autentic" este o emisiune neconventionala, care va avea invitati in platou si public. Subiectele dezbatute in cadrul emisiunii vor fi dintre cele mai putin obisnuite pentru un talkshow... Situatii-limita, circumstante controversate, cazuri neobisnuite cu oameni obisnuiti, relatii interumane, toate acestea isi vor gasi oglindirea in emisiunea moderata de Radu Herjeu. Ele nu vor veni din zona politicului si nici din cea sociala, cum ne-a obisnuit vedeta Antenei 1 pina acum, ci vor fi frinturi din viata unor oameni pusi in situatii speciale. Temele alese de Radu Herjeu sint dintre cele pe care le discuta toata lumea. Fie ca este vorba despre libertatea de a alege sau despre compromis, abordarea va fi intotdeauna inedita. Oamenii care au fost pusi in situatii asemanatoare se vor afla in platou, in timp ce publicul prezent va avea ocazia sa formuleze intrebari adresate subiectului. Controversele vor fi pilonul principal al emisiunii, moderatorul incurajind reactiile invitatilor si ale publicului. Opiniile contradictorii, care fac deliciul spectatorilor si al telespectatorilor, vor fi punctul principal al emisiunii "Strict autentic".(D.M.) "Dune", un SF de referinta la Antena 1 Din 15 septembrie, in fiecare simbata, de la ora 20.00, la Antena 1, veti putea urmari unul dintre cele mai bune seriale SF din ultimul deceniu, "Dune", dupa romanul omonim al lui Frank Herbert. Cartea s-a vindut in peste 30 de milioane de exemplare in intreaga lume. Constituit intr-o miniserie de sase ore, filmul ii are in rolurile principale pe William Hurt (Ducele Leto Atreides) si pe Giancarlo Giannini (Imparatul Shaddam IV). Povestea se petrece intr-un viitor indepartat, dominat de conflicte, intrigi politice, probleme sociale. Totul graviteaza in jurul unei substante mult rivnite, esentiala pentru calatoriile in spatiu si intinerirea organismului. Substanta cu pricina este comoara cea mai de pret din imperiu si poate fi intilnita doar pe "Dune". O planeta ostila, fara vegetatie. (R.M.) Editia de Transilvania Arabii celebri din Mures condamna atentatele teroriste Dr. Raed Arafat, intemeietorul SMURD in Romania, nascut in Palestina, s-a aratat profund indignat de atentatele din America. Dr. Ardeshir Vahidi, originar din Iran, care a atras atentia opiniei publice dupa ce in 1998 era pe punctul de a fi extradat in Iran, unde ar fi fost condamnat la moarte pentru ca a imbratisat credinta baha'i, a declarat ieri ca evenimentele din America "sint un grav atentat la pacea mondiala". Ardeshir a spus ca nici un om normal nu s-ar putea bucura de asa ceva. DRAGOS BARDOSI Oficialitatile clujene, in alerta Oficialitatile clujene au avut parte de o noapte nedormita. Consilierul Politic al Biroului de Informare Cluj-Napoca al Ambasadei Statelor Unite, Tudor Seulean, spune ca biroul din Cluj va fi inchis pentru o perioada nedeterminata. Prefectul de Cluj, Vasile Soporan, a deplins tragedia din orasele americane si a dat dispozitie ca paza de la toate institutiile statului sa fie intarita. Comandantul IPJ Cluj, col. Nelu Pop, a dispus asigurarea protectiei cetatenilor americani aflati pe teritoriul judetului si a suplimentat paza in dispozitivul de aparare al Biroului de Informare al Ambasadei SUA din Cluj-Napoca. In continuare, autoritatile locale vor urma indicatiile trasate de catre CSAT. EMANUEL CIOCU Vesti de la rudele din SUA "Ma rugam sa fie unul dintre cei care cauta, nu unul dintre cei cautati" In Cluj, ca de altfel peste tot, subiectul zilei ramine atacul asupra "gemenilor" din New York si al sediului Pentagonului. Mai mult decit oricine resimt intensitatea evenimentului rudele celor plecati in State. Cu ochii in televizor, cu urechea in asteptarea unui telefon, parinti si frati ingrijorati asteapta un semn de peste ocean. In acest timp, americanii din oras sint intr-o continua asteptare, arabii au disparut, iar ofiterii SRI sint pe urma lor. "Nu gasim telefoane" Un clujean aflat la studii in New York se plinge ca nu se gasesc telefoane pentru a anunta rudele. Intr-un e-mail, Mihai Lupu isi anunta rudele ca e bine, dar ca deoacamdata, toti oamenii sint blocati in locul in care se aflau in momentul tragediei. "E groaznic, toata lumea cauta sa-si gaseasca cunoscutii. Pe mine explozia m-a prins in Manhattan si toata lumea a fost somata sa ramina in acel loc opentru o zi sau doua. Se verifica identitatea tuturor persoanelor aflat pe strazile New York-ului. Faptul ca nu ne putem misca ne impiedica sa gasim un telefon. Oamenii se calca in picioare pentru a gasi un telefon. Cred ca incepe razboiul", spune Razvan Luca intr-un e-mail. "Am asteptat minute in sir, ore, sa primesc un semn de la el. Ma uitam la televizor, vedeam reluarile exploziei de la WTC, eforturile echipei de cautare si incercam sa il gasesc printre cei de acolo. Ma rugam sa fie unul dintre cei care cauta si nu unul dintre cei cautati. A fost groaznic, nu stiam pe care canal sa ne mai uitam. Cand am primit telefonul am respirat usurata si am plins", spune mama lui Mihai. Evacuati din birouri Dupa declansarea exploziei de la Pentagon, toate cladirile guvernamentale au fost inchise si functionarii, evacuati in timp ce echipele antitero cautau potentiale incarcaturi explozibile. "Se inchid birouri (pe noi ne-au trimis acasa, cladirea in care lucram apartine guvernului, asa ca se inchide deocamdata), traficul e ingrozitor (toata lumea vrea sa-si ia copiii de la scoli), e foarte greu sa folosesti telefonul, pentru ca toata lumea incearca sa sune pe cineva. Una dintre tipele de la birou are un frate care lucreaza la Pentagon, si inca nu stie ce s-a intimplat cu el", spune Roxana Muresan, absolventa a Universitatii "Babes-Bolyai" Cluj-Napoca, Facultatea de Jurnalistica, actualmente studenta in Washington D.C. EMANUEL CIOCU MIHAI SOICA Adonis Constantinovici: "Sint gata de orice pentru America" Un american sosit la Satu-Mare cu doar citeva ore inaintea tragediei din Satele Unite s-a aratat socat de imaginile transmise din orasul pe care tocmai il parasise. Nick Constantinovici s-a stabilit in America in urma cu 14 ani impreuna cu cei doi copii, Andromeda si Adonis, si face anual cite o vizita in orasul natal. Prima reactie dupa aflarea vestilor proaste a fost sa telefoneze la cei doi copii care ramasesera acasa. Andromeda Constantinovici are 24 de ani si este ofiter in marina americana. Ea a povestit, aproape plingind, ca totul este perceput, in jurul ei ca o mare tragedie. "E o lovitura miseleasca din care nu pot sa-mi revin, e ca si cum as fi pierdut pe cineva din familie. Noi sintem in alarma de gradul 0, gen de alarma pe care nu l-am prins inca de cind lucrez in armata americana, si in citeva minute va trebuie sa fiu la unitate". Fratele ei, Adonis Constantinovici, care se afla la New-York, a apucat sa povesteasca mai multe. "A fost un soc care ma face si acum sa ma intreb daca este adevarat. Nimeni nu a putut dormi toata noaptea, iar populatia este pur si simplu derutata. Oamenii fug dintr-un loc in altul sa se aprovizioneze cu alimente. N-am vazut asemenea cozi de cind eram copil, in Romania, pe vremea lui Ceausescu. L-am cautat pe unchiul George, care locuieste foarte aproape de World Trade Center, dar nu am reusit sa intru, este o zona interzisa, desi sint multi care, ca si mine, au rude sau prieteni despre care nu stiu nimic". Adonis ne-a declarat ca se simte neputincios. "Desi sint aici, nu pot sa fac nimic impotriva acestor fanatici care, mai devreme sau mai tirziu, vor plati. Sint gata de orice sacrificiu pentru America", ne-a mai spus romanul devenit american. Desi a venit abia de doua zile in Romania, Nick ar dori sa se intoarca cit mai repede in Statele Unite sa se asigure ca prietenii lui n-au patit nimic. Pina la restabilirea traficului aerian va trebui insa sa ramina si sa urmareasca la televizor evenimentele din tara a carui cetatean fiind se credea in siguranta oriunde in lume. BIANCA BOITOR Controale superficiale la WTC Ironia sortii a facut ca un ziarist de la redactia cotidianului de limba maghiara Szabadsag din Cluj-Napoca, Oliver Kiss sa fie in urma cu citeva zile chiar la World Trade Center din New York. Jurnalistul clujean s-a aflat in Statele Unite ale Americii timp de trei saptamini, in cadrul unui program oficial finantat de Departamentul de Stat. Declaratia lui Oliver Kiss este cu totul surprinzatoare. El sustine ca, in timp ce vizita "zgirie-norii" din New York, controalele efectuate de agentii de paza erau destul de superficiale. "Agentii de paza nu acordau o atentie deosebita bagajelor de volum mai mic ce se aflau asupra turistilor care vizitau cladirea. O parte din genti erau puse pe benzile transportoare, dupa care erau controlate cu raze X. Daca aveai in mina o geanta mai mica, agentii de paza nu spuneau nimic", afirma Oliver Kiss. Referitor la complexul World Trade Center, format din mai multe cladiri, ziaristul maghiar afirma ca accesul era posibil atit de la nivelul solului, cit si direct din metrou. Piata de alimente, in apropierea World Trade Center De curind, municipalitatea din New York a decis ca, in imediata apropiere a centrului de afaceri World Trade Center, sa fie infiintata o piata de alimente. "M-a surprins acest fapt deoarece, in anul 1993 cladirea a mai fost tinta unui atac terorist in care si-au pierdut viata sase persoane, iar alte o mie au fost ranite". Oliver Kiss sustine ca piata de alimente era foarte aglomerata, iar agentii de paza erau aproape inexistenti. Un alt lucru ciudat il constituia faptul ca in apropierea cladirii care a fost tinta atacului terorist de marti se afla un parc de recreere. "Erau sute de oameni care citeau, jucau sah, carti, table sau, pur si simplu, stateau pe banci", a adaugat Kiss. Jurnalistul a mai precizat ca a fost surprins de faptul ca oficialitatile americane tratau cu superficialite siguranta acestui obiectiv foarte important care mai fusese tinta unui atac terorist. MIHAI SOICA Apocalipsa pe Internet Din nevoia de comunicare, americanii au reactionat rapid, pe Internet deschizindu-se zeci de liste de discutii despre Apocalipsa din 11 septembrie. Pe una dintre aceste liste (http://groups.yahoo.com/group /sept11info/messages), lansata de Andy Carvin, se inscrisesera, in mai putin de 12 ore, 793 de persoane care aveau ceva de comunicat. Andy Carvin, de la Fundatia Benton, povesteste cum cladirea in care are biroul, aflata la trei blocuri de Casa Alba, a fost evacuata in mai putin de o jumatate de ora. "Strazile erau pline de oameni mergind bezmetic, cautind sa iasa cit mai repede din centrul orasului si incercind sa vorbeasca la telefoanele celulare. Nu era vorba de panica, oamenii voiau, pur si simplu, sa plece naibii de acolo.". Aon isi cauta azi-noapte tatal, care lucra in cea de-a doua cladire a World Trade Center: "Cunoasteti pe cineva care a lucrat in WTC? Ieri, tatal meu se afla acolo si nu mai stiu nimic despre el". Mike McCullough povesteste: "Priveam cu binoclul cladirea World Trade Center cind cel de-al doilea avion s-a lovit de turn. Am iesit afara si am auzit niste muncitori, aflati pe un acoperis, strigind. Cind m-am intors in apartamentul meu, cladirile World Trade Center nu se mai puteau vedea de la fereastra mea". La rindul lui, Sally Albright din Washington, scrie: "Incerc sa aflu unde pot sa donez singe, aici, in Washington. Nu gasesc nici unde informatii despre astfel de centre de colectare". Un mesaj mai deosebit a fost trimis de Jodi Beebe: "Fiul meu, care se afla in Florida, a vrut sa inchirieze o masina de la un centru de inchirieri, dar i s-au cerut 700$, suma foarte mare comparativ cu pretul obisnuit al unei astfel de inchirieri. E revoltator ca in asemenea momente unii oameni incearca sa profite." BOGDAN OPREA Reprezentantii OSCE - sub paza inarmata Brigada Antitero a SRI Timis a verificat ieri seara cladirea Hotelului Continental, unde au fost cazati reprezentantii OSCE care au participat la demonstratia de la Baza 93 Aeriana Timisoara. Efective suplimentare de politisti inarmati au fost dislocate pentru paza hotelului si a diplomatilor straini. La Aeroportul International Timisoara s-a constituit inca din seara zilei de 11 septembrie comitetul de criza si s-a intarit paza aeroportului si a imprejurimilor acestuia, unde patruleaza permanent jandarmi inarmati cu munitie de razboi. SERGIU MIAT Ziarist muresean in metroul newyorkez Fostul redactor-sef al cotidianului tirgumuresean "24 de ore", stabilit in New York, a reusit imediat dupa atentatele teroriste din metropola americana sa isi contacteze telefonic membrii familiei din Tirgu-Mures si sa-i linisteasca. In timpul exploziilor el se afla in metrou, nu foarte departe de World Trade Plaza. Tatal lui Radu Balas se afla si el in SUA si ar fi trebuit sa revina in tara ieri, dar va fi nevoit sa mai zaboveasca pe tarim american pina se va reglementa problema traficului aerian. DRAGOS BARDOSI Gen. (r) Robert Vernon, miscat de solidaritatea romanilor Gen. (r) Robert Vernon, fost adjunct al sefului politiei din Los Angeles, s-a intilnit ieri, la Arad, cu reprezentanti ai autoritatilor locale. Primarul Dorel Popa a propus un moment de reculegere in memoria victimelor nevinovate din SUA. In replica, gen. (r) Robert Vernon a multumit pentru simpatia si solidaritatea aratate fata de americani. "Este cea mai mare tragedie de cind traiesc in SUA. Chiar mai mare decit Pearl Harbor, pentru ca acolo a fost o operatiune militara". SORIN TROCAN Medic din Manhattan, la SMURD Medicul american Gar Chang se afla de mai multa vreme la SMURD Tirgu-Mures, unde efectueaza specializarea pentru faza prespitaliceasca a interventiilor de urgenta. Gar Chang este originar din New York si este medic in cadrul Spitalului Bellevue. El este extrem de marcat de evenimentele produse in SUA, si refuza sa dea orice fel de declaratii. Detinere ilegala de arma Cetateanul austriac, Marginean Virgil, in virsta de 51 de ani, detinea la locuinta sa din comuna Singeorgiu de Mures un revolver pentru autoaparare, cu gaze, marca "Magnum", de calibru 9 mm si cinci cartuse cu gaze de acelasi calibru. Revolverul a fost introdus in tara la data pe 31 august 2001, prin Vama Bors, in autoturismul proprietate personala, fara sa il declare organelor vamale. DRAGOS BARDOSI Sirian tilharit cu ciocanul Okba Baaj, un om de afaceri sirian, a depus o plingere la Politia Timisoara in care reclama faptul ca a fost tilharit de persoane necunoscute care l-au lovit in cap cu un ciocan. Infractiunea s-a petrecut in casa de schimb valutar Sherihan din Timisoara, care lucreaza in regim nonstop. Okba Baaj, care este asociat cu cei doi frati ai sai la societatea care patroneaza casa de schimb valutar, a fost surprins de persoane ramase deocamdata neidentificate, cu toate inca-sarile unei zile intregi asupra lui. El a fost lovit in cap cu un ciocan, iar agresorii au luat cu ei toti banii pe care i-au gasit in casa de schimb. (S.M.) Americanul Norman Cooley, surprins de atac la Deva Norman Cooley, voluntar al Corpului de Pace American in Romania, se afla ieri in Deva. "Nu pot sa va spun decit ca sint foarte trist. Am o nepoata in Washington DC si primul lucru pe care l-am facut a fost sa fug pina la un Internet Cafe pentru a lua legatura cu ea. Am aflat ca este bine, dar se afla intr-o stare de soc. Restul familiei mele locuieste destul de departe de New York. Am multi prieteni in Kansas, despre care inca nu stiu nimic. Sint sigur ca se vor lua masuri drastice impotriva responsabililor actului terorist. Dar nu cred ca vor declansa o actiune masiva, de genul unui atac militar impotriva tarilor care-i adapostesc pe teroristi. De asemenea, nu cred ca va fi afectat modul de viata american, democratia noastra solida", ne-a declarat el. VLADIMIR BOLDUR Casele de schimb afiseaza cursuri incredibile Fratii Tabrizi, care patroneaza o casa de schimb din centrul Timisoarei, au afisat ieri un curs incredibil: dolarul era cotat cu 20.000 de lei, valoare de cumparare. "CSV Strelitia" afisa, in seara dezastrului, un curs de 25.000 de lei pentru un dolar. Ambele case vindeau moneda americana cu peste 30.000 de lei. Patronii respectivelor case de schimb nu au oferit insa informatii despre numarul si valoarea schimburilor efectuate. Pe piata neagra a valutei se ofereau, de asemenea, intre 20 si 25.000 de lei. In timp ce in Complexul studentesc dolarul se cumpara ieri cu 30.800 de lei, la casele din centrul orasului el era cotat la 29.500 de lei. SERGIU MIAT "Pearl Harbour" la Arad Ca o ironie a sortii, tocmai acum, cind intreaga opinie publica se afla sub socul tragicelor evenimente din SUA, citeva afise publicitare de format A4, amplasate pe stilpi sau afisiere din Arad, atrag atentia trecatorilor. In perioada cind tot mai multa lume aseamana atacul miselesc asupra unor obiective emblematice ale Americii cu atacul japonez de la Pearl Harbour, care la vremea respectiva a aruncat SUA in al doilea razboi mondial, pe afisele din centrul Aradului pot fi vazute chiar fatidicele cuvinte "Pearl Harbour". De fapt, este vorba despre afise care anunta premiera noului film american dedicat atacului japonez asupra bazei navale americane din Pacific. Filmul va rula la Arad in perioada 21-27 septembrie, la cinematograful "Dacia". Desi programarea filmului in aceste zile ar fi adus cu siguranta un aflux nesperat de spectatori, graficul de difuzare nu permite acest lucru. De la cinematograful "Dacia" din Arad am aflat ca abia pe 21 septembrie filmul va intra in Arad, unde urmeaza sa fie difuzat, alta tragica coincidenta cu iz de umor negru, dupa filmul "Mumia". SORIN TROCAN Ore de panica in Israel Mirabela Bordea, Miss Bucuresti 2000, se afla in Israel, in regiunea Beer-Sheva. "Sint in vacanta la parintii mei. Marti, ma intorceam de la cumparaturi cind am auzit vestea. Nu imi venea sa cred. Brusc, toata lumea a devenit ingrijorata aici, toti se gindesc ca daca Pentagonul si cele doua blocuri turn ale americanilor au fost distruse, nimic nu ii mai poate apara de teroristii arabi. Pe strada, vad oameni plimbindu-se printre soldatii israelieni. Toata lumea e gata sa-si paraseasca locuintele pentru a se adaposti in buncare. Nu am trecut niciodata printr-un razboi, dar cred ca asa trebuie sa arate unul". Mirabela Bordea ar trebui sa se intoarca in tara peste o saptamina dar nu stie, deocamdata, cind o va face, deoarece aeroporturile au fost inchise si intreaga regiune e paralizata, izolata si lipsita, acum, si de puternicul suport moral american. EMANUEL CIOCU Minerii se arata mai interesati de locurile lor de munca Cei mai multi dintre locuitorii din Valea Jiului cred ca atentatele din Statele Unite vestesc inceperea celui de-al treilea razboi mondial. Ion Marin, miner la Livezeni, spune ca nu-i vine sa creada ce s-a intimplat. "Nu iti vine sa crezi ca au putut sa fure patru avioane, sa treaca prin atitea servicii secrete". La rindul lui, Dumitru Mihaila, miner la Aninoasa, crede ca este posibil ca atentatul sa fi fost pus la cale in mediile inalte ale structurii politice americane. "Nu se poate ca cele mai puternice servicii de securitate din lume sa nu fi stiut chiar nimic despre atentat. In plus, dupa cum s-a spus la televizor, este chiar penibil ca avioanele sa fie deturnate cu ajutorul unor cutite si cuttere". Ortacii spun ca este pacat de zecile de mii de morti, insa pe ei ii intereseaza mai mult cum traiesc ei, situatia locurilor de munca si a salariilor. In ceea ce priveste urmarile atentatelor, toti cred ca americanii nu ii vor lasa nepedepsiti pe vinovati chiar cu pretul declansarii celui de-al treilea razboi mondial. MARIUS MITRACHE Masuri speciale pe granita de vest Pe granita de vest s-au adoptat masuri speciale de aparare a frontierei de stat. Politia de frontiera aradeana, care are in paza granita Romaniei cu Ungaria, a dislocat efective sporite pentru a asigura securitatea frontierei de stat. Maiorul Constantin Daminescu, seful IJPF Arad, ne-a declarat ca in punctele de trecere a frontierei se fac verificari amanuntite. S-au luat masuri pentru a impiedica trecerea prin vami a persoanelor date in urmarire. Sint vizate si persoane din zonele cu risc din punctul de vedere al activitatilor teroriste. In Satu-Mare s-au dublat posturile de la frontiera. Aceste actiuni au drept scop prevenirea trecerii peste granita a materialelor explozive, a armamentului si a munitiei. Masuri speciale s-au luat si la Aeroportul Satu-Mare. SORIN TROCAN BIANCA BOITOR A inceput migratia de toamna la PNTCD Timis Adrian Gavruta, consilier judetean PNTCD Timis, a demisionat la inceputul acestei saptamini din partidul pe care l-a slujit timp de opt ani. In demisia scrisa, adresata conducerii taranistilor timiseni, Gavruta si-a motivat gestul prin faptul ca fostul sau partid s-a indepartat definitiv de moralitatea principiilor sale istorice si nu-l mai reprezinta. Fostul lider al Organizatiei de Tineret PNTCD Timis a declarat ca recentele frictiuni aparute intre taranisti si imaginea actuala a partidului l-au pus in imposibilitatea sa-si poata onora promisiunile facute electoratului in campania electorala. Gavruta a demisionat fara sa astepte macar deznodamintul disputei dintre aripile Ciorbea si Lupu. Fost membru al gruparii Lupu, consilierul judetean a ramas deocamdata independent din punct de vedere politic, dar este curtat intens de mai multe partide. El a primit deja oferte concrete din partea PSD, PNL si PD. Demisia lui Gavruta poate da tonul migratiei de toamna din PNTCD Timis, mai cu seama in rindul fostilor sai apropiati din organizatia de tineret. (S.M.) Paza la uzina de armament La SC Cugir SA, societate care are in componenta cea mai importanta unitate speciala de productie de munitie si tehnica militara din tara, s-au luat ieri masuri suplimentare de siguranta. Paza societatii este asigurata in prezent de toate efectivele unitatii de jandarmi din oras, iar directorul general Gheorghe Schiau a dispus formarea unor echipe speciale de supraveghere si patrulare in interiorul Sectiei de armament si a celei de produse electrocasnice. Totodata, au fost montate camere video suplimentare de supraveghere, iar reteaua de iluminat a fost imbunatatita. LUCIAN DOBRATER Filtre la intrarea in oras Politia aradeana a intensificat masurile de control, in special la filtrele de intrare in oras. Au fost verificate locurile de cazare frecventate de straini, in special de asiatici si arabi. Politia aradeana a intensificat masurile de paza si in preajma investitiilor economice majore din Arad, desi nu exista nici un indiciu ca Aradul ar fi vizat de vreo organizatie terorista care ar incerca sa atace obiectivele americane din zona. SORIN TROCAN Supraveghere atenta Subprefectul judetului Hunedoara, Petre Margineanu, ne-a declarat ca "neavind obiective ca aeroport, unitati militare speciale, ambasade, exista permanenta doar la IPJ, 24 din 24 de ore, si s-au luat masuri de supraveghere mai atenta a prefecturii, a Consiliului Judetean si a unitatilor mai speciale". Primarul Devei, Mircia Munteanu, s-a aratat si el socat: "Acum sase luni am fost in America si am avut intilniri chiar la World Trade Center. Sint alaturi de familiile indoliate, mai ales ca am inceput o campanie de infratire cu un oras american de linga Philadelphia, Fort Lauderdale". VLADIMIR BOLDUR Siderurgistilor nu le pasa de americani Aflati intr-un miting in fata Prefecturii Caras-Severin, cei 34 de sindicalisti de la Combinatul Siderurgic Resita care se aflau in greva foamei au refuzat, vehement, propunerea liderilor de sindicat de a tine un moment de reculegere pentru victimele atentatelor din SUA. Desi liderii sindicali, uimiti de reactia grevistilor, au incercat sa le explice ca "acei oameni au fost nevinovati, asa cum sintem si noi", nimic nu i-a putut convinge pe sindicalisti sa dea dovada de putina compasiune fata de suferinta poporului american. "N-avem nimic cu americanii, nici cu cei de la Noble Ventures, care pot veni inapoi, numai sa vina o data cu banii pe care i-au promis, sa ne lase sa muncim si sa nu inchida combinatul", afirma liderul Sindicatului Vatra din CSR, Iancu Muhu. (D.B.T.) Suspiciune fata de arabi Obisnuitele baruri ale arabilor situate in centrul Clujului, pe strada Napoca, au fost pe parcursul zilei de ieri, dar si alaltaieri aproape goale. Desi nimeni nu o spune deschis, impotriva lor s-a ridicat o stare de suspiciune generala dupa atentatele din SUA, in care se banuieste ca sint implicate organizatiile teroriste arabe. Proprietari de case de schimb valutar, magazine angro si restaurante sau simpli studenti in asteptarea anului scolar, arabii din Cluj evita iesirile in public preferind sa discute intre ei si sa comenteze evenimentele. La r"ndul lor, ofiterii SRI Cluj au trecut la supravegherea cetatenilor din tarilor islamiste care au resedinta, domiciliul sau se afla in trecere prin Cluj. Cetatenii sirieni, palestinieni, libieni si irakieni sint tinuti sub o stricta supraveghere, mai ales ca exista date potrivit carora in Cluj-Napoca se afla un nucleu bine structurat al arabilor din tarile cu potential terorist aflate pe "lista neagra" a statelor occidentale. EMANUEL CIOCU Nepotul pilotului celui de-al doilea avion lucreaza in Miercurea-Ciuc Un american care lucreaza la Centrul Educational Sörös din Miercurea-Ciuc, Patrick Burlingame, afirma ca este nepotul pilotului celei de-a doua aeronave deturnate in SUA, care a intrat in plin intr-unul din turnurile World Trade Center, transmite Mediafax. Patrick Burlingame a fost anuntat telefonic, marti seara, de tatal lui, ca unchiul sau, Charles Burlingame, a decedat, aflindu-se in a doua aeronava care s-a izbit de World Trade Center. Patrick Burlingame s-a declarat "oripilat" de ceea ce s-a intimplat in SUA. "Sint sigur ca unchiul meu, care era pilot pe unul dintre avioanele deturnate, a fost omorit repede pentru ca era tipul de militar hotarit, care nu ar fi cedat cu nici un pret", a declarat nepotul pilotului ucis. El a afirmat ca va ramine, deocamdata, in Romania, pentru ca toate zborurile catre Statele Unite au fost anulate, dar a precizat ca va merge, daca va fi posibil, la inmormintarea unchiului sau. (D.B.T.) Am primit prin Internet, din SUA, in contextul nenorocirii care s-a abatut asupra americanilor, urmatorul Necrolog pentru Bunul Simt Astazi sintem in doliu pentru trecerea in eternitate a unui vechi prieten, pe numele sau Bunul Simt. Bunul Simt a avut o viata lunga, dar a murit de inima rea la inceputul noului mileniu. Nimeni nu stie, de fapt, ce virsta avea pentru ca inregistrarea nasterii sale s-a pierdut de mult in hatisul hirtogariei birocratice. Si-a dedicat cu altruism intreaga viata pentru a fi de folos in scoli, spitale, in casele oamenilor, in fabrici si in birouri, ajutindu-i pe oameni sa-si vada de treaba fara multa vilva si alte aiureli. Decenii la rind, regulile meschine, legile timpite si procesele inutile nu au avut nici o putere asupra Bunului Simt. Lui i se atribuie mentinerea in circulatie a unor invataminte valoroase, cum ar fi sa stii cind trebuie sa te adapostesti de ploaie, ca acela care se scoala devreme departe ajunge, si ca viata nu este intotdeauna dreapta si corecta. Bunul Simt si-a trait viata calauzit de idei financiare simple si sanatoase (nu cheltui mai mult decit cistigi), de conceptii solide ale relatiilor dintre parinti si copii (adultii sint sefi, nu pustii), si ca nu-i nici o nenorocire sa iesi pe locul doi (sau chiar pe ultimul loc, cu conditia sa te stradui din toate puterile). Bunul Simt a fost un veteran al Revolutiei Industriale, al Marii Crize economice si al Revolutiei Tehnologice si a supravietuit tuturor tendintelor din cultura si educatie, printre care moda piercing-urilor, limbajul grosolan si "noile metode in matematica". Dar sanatatea sa a inceput sa se inrautateasca atunci cind a fost infectat cu virusul "daca ii este de folos macar unui singur om, atunci merita efortul". In ultimele decenii, puterile sale tot mai slabe nu au mai facut fata dominatiei arogante a reglementarilor. Plin de durere a trebuit sa observe cum oamenii au ajuns sa fie stapiniti de egoismul juristilor. Sanatatea sa s-a deteriorat rapid atunci cind scolile au pus in aplicare, fara discernamint, strategia "tolerantei zero", cind au aparut relatari despre baietei de sase ani acuzati de hartuire sexuala pentru ca-si pupasera o colega de gradinita, despre adolescenti exmatriculati pentru ca, dupa masa de prinz, si-au clatit dintii cu apa de gura, despre un profesor care a fost dat afara pentru ca l-a dojenit pe un elev nedisciplinat. Sanatatea Bunului Simt s-a inrautatit si mai mult cind scolile au ajuns sa aiba nevoie de consimtamintul parintilor pentru a-i administra o aspirina unui elev, dar nu au voie sa le spuna parintilor cind o eleva este insarcinata sau face un avort. In sfirsit, Bunul Simt si-a pierdut complet dorinta de a trai atunci cind Cele 10 Porunci s-au transformat in contrabanda, cind biserica a devenit o afacere, cind criminalii au ajuns sa se bucure de un tratament mai bun decit victimele, cind judecatorii au inceput sa-si bage nasul in maruntisuri, cum ar fi sportul profesionist, in loc de lucruri majore. Iar la urma, cind femeia care s-a dovedit atit de proasta incit n-a observat ca o cafea frige a fost recompensata cu un premiu substantial pentru prostia ei, Bunul Simt a cedat nervos si a aruncat prosopul in ring. Decesul Bunului Simt a fost precedat de moartea parintilor sai - Adevarul si Increderea; a sotiei sale - Modestia, si a copiilor sai - Responsabilitatea si Ratiunea. I-au supravietuit doar cei doi frati vitregi: Dreptul Meu si Nimic Nu-Mi Convine. La inmormintarea sa n-a venit prea multa lume pentru ca prea putini si-au dat seama ca s-a dus dintre noi. Sa-i fie tarina usoara! Ambulantele, pregatite pentru interventii Serviciul de Ambulanta Bucuresti este in alerta si pregatit sa intervina la orice solicitare venita din partea ambasadelor. Pe fiecare tura Serviciul poate interveni cu 50 de ambulante, dintre care 20 sint Fiat-uri echipate pentru urgente medicale. (G.T.) Mitrea a anulat toate zborurile spre SUA si Israel Comitetul National de Securitate Aeronautica a stabilit deja masuri de intarire a sigurantei zborurilor si controlului pe aeroporturi. Mai mult, Tarom a anulat toate zborurile spre SUA si Israel pina la clarificarea situatiei de criza din SUA.(I.A.) Rugaciune pentru New York Drama fara precedent care s-a abatut asupra Statelor Unite ale Americii a mobilizat atit preotii, maicutele si calugarii, cit si credinciosii din judetul Vrancea. Maicutele de la Manastirea Monteoru din Muntii Vrancei au tinut aseara o slujba speciala si au inceput sa tina post negru pentru a indeparta gindurile rele ale celor care vor sa distruga oameni si popoare. Preotii din Focsani, si nu numai, au pomenit in biserica pentru alungarea razboiului si a nenorocirilor care pot grabi venirea Apocalipsei. "Privegheati si va rugati pentru ca nu stiti ora sau ceasul cind vi se va cere sufletul vostru", i-au sfatuit preotii pe oameni, citind din vorbele Mintuitorului. (S.V.) "Evenimentul zilei", editie speciala Marti noaptea si miercuri dupa-amiaza, "Evenimentul zilei" a tiparit doua editii speciale care au fost difuzate gratuit cititorilor din Capitala. Cele citeva zeci de mii de exemplare, care prezentau tragedia americana in informatii inedite si imagini cutremuratoare, au fost pur si simplu smulse din mina difuzorilor, care, de data aceasta, au fost chiar angajatii ziarului. Ei au oferit informatia "calda" trecatorilor de la Universitate, Piata Romana, Arcul de Triumf, bolnavilor din spitale, clientilor din restaurante etc.. "De la ce ziar sinteti? A, de la "Evenimentul zilei"! Bravo voua, ca v-ati gindit sa faceti gestul asta. "Initiativa ca a voastra n-am mai cunoscut din perioada interbelica, cind zeci de vinzatori de ziare coborau in fuga scarile Palatului "Universul", cu editiile speciale ale ziarelor lor in mina, strigind cit ii tineau plaminii: Editie specialaaaa!", ne-a spus un batrin. DUMITRU MANOLACHE [31][pl.dll?rid=expresro] 