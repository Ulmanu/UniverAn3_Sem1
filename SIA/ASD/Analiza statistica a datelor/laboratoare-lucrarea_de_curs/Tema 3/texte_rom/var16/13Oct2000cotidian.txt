 A fost odata ca niciodata Bittman isi deschide bar si-n Lemnea Solistul formatiei Holograf s-a asociat, de curind, cu niste fosti colegi de scoala generala, si, impreuna, vor deschide un bar pe care l-au botezat "Once upon a time" (in traducere, "A fost odata ca niciodata"). Barul, situat pe strada Lemnea, va fi inaugurat peste cel mult o saptamina. Stilul in care este amenajat localul ne duce cu gindul la atmosfera Bucurestilor de altadata. "In interior am reconstituit fatadele Bucurestiului din anii 1900. Avem chiar si reclame din vremea aceea, luate din afise vechi. Ne-am inspirat pentru treaba asta din diverse poze si reviste pe care le aveam, fiecare, pe acasa". Desi barul nu este foarte spatios, Dan Bittman vrea sa organizeze aici, din cind in cind, si niste "cintari". "O sa apelez pentru aceste recitaluri la prietenii mei din breasla". Bittman este si unul dintre asociatii barului "La Burlane". Multa vreme a avut actiuni si la magazinul "Hippie Hippie Shake", afacere din care, intre timp, s-a retras. CLAUDIA VOICU Zeci de functionari din Ministerul Educatiei sint cazati in camine studentesti In timp ce multi studenti nu-si gasesc un loc de cazare in camin, numerosi functionari din Ministerul Educatiei Nationale (MEN) ocupa camere in caminele studentesti, precum si in complexe hoteliere unde chiria este foarte mica. Astfel, in caminul ASE locuiesc peste 50 de functionari din MEN, Ministerul Industriei si Mediului, ai Autoritatii Nationale de Turism, ocupind 56 de camere. In Complexul Lahovari, care este amplasat intr-o vila din centrul Capitalei, recent renovata, locuiesc 10 functionari din MEN, precum si un secretar de stat. Acestia au platit, anul trecut, o chirie de 57.000 de lei pe luna. Conducerea Agentiei Nationale a Taberelor de atunci a constatat ca nu mai poate suporta lunar cele 20 de milioane de lei, cit costa, in mod real, chiria, fapt pentru care a anuntat locatarii ca va mari suma perceputa lunar la 700.000 de lei. Insa nu a apucat sa si puna in practica acest lucru deoarece a fost destituit din functie. O situatie similara se inregistreaza si la hotelul din Soseaua Viilor, care este locul de practica al elevilor din liceul cu acelasi nume. Aici locuiesc opt angajati ai MEN si doua persoane din Fundatia spaniola Geron. VALENTINA FRASINEANU Avocata mutilata dupa o operatie estetica Elvira Codarcea, avocata a Baroului Tirgu-Mures, se chinuieste de citiva ani sa-l aduca in fata instantei pe medicul Adrian Botan. Ea il acuza de vatamare corporala grava, fals si uz de fals pe medicul care, in anul 1996, i-a facut o operatie estetica, respectiv un lifting facial si o corectare a sinilor. In urma operatiei, avocata a ramas cu o paralizie a partii drepte a fetei. A fost nevoie de ani intregi, de tratamente la Cluj si la Bucuresti pentru ca femeia sa aiba curajul sa iasa pe strada. Chiar daca este dispusa sa renunte la daunele morale pretinse initial, Elvira Codarcea vrea ca medicul Adrian Botan sa fie judecat. Deocamdata, ea se lupta cu relatiile puternice ale medicului pentru a putea trece din faza de urmarire penala in cea de instanta. Elvira Codarcea sustine ca Parchetul tergiverseaza cazul. De aceea a depus plingeri si la Parchetul General, precum si la Curtea Europeana a Drepturilor Omului de la Strasbourg. Procurorul general al Parchetului Mures, Ioan Muresan, ne-a declarat ca se asteapta avizul Comisiei Superioare Medico-Legale, dupa care, daca este cazul, se va incepe urmarirea penala impotriva doctorului Adrian Botan. CORA MUNTEAN Prizoniera in sediul Cooperativei de Credit ProBanc Dumitra Radu sta de trei zile impreuna cu cei doi baieti ai sai, in sediul Cooperativei de Credit ProBanc, unde s-a mutat cu tot cu bagaje, disperata ca nu isi primeste cei 60 de milioane de lei depusi la banca populara. Dumitra are 35 de ani, doi copii minori, unul de 14 ani si altul de 15 ani. Ea si-a vindut apartamentul din Tulcea si s-a mutat la Galati, in speranta ca va avea o viata mai buna. A depus 60 de milioane, banii obtinuti pe apartament, la Cooperativa de Credit ProBanc de unde trebuia sa incaseze banii inca din mai. Cu trei zile in urma, s-a dus la sediul bancii, pe strada Balcescu, din Galati, dar in imobil nu erau decit doua functionare. Dumitra venise cu tot cu bagaje, lucrurile ei si ale baietilor. Le-a spus functionarelor ca nu pleaca de la banca pina nu isi primeste banii. Acestea si-au strins hirtiile, au inchis calculatoarele si au plecat, incuind usa de la intrare, suparate si ele ca nu si-au primit salariile. Dumitra si cei doi fii s-au trezit prizonieri in sediul pustiu al ProBanc. Ea mai raspunde din cind in cind la telefoanele care suna continuu in sediu, dind informatii depunatorilor disperati si inselati. Femeia este croitoreasa la o firma din Galati, dar de trei zile, de cind este incuiata in banca, nu a mai fost la serviciu si nici baietii nu s-au putut duce la scoala. Deponentii inselati se mai string in fata imobilului, o incurajeaza si ii cumpara cite ceva de mincare. "Sint disperata. Toti banii i-am depus la aceasta banca. Nu avem unde locui. Am stat in gazda, dar nu imi ajung banii. Sint vaduva, sotul meu a murit si am de crescut doi baieti. Am crezut ca depunind banii la cooperativa asta se vor inmulti si imi voi putea lua un apartament. Nu stiu ce o sa fac", povesteste Dumitra Radu, de la fereastra imobilului in care este incuiata. Noaptea, ea si baietii dorm pe jos, invelindu-se cu hainele din bagaje. Ziua sta la fereastra si le spune deponentilor adunati in fata bancii parasite ca au fost inselati, indemnindu-i sa isi ceara banii inapoi. ALINA COMSA-DURBACA Culpa medicala in "cazul Stoica" Expertiza medico-legala efectuata in cazul mortii suspecte a tinerei Mirela Stoica si a celor doi gemeni pe care aceasta i-a nascut arata faptul ca este vorba de culpa medicala. Cazul Stoica a facut obiectul unei anchete care a fost publicata in ziarul nostru in luna septembrie. Tinara, in virsta de 30 de ani, gravida in luna a saptea, a fost internata pe data de 10 iunie 2000 la Spitalul Filantropia, acuzind o hemoragie. Sotul Mirelei, Nicolae, spune ca medicii de la Filantropia nu i-au acordat nici o atentie timp de doua zile. Cind situatia tinerei s-a agravat, femeia a fost supusa unei interventii chirurgicale de catre doctorul ginecolog Mircea Iliescu. In urma acestei operatii, unul dintre copii a fost scos mort, cel de-al doilea a trait doar citeva ore, iar starea mamei s-a agravat. "Cind au vazut ca nu mai are ce sa-i faca, medicii de la Filantropia au trimis-o pe Mirela la Spitalul Universitar, unde a murit", spune Nicolae Stoica. Cazul se afla si in atentia Colegiului Medicilor din Bucuresti. Seful comisiei de ancheta de la colegiu, prof. dr. Constantin Arion, ne-a declarat ca, in momentul de fata, "cazul este investigat de specialisti, iar la inceputul lunii viitoare vom hotari daca medicii sint responsabili sau nu de decesul tinerei". GETA ROMAN Sistemul sanitar se inflameaza: Cadrele sanitare au protestat fata de intirzierea majorarii salariilor Timp de doua ore, sindicalistii din sistemul sanitar din toate judetele tarii au intrat, ieri, in greva de avertisment. Ei au protestat astfel fata de intirzierea majorarii salariilor personalului medical, in conformitate cu Ordonanta 24, din 2000. Potrivit acestui act normativ, salariile ar fi trebuit sa creasca cu aproximativ 65 la suta pina la sfirsitul acestui an, insa majorarile salariale au fost acordate doar partial, in citeva judete. In Bucuresti, doar 25 din cele 60 de spitale au participat la greva de avertisment. Printre cadrele medicale care au participat la greva s-au numarat si salariatii de la Spitalul Clinic Universitar de Urgenta, de la Spitalul Oftalmologic, de la "Bagdasar" si "Alexandru Obregia". Pe timpul protestului, au fost aminate cazurile care nu reprezentau urgente majore. Presedintele Casei Nationale de Asigurari de Sanatate, Serban Bubenek, considera complet nejustificata greva cadrelor medicale: "Am anuntat deja liderii sindicali ca spitalele din toata tara vor primi in scurt timp banii pentru majorarile salariale. Casele judetene de sanatate au primit deja fondurile atit pentru plata datoriilor spitalelor, cit si pentru salarii". El a facut apel la liderii Sanitas sa suspende greva, "protestul lor tinzind sa aiba conotatii politice". CNAS a primit deja, la cele doua rectificari bugetare, suma de doua mii de miliarde de lei, iar la rectificarea care se va face la inceputul lunii noiembrie, Serban Bubenek spune ca Sanatatea va mai primi o mie de miliarde de lei. GETA ROMAN La concursul prezentatorilor de "Vrei sa fii miliardar", de la Cannes, Virgil Iantu a luat locul 7 la cultura generala din 35 de tari europene Celador Productions (compania producatoare a celebrului concurs "Who wants to be a Millionaire?" sau "Vrei sa fii miliardar?" - in varianta PRIMA TV, a lansat o invitatie tuturor prezentatorilor acestui show cu format international de a se intilni la Cannes. "O impresionanta limuzina Mercedes neagra ma astepta in fata Hotelului Du Cap din Antibes, care m-a dus la Hotelul Carlton din Cannes, unde urma sa se desfasoare petrecerea Celador. Dupa traditionala cupa de sampanie frantuzeasca, am fost invitati intr-un studio, unde fiecare delegatie avea locul bine stabilit, cu un stegulet semnificind drapelul national", ne-a declarat Virgil. Gazda serii a fost inimitabilul Chris Tarrant (vedeta variantei englezesti a show-ului). Prima etapa a concursului a constat in intrebari amuzante de cultura generala, iar in urma finalizarii punctajului, italienii au iesit pe primul loc, iar echipa Romaniei s-a clasat pe locul 7, din cele 35 de tari participante. Numai ca, dupa proba Fastest Finger First (raspuns fulger), pe Scaunul Miliardarilor a luat loc reprezentantul delegatiei daneze, care a primit un milion de lire italiene. (S.E.) Greva la Sanitas Arad Consiliul de Administratie al Spitalului Judetean Arad a decis, pe 11 octombrie, sa nu mai interneze decit urgentele. Spitalul are datorii mari, in special la furnizorii de medicamente, si nu mai poate suporta desfasurarea unei activitati normale. O masura similara se pare ca va fi adoptata si de Spitalul Municipal Arad. Pe acest fond de austeritate, ieri, intre orele 9.00 si 11.00, sindicatul SANITAS Arad a declansat o greva de solidaritate de doua ore. Personalul sanitar mediu a iesit in curtile spitalelor si a intrerupt activitatea, nemaifiind onorate decit urgentele, conform legii. Medicii s-au solidarizat cu protestul sindicatului SANITAS. Pe linga majorarea salariilor, sanitarii aradeni cer ca banii colectati pentru sanatate din judetul Arad, care ar fi mai mult decit suficienti pentru desfasurarea in bune conditii a activitatii, sa fie cheltuiti in unitatile sanitare din judet. SORIN TROCAN Pastorul Karl Heinz Pelikan, "Cetatean de onoare al municipiului Oradea" Pastorul Karl Heinz Pelikan a primit ieri titlul de "Cetatean de onoare al municipiului Oradea". El a pledat pentru imbunatatirea imaginii Romaniei in lume, dupa evenimentele din decembrie 1989. "La inceputul anului 1990, am revenit dupa multi ani in patria mea, in Romania, iar primul oras a fost Oradea. Era in ianuarie 1990. De aici am inceput, dupa aceea, toate proiectele legate de salvarea copiilor cu handicap care traiau in acele adevarate lagare de exterminare lasate de dictatura Ceausescu", a declarat pastorul. Timp de zece ani a atras fonduri si donatii de miliarde de lei din partea comunitatilor locale germane si a Bisericii Evanghelice din Frankfurt, unde indeplineste functia de delegat cu atributii speciale la Departamentul pentru Probleme de Tineret al locasului de cult. Prin intermediul Asociatiei de ajutorare a Caminelor de Copii, pastorul Pelikan a donat in scop caritabil materiale de constructii si bunuri in valoare de peste 2 miliarde de lei (1.066.100 de marci germane si 918 milioane de lei). Alte miliarde de lei au fost folositi pentru renovarea completa a Centrului de recuperare in regim familial de la Tirnava, judetul Giurgiu, in construirea Caminului-Spital Gradinari, tot din Giurgiu, in construirea Centrului de recuperare sociala Panduri-Bucuresti, de altfel si cel mai mare de acest tip din sud-estul Europei. "In ultimii zece ani, prin sustinerea sa financiara, domnul Pelikan a reusit sa transforme Caminul de copii de la Cighid intr-o institutie sociala de tip occidental. In judetul Bihor, el si-a adus un aport deosebit la ingrijirea si protectia copiilor cu handicap neuropsihic sever din mai multe localitati ale judetului. Noi am dat acest titlu ca o recunoastere a ceea ce a facut pentru judet si pentru tara", ne-a declarat ieri primarul municipiului Oradea, Petru Filip. "Caminul Cighid este azi, probabil, cel mai omenesc loc din aceasta tara, intr-o mare familie traiesc copii si tinerii care au invatat ca pot avea un loc si un rost al lor in viata; o viata traumatizata de trecut. Conform ratei mortalitatii pina in 1989, acesti copii trebuiau sa fie, inca de acum cinci ani, in cimitirul propriu al caminului. Faptul ca lipsesc 106 cruci din acest cimitir oglindeste schimbarile radicale care s-au produs aici", a marturisit pastorul Pelikan. La capatul celor zece ani de munca in folosul copiilor cu handicap sever din Romania, pastorul spune ca are satisfactia lucrului bine facut. Karl Heinz Pelikan are 46 de ani si s-a nascut in localitatea Sibiu. A studiat muzica, teologia-sociologia si s-a specializat in jurnalistica. Din 1986 este confirmat functionar de stat pe viata al Bisericii Evanghelice din Germania, pastor parohial in Frankfurt insarcinat in relatia cu presa. Dupa 1990, pastorul Pelikan s-a implicat in numeroase actiuni de ajutorare a copiilor defavorizati din Romania. MIRUNA IONESCU Vedetele isi scot cateii la miting Fie ca ai acasa un ciine de rasa, o corcitura sau un simplu maidaneze, e clar ca iubesti animalele. Iar daca mai esti si vedeta tv, artist sau om politic, e clar ca ai programul incarcat pentru sfirsitul acestei saptamini. Nu va ginditi ca celebritatile de pe malul Dimbovitei n-au ce face pe-acasa, dar pentru ei si pentru toti iubitorii de animale weekend-ul se anunta a fi plin de harmalaie si latraturi. Asta pentru ca in Bucuresti, mai precis la World Trade Center, Clubul de Ciobanesti Romanesti va organiza un adevarat miting canin, evident si cu participarea mai multor vedete posesoare de patrupede, fie ele de rasa sau nu. Motivul este simplu, mitingul de protest fiind indreptat la adresa cruzimii asupra animalelor si a tratamentelor brutale la care sint supusi de multe ori ciinii maidanezi. Pentru prima zi a manifestarii si-au anuntat deja participarea vedete ca Mirabela Dauer, Oana Sirbu, sau Florin Calinescu, mare iubitor de animale. Si pentru ca sintem in campanie electorala politicienii vor da buzna si ei "n strada cu patrupedele. Doar, doar mai smulg un vot. (A.T.) 