 Lupu il asteapta pe Vladoiu la cotitura "Transmiteti-i lui Jean ca, daca-l prind, ii rup capul!" Din cantonamentul dinamovistilor de la Evian (Franta), Danut Lupu a aruncat cu foc in directia fostului sau coechipier, Jean Vladoiu. In urma declaratiilor facute recent de stelist potrivit carora blondul mijlocas este un blatist, Lupu s-a enervat rau. "Vladoiu este un descreierat!", a replicat dinamovistul, ceea ce inseamna ca intre cei doi a reizbucnit razboiul. "In 1995, Lupu a venit la noi (n.r. - cei doi jucau la Rapid) sa trintim un meci, cel cu Dinamo. Ne-a promis ca ne da o mie de dolari de caciula ca sa cistige Dinamo. Noi l-am refuzat. El s-a suparat si apoi a trintit partida cu Petrolul din finala Cupei Romaniei", a povestit Vladoiu intr-un interviu acordat cotidianului "ProSport". Din acel moment intre cei doi jucatori temperamentali s-a iscat o prapastie fara fund. La putine zile dupa finala pierduta de "rapizi" in fata "gazarilor", cei doi s-au cautat ca sa se "atinga". Intilnirea a avut loc la Pizzeria Julia de pe Bulevardul Nicolae Titulescu. Lupu a venit la "rendez-vous" insotit de citiva prieteni bine dotati. Jean era singur. Descumpanit, Vladoiu a "taiat-o" prin bucataria localului. Ieri, Danut Lupu a simtit ca-i fuge pamintul de sub picioare cind a aflat de declaratiile "prietenului sau de vara": "Transmiteti-i lui Jean ca, daca-l prind, ii rup capul! Omul asta este vinator, n-are treaba cu fotbalul. N-a facut nimic pe unde a fost. L-au dat toti afara, pentru ca e nesanatos. Sa se uite intii la el si dupa aia sa vorbeasca. Sa-i dea Dumnezeu atitia bani citi am luat eu de la Petrolul. Sau treaba aia cu Dinamo. Ce sint eu, Berlusconi?" LAURENTIU CIORNEI Ienei il vrea ca "secund" pe Ilie Dumitrescu sau pe Bölöni Selectionerul Emeric Ienei a intrat de ieri in vacanta. "Pina la sfirsitul lunii august, cind vor incepe pregatirile, nu mai raspunde la telefonul mobil", ne-a comunicat fata tehnicianului. Impreuna cu tatal ei, Cristina Ienei gonea ieri cu masina spre Oradea. Inainte de a pleca din Bucuresti, blajinul antrenor a comunicat la Federatia Romana de Fotbal doi dintre tehnicienii pe care-i doreste in calitate de secunzi la nationala. Acestia sint Ilie Dumitrescu si Ladislau Bölöni. Cei doi nu au fost contactati personal de catre Ienei, aceasta treaba fiind lasata in grija lui Adalbert Kassai, secretarul general al FRF. ROMULUS MARCULESCU Flash 53 de milioane de dolari pentru achizitionarea lui Crespo In conditiile in care toata lumea, inclusiv cea fotbalistica, a ajuns la concluzia ca se platesc sume exorbitante pentru jucatori, Sergio Cragnotti, patronul noii campioane a Italiei, Lazio, sfideaza inca o data. Dupa ce anul trecut ceruse 40 de milioane de dolari pentru Vieri, marti a fost rindul lui sa-si devalizeze conturile. Omul de afaceri a dus pe culmi nebanuite recordul transferurilor, oferind pentru argentinianul Hernan Crespo, golgeterul Parmei, nu mai putin de 53 de milioane de dolari. E drept, nu a scos din buzunar toti acesti bani, aproape 37 de milioane fiind compensate prin cedarea a doi fotbalisti, Almeyda si Sergio Conceicao. Acest nou record al pietei, care depaseste cu mai bine de zece milioane suma platita de Inter Milano pentru aducerea lui Vieri de la Lazio, ii va permite antrenorului Sven Goran Eriksson sa beneficieze in atacul lazial de cuplul argentinian Hernan Crespo - Claudio Lopez. Cel mai scump din lume si, cu siguranta, unul care o plaseaza pe Lazio in pole-position nu numai pentru "lo scudetto", ci si pentru Liga Campionilor. (H.H.) "Zo" Mourning l-a adus pe Tracy McGrady la Miami Un singur telefon primit de la pivotul Alonzo Mourning (Miami Heat) a fost de ajuns pentru ca Tracy McGrady (Toronto Raptors) sa inceteze tratativele cu Orlando Magic si sa se indrepte spre echipa condusa de antrenorul Pat Riley. Extrema de 21 de ani de la Toronto a declarat publicatiei "The Orlando Sentinel" ca, desi se afla in discutii avansate cu "Magicienii", convorbirea cu Mourning l-a determinat sa se mai gindeasca pina sa ia o decizie definitiva. "Situatia s-a schimbat dupa discutia cu Alonzo. Mi-a promis ca la Miami se va construi o echipa puternica pentru sezonul urmator si ca sint in vederile tehnicianului Riley", a declarat jucatorul de 2,03 m si 96 kg. Mai mult, John Gabriel, managerul general de la Orlando Magic, a confirmat ca asupra lui McGrady se fac presiuni din partea clubului din Miami pentru a semna un contract "de schimb". In locul lui McGrady, la Toronto vor pleca fundasul Anthony Carter si extrema de forta P.J. Brown. (THL) Complotul impotriva lui Coulthard nu a existat Scotland Yard-ul a dezmintit stirea aparuta in publicatia "Sunday People", conform careia accidentul de avion suferit de pilotul de Formula 1 David Coulthard a fost pus la cale de mafia pariurilor ilegale. Desi pe prima pagina a tabloidului mai sus-amintit se preciza ca politia investigheaza o posibila legatura intre acest accident si unul similar in care a fost implicat jocheul Frankie Dettori, purtatorul de cuvint al fortelor de ordine a declarat ca nu exista nici o ancheta deschisa. Pe aceeasi lungime de unda s-a aflat si Departamentul de Investigatii al Fortelor Aeriene, ce a dat publicitatii un comunicat in care se arata ca "accidentele nu au nimic in comun, astfel incit nu are nici un sens sa fie implicata politia". (THL) Beraru si Multescu vor ajunge sub Timpa Schimbul Mihai Dascalescu - Daniel Isaila dintre echipele Rapid si FC Brasov a devenit mult mai complicat dupa ce atacantul poreclit "Dromaderul" a refuzat sa se prezinte sub Timpa si a ales fosta sa formatie, Astra Ploiesti. In ecuatie a intrat astfel si gruparea prahoveana, care ii va trimite la Brasov pe Florin Beraru si Catalin Multescu, dar si o suma de bani pentru a inchide acest cerc. Primul este de loc de sub Timpa si a fost incintat de ideea de a reveni in orasul natal. Ambii fotbalisti au mai lucrat cu tehnicianul Gabi Stan in perioada cind acesta antrena Astra Ploiesti. (D.N.) Oltenii o luara pe coaja Universitatea Craiova a pierdut marti seara, la Knokke, primul meci disputat in cadrul turneului pe care il intreprinde in Belgia si Olanda, in fata echipei Gent. La finalul celor 90 de minute, scorul a fost 3-1 pentru echipa clasata pe locul opt in campionatul belgian, dupa ce oltenii au condus cu 1-0, scor inregistrat la pauza. Golul Universitatii a fost marcat de Claudiu Niculescu, in minutul 33. In repriza a doua, cind Florin Marin a rulat tot lotul, belgienii au profitat de lipsa de omogenitate si, in doar 13 minute, au punctat de trei ori pe tabela de marcaj. Florin Marin a inceput in formula: D.Tudor - Stoican, Naicu, Fl. Batrinu, I. Dragomir - Sava, Papura, Soava, Mitu - Cl. Niculescu, Barcauan. Dupa pauza au intrat Arcanu, Baldovin, Vancea, Calin, Domocos, Danciu, Grigorie, Vigariu si Negru. Astazi, de la 20.00 (ora Romaniei), Universitatea va disputa un alt meci amical, cu echipa olandeza Volendam (liga a doua), iar miine este programata o partida cu Hapoel Tel Aviv. MARIO MORCOV Ticleanu a debutat cu victorie la Galati Otelul Galati a cistigat meciul de pregatire sustinut marti cu Petrolul Ploiesti, elevii noului antrenor Aurica Ticleanu impunindu-se cu 2-1 (1-0). Primul gol al galatenilor a fost marcat de Viorel Ion, din lovitura de la 11 metri, dupa care Gurita a adus victoria printr-o executie de exceptie, caracterizata de tehnicianul Ticleanu drept "golul anului". "Testul a fost deosebit de util deoarece ne-am confruntat cu o echipa care a iesit la presing si ne-a pus destul de multe probleme. Am avut si plusuri, am avut si minusuri, dar sint multumit pentru ca am putut vedea ce ne lipseste. Desi impingerea lui Gurita in atac a fost o miscare buna, consider ca mai avem nevoie de inca un atacant", ne-a declarat Ticleanu, care nu i-a putut folosi in acest meci pe Males (operatie la o masea) si Ghionea (inca nerefacut dupa o entorsa). Otelul urmeaza sa acorde revansa Petrolului miine, incepind cu ora 18.00, insa la aceasta partida nu va evolua craioveanul Claudiu Stoica, respins dupa amicalul de marti. "Stoica a venit in probe luni, l-am incercat cu Petrolul, insa s-a dovedit a fi nepregatit, astfel ca nu l-am putut pastra si l-am trimis acasa", ne-a precizat fostul component al "Craiovei Maxima". Desi "otelarii" aveau programate, saptamina viitoare, doua intilniri cu Farul Constanta, acestea au fost aminate din cauza situatiei confuze de la clubul de pe malul marii. (THL) Comisia Centrala a Arbitrilor a propus retrogradarea lui Zotta Intrunita pentru a discuta componenta loturilor divizionare din noul sezon competitional, Comisia Centrala a Arbitrilor din cadrul FRF a luat marti seara sanctiuni drastice impotriva a doi cavaleri ai fluierului cu vechime in prima divizie. Comisia prezidata de Dan Petrescu "Fibra", starostele compartimentului "Arbitri" al FRF, a decis sa propuna Comitetului Executiv al FRF retrogradarea "centralilor" Constantin Zotta si Sorin Vadana. In privinta primului, masura este cu atit mai spectaculoasa cu cit acesta a fost, in sezonul recent incheiat, purtator al ecusonului FIFA, oficiind chiar citeva partide internationale. Zotta a ramas in memoria microbistilor ca protagonist al unor intimplari antologice. In urma cu doua campionate, bucuresteanul a fost fugarit pe teren de Gino Iorgulescu, presedintele echipei FC National, intr-un meci pierdut de "bancari" pe teren propriu cu Rapid, scor 1-3. Vadana trage si el ponoasele unei suspendari primite dupa meciul Gloria-Rocar 2-1, cind a "fluierat" impotriva echipei lui Jean Padureanu. Membrii CCA au continuat ieri discutiile pe marginea activitatii arbitrilor in noul an competitional. Forma finala a raportului intocmit de CCA trebuie depusa de Dan Petrescu cel tirziu miine pe masa lui Mircea Sandu, presedintele FRF. Toate masurile propuse zilele acestea de CCA trebuie validate insa de Comitetul Executiv al FRF, care se va intruni la inceputul saptaminii viitoare. Zotta: "Daca nu se schimba verdictul, ma retrag din arbitraj" Constantin Zotta, cel mai sonor nume de pe lista arbitrilor propusi pentru retrogradarea din esalonul de elita, spera sa evite drastica sanctiune. Purtatorul ecusonului FIFA suporta acum consecintele unei sanctiuni de sase luni, primita in primavara, dupa meciul Rocar-Steaua 1-2. Scos din sarite de maniera de arbitraj, antrenorul oaspetilor, Victor Piturca, a fost atunci la un pas de a-l linsa pe Zotta, pentru ca, apoi, sa-si scoata echipa de pe teren timp de citeva minute. "Nu vreau sa comentez in nici un fel hotaririle Comisiei Centrale a Arbitrilor", ne-a declarat ieri, aparent linistit, Constantin Zotta. "Din cite stiu, nu s-a dat publicitatii nici un comunicat definitiv al CCA. Vreau sa spun doar atit: in urma cu doua saptamini am facut memoriu la Comitetul Executiv al FRF, iar acum astept raspunsul. Eu nu mi-am terminat inca toate caile de atac, astfel ca in privinta mea nu se poate lua o hotarire. Eu mi-am ispasit jumatate din pedeapsa. Daca mi se va aproba memoriul, atunci intru fara discutie intre primii zece arbitri si nu se mai pune problema retrogradarii". Zotta a tinut, insa, sa precizeze ca nu va face o tragedie daca va fi retrogradat: "Arbitrajul nu incepe si nici nu se termina cu Zotta. Bineinteles ca, daca se va mentine aceasta hotarire, ma voi retrage". Porumboiu crede ca Zotta nu va fi retrogradat Fostul arbitru international Adrian Porumboiu, pina de curind aflat intre membrii CCA si retras din aceasta functie dupa ce a criticat blindetea cu care sint tratate greselile voite sau nu ale arbitrilor, se indoia ieri ca se vor mentine actualele sanctiuni. "Nu vreau sa-mi dau cu parerea, pentru ca nu stiu ce s-a discutat. Comisia trebuie sa dea insa un verdict ferm, fara echivoc, ceea ce nu a facut inca, din cite am auzit. CCA trebuie sa-si asume responsabilitatea: «Am hotarit asta, asta si asta!» Daca, apoi, Comitetul Executiv schimba aceste decizii, atunci toti cei din CCA ar trebui sa-si dea demisia. Asa, insa, o lasa la alibi, pentru ca toata raspunderea sa cada pe Comitetul Executiv", a comentat Porumboiu evolutia evenimentelor de la federatie. "Parerea mea este ca aceasta hotarire va fi atacata si se va da cistig de cauza reclamantului. Zotta care, vorba aia, a facut atitea si nu mi-e deloc simpatic, trebuia intii scos de pe lista FIFA si apoi retrogradat. Ca sa scoti un arbitru de pe lista FIFA este deja o sanctiune grea, dar ca sa-l si retrogradezi, asta este de o duritate nemaiintilnita. Zotta a fost retrogradat doua trepte, nu una. Daca s-ar fi aplicat articolul 68, atunci aceasta retrogradare trebuia decisa pe loc, atunci cind s-a dictat sanctiunea de sase luni suspendare". Porumboiu crede ca hotaririle CCA vor fi schimbate de Comitetul Executiv. "Presedintii de cluburi din acest for sint suficient de isteti pentru a-si da seama ca, daca au de unde sa apuce acest caz, pot intoarce decizia". "Fibra" spune ca Vadana si Zotta au soarta pecetluita Dan Petrescu "Fibra" a muncit si ieri aproximativ patru ore la situatia noii organigrame a forului pe care-l conduce. "Nu putem comunica inca numele tuturor celor retrogradati, pentru ca nu am terminat calculele. In privinta lui Vadana si Zotta totul este insa foarte clar. Imi pare rau de Costel, dar asta este situatia. Trebuie sa-l retrogradam. Noi nu am luat nici o decizie pentru ca nu avem acest drept, dar vom inainta propunerile la Comitetul Executiv". "Fibra" spune ca Zotta are sanse mici sa scape, chiar daca i se va aproba memoriul facut Comitetului Executiv. "Desigur, daca situatia va fi schimbata de conducerea FRF, vom recalcula si noi. Dar chiar si in aceasta situatie, el ar avea vreo sapte etape de suspendare, ceea ce inseamna oricum o pedeapsa grea". "Popindaul", la munca de jos Nici alti "fluierasi" nu se simt prea bine dupa sedinta CCA. In coada clasamentului si amenintati cu purgatoriul Diviziei B se inghesuie destui "centrali" si "asistenti", unii dintre ei chiar fosti sau actuali purtatori ai ecusonului FIFA. Membrii forului conducator al arbitrilor au refuzat sa dea nume concrete, dar pe lista neagra se pare ca sint trecuti Dorobantu, Udrica, Verives (dintre arbitrii de centru), Dumitrica si Sterea (dintre arbitrii asistenti). Cel mai cunoscut este Ion Dumitrica, asistentul poreclit "Popindaul" de Jean Garabet, fostul presedinte al Farului. In calcul s-au luat notele primite de la observatori, dar si etapele de suspendare incasate de-a lungul sezonului. "Comitetul Executiv al FRF a dat un amendament conform caruia se va retrograda doar cu medii mai mici de nota sapte. Sint citeva nume in coada ierarhiei intocmite de noi, dar nu le putem anunta inca", a precizat seful arbitrilor. MATEI UDREA Maradona l-a insultat grav pe Papa Diego Armando Maradona l-a insultat extrem de grav pe Papa Ioan Paul al II-lea, acuzatii venite in cadrul unei emisiuni televizate a unui post argentinian. "Cum poate sa traiasca acest fiu de ..., dupa ce merge intr-o tara unde lumea moare de foame, iar el saruta pamintul la aterizarea avionului sau?", a afirmat celebrul star argentinian, declaratie care a stirnit o serie de polemici la Buenos Aires. Arhiepiscopul capitalei argentiniene, Guillermo Marco, a protestat fata de acuzatiile lansate de Maradona si a declarat ca "mizez pe sensibilitatea poporului nostru, care il iubeste si il respecta pe Sanctitatea Sa. Sper ca argentinienii nu vor lua in considerare teribilul efect al drogurilor asupra legendarului fotbalist, considerat un credincios inaintea acestei declaratii. Suveranul Pontif a ajutat prin operele si misiunile sale religioase pe toti aceia care s-au aflat in mare nevoie". DANIEL NAZARE Fotbalistul Kewell si actrita Murphy se iubesc in disperare Copia cuplului Victoria Adams-David Beckham Fotbalistul australian Harry Kewell, de la echipa Leeds United, este foarte aproape de a se casatori cu frumoasa Sheree Murphy, actrita in "Emmerdale" (serial TV apreciat in Anglia). Dupa ce a creat scandalul in care l-a tirit si pe Gica Popescu (in semifinala Cupei UEFA), Kewell se tine de "prostioare" amoroase in Oceanul Indian. Harry i-a facut cadou logodnicei sale Sheree, cu doi ani mai virstnica decit starul din Premier League, o vacanta de vis in Insulele Maldive, sejur care i-a usurat portofelul de vreo 6.000 de lire sterline. Cit sint ziulica si nopticica de lungi, cei doi "porumbei" se giugiulesc pe plaja insorita si in apele limpezi ale oceanului. Fireste, baietii de la "The Sun" au fost pe faza si aparatele de fotografiat au surprins citeva cadre pline de "subintelesuri". Considerat a fi copia din Yorkshire a cuplului Posh Spice-David Beckham, tandemul Harry Kewell-Sheree Murphy planuieste sa organizeze doua ceremonii nuptiale: una in Anglia si alta la Sydney, pentru a-si face fericiti toti cei patru parinti. Harry habar n-avea ca Sheree este star de televiziune atunci cind a cunoscut-o intr-un club de noapte, anul trecut. La momentul actual, Kewell are grija sa nu piarda niciodata "Emmerdale". La sapte luni dupa ce s-au cunoscut, Sheree s-a mutat in vila de 400.000 de lire sterline a fotbalistului de la Leeds. MARGARIT BANUTA Dinamo a spart conturile elvetiene Aflata intr-un stagiu de pregatire in Franta, Dinamo a intilnit in localitatea Thonnon pe FC Lausanne, echipa din prima liga elvetiana, de care a dispus cu 2-0 (0-0). Golurile "ros-albilor" au fost inscrise, la sfirsitul partidei, prin Claudiu Dragan (min. 85) si Daniel Florea (min. 89). Cornel Dinu a aliniat urmatoarea echipa: Preda - Bolohan, Onut (min. 46 Tames), Mihali, Florea - Fl. Petre (min. 64 Lupu), Hildan, G. Kirita - Mihalcea (min. 89 Baltoi), M. Niculae (min. 75 Cl. Dragan), Mara (min. 46 Cernat). Cel mai bun jucator de pe teren a fost Gica Mihali, desi a evoluat usor accidentat. Delegatia dinamovista va disputa azi ultima partida de verificare in compania selectionatei regiunii Savoia, iar miine este prevazuta intoarcerea in tara. DANIEL NAZARE Deconturi marca "Steaua" Comisia de Disciplina a LPF a hotarit ieri ca Universitatea Craiova sa plateasca Stelei suma de 1.500 de dolari, reprezentind cheltuielile facute de clubul din Ghencea cu fotbalistul Cornel Frasineanu in Olanda. S-a adunat diurna de 650 de dolari cu valoarea biletului de avion si cu cele trei zile de casa si masa. Si, pentru ca suma totala sa se inchida la 1.500 de dolari, s-a mai calculat pentru rest valoarea unui set de echipament "Adidas" pe care cica l-ar fi luat fotbalistul. Contactat telefonic in Belgia, in cantonamentul Rapidului, jucatorul ne-a declarat ca nu a luat nici macar un tricou de la Steaua. Citeva sute de dolari in lumea fotbalului nu se mai pun! Fie cu "+", fie cu "-". (O.T.) Sconcsul si Leul din Zimbabwe rasar in calea rachetelor romanesti Orasul Harare, capitala statului african Zimbabwe, gazduieste in aceasta dupa-amiaza tragerea la sorti a partidelor de simplu si de dublu contind pentru intilnirea dintre reprezentativa de tenis a Romaniei si cea a tarii gazda, confruntare decisiva pentru calificarea in Grupa Mondiala a Cupei Davis. In perspectiva disputelor contra puternicei reprezentative a fratilor Byron si Wayne Black, conducatorii delegatiei romane, Florin Segarceanu si capitanul-nejucator Adrian Marcu, ar putea opta pentru urmatoarea formula: Andrei Pavel si Dinu Pescariu la simplu, Pavel si Gabriel Trifu la dublu. Supusii presedintelui Robert Mugabe ar putea aborda acest meci de baraj cu fratii Black la simplu, Byron Black si Kevin Ulyett la dublu. Cu Chidembo si Shumba la fileu Nelinistea romanilor, provocata de incidentele soldate cu 13 morti la meciul international de fotbal disputat duminica seara la Harare, pare sa se fi risipit in aceste zile. Dupa cum ne marturisea federalul Vasiliu, reprezentantii federatiei romane de resort au luat legatura cu Ambasada Romaniei de la Harare, diplomatii nostri dind asigurari ca partidele de tenis care se vor juca intre 14 si 16 iulie nu sint puse sub semnul pericolului. Cum a mai ramas doar o zi pina la debutul intilnirii care conteaza pentru barajul de promovare in Grupa Mondiala a Cupei Davis, federalii romani au renuntat sa mai sesizeze forul international asupra potentialului pericol care i-ar pindi pe straini la Harare, drept pentru care componentii lotului nostru au purces la doua antrenamente la City Sports Centre, incinta care va gazdui partidele confruntarii Zimbabwe-Romania. Americanii au invins greu, cu 3-2 Conform presei din Zimbabwe, intilnirea echipei africane cu cea a Romaniei e chiar mai importanta decit cea cu Statele Unite, din februarie, cind americanii s-au impus cu greu (scor 3-2). "Stim putine despre aceasta tara est-europeana si nu trebuie sa subestimam forta echipei romanesti. E timpul sa ne aratam valoarea si sa facem ca tara noastra sa fie mindra de noi. Totusi avem nevoie si de sprijinul publicului pentru a reusi'', a precizat presedintele federatiei din Zimbabwe, Paul Chingoka. Optimismul africanilor e legat in primul rind de forma sportiva a renumitilor frati Byron si Wayne Black. Cei mai valorosi sportivi din Zimbabwe sint, evident, foarte simpatizati la Harare, ei fiind mai cunoscuti aici dupa poreclele pe care le-au dat fanii. Astfel, Lui Byron Black i se spune, in idiomul Shona, "Chidembo'', adica Sconcsul, in timp ce Wayne a fost alintat "Shumba''- Leul. HORIA GHIBUTIU 