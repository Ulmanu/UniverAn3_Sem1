 COCOSI DE ZIUA FEMEII Doi politisti au batut un subofiter de armata Capitanul Dan Goga si locotenentul Alexandru Teodorescu de la Politia Deva vor fi judecati azi de Consiliul de Judecata al IPJ Hunedoara, apoi vor fi deferiti Parchetului Militar pentru ca au batut un subofiter MApN. Cei doi se aflau, in noaptea de 8/9 martie, in Restaurantul Pan Alpina, unde sarbatoreau Ziua Femeii si o reusita profesionala. Dupa miezul noptii, cind aburii alcoolului consumat li s-au urcat la cap, ei au tabarit asupra subofiterului Gheorghe Petre Brumar, de la UM 1719 Deva. Politistii l-au lovit in fata pina i-au rupt un maxilar. Scapat din miinile lor, Brumar a plecat la spital, si apoi la politie, unde a depus plingere. Sosit la fata locului, lt.-col. Mircea Bradeanu a chemat doi ofiteri de la Serviciul de cercetari speciale din IPJ Hunedoara. Pina dimineata, celor doi politisti li se intocmisera trei procese-verbale. LUCIAN STANCIU Ancheta in cazul certificatelor de invaliditate si handicapat Mafia certificatelor de invaliditate sau de handicapat este un fenomen generalizat in Romania. Senatorul democrat Simona Marinescu, fost secretar de stat in Ministerul Muncii, presedintele Comisiei de munca si protectie sociala din Senat, a declansat, la sfirsitul saptaminii trecute, o ancheta care urmareste descoperirea retelelor mafiote care se ocupa cu eliberarea acestor documente. Situatiile statistice arata ca, la nivelul anului 1999, in tara noastra existau 14.856 de invalizi gradul I, 183.230 de invalizi gradul II si 221.112 gradul III. Anul acesta sint inregistrati cu 1.415 mai multi invalizi gradul I si cu 327.968 mai multi invalizi gradul II. Dupa cum se observa, exista o crestere spectaculoasa a numarului invalizilor de gradul II. "Presiunea vine, in general, de la persoanele in prag de pensionare care isi pierd locul de munca", ne-a declarat Simona Marinescu. Exista indicii care atesta faptul ca, dupa 1999, cind Secretariatul de Stat pentru Persoane cu Handicap (SSPH) si-a creat propriul sistem de incadrare in grade de handicap, separindu-si, in acelasi timp, si comisiile de expertiza de cele ale Ministerului Muncii, fenomenul mafiot de acordare a certificatelor contra bani a cunoscut o escaladare fara precedent. In cirdasie cu doctorii din aceste comisii, persoane interesate au speculat la maximum faptul ca, in noile conditii, se putea obtine un cumul de facilitati (gratuitati la transport, abonamente reduse, insotitori platiti, dintr-un loc cu 40.000 lei si din altul cu 1.400.000 lei etc.) dobindind atit calitatea de invalid, cit si pe cea de handicapat. Din iulie 2000, de cind s-a produs separarea, Ministerul Muncii nu a mai putut, practic, sa controleze daca invalizii erau si persoane cu handicap. Daca reumaticii, cardiacii sau cei afectati de boli psihice dobindeau si certificate de handicapati. Protestul surzilor din Romania Situatia confuza a generat proteste, mai ales din partea persoanelor cu handicap sever. Un asemenea protest a fost primit zilele trecute de Simona Marinescu de la Asociatia surzilor din Romania. Ei semnaleaza o situatie grava, creata de interpretarea gresita data de Ministerul Muncii unui articol din Ordonanta Guvernului nr. 102/1999, care ii dezavantajeaza clar. "Conform art. 44 din respectiva ordonanta, persoanele incadrate in categoria celor cu handicap, indiferent de virsta, daca au lucrat, dupa dobindirea handicapului, minimum 15 ani, in cazul handicapului grad I, minimum 20 de ani, in cazul gradului II sau minimum 25 de ani in cazul gradului III, primeau pensie pentru vechime completa. Situatia s-a mentinut pina in 2000, cind aceasta ordonanta a fost completata cu Ordonanta 40, si ministerul a interpretat gresit, persoanele respective primind pensia, din acel moment, pentru vechime incompleta! La sesizarea SSPH, in octombrie 2000, cind am fost ministru delegat in perioada in care ministrul Liviu Albu era plecat, am emis o circulara care a inlocuit precizarile anterioare gresite, si totul parea rezolvat. La intoarcerea ministrului, circulara a fost retrasa", a mentionat Simona Marinescu. Aceasta situatie grava va fi si ea cercetata in anchetele declansate de Comisia senatoriala, alaturi de celelalte aspecte sesizate de senatorul PD: eliberarea certificatelor de persecutati politici si deciziile de pensii de invaliditate. DUMITRU MANOLACHE Regele sticlei s-a nascut din somnul complice al FPS Corneliu Petreanu, supranumit "Regele sticlei", a inceput penetrarea uneia dintre cele mai profitabile industrii (90 la suta din productie se exporta), in anul 1996, pe vremea pedeseristului Emil Dima, seful FPS din Guvernul Vacaroiu. Timp de patru ani, sub ochii miopi ai FPS-ului si aplicind principiul suveica, Petreanu a cistigat, in nume personal sau prin locotenentii sai, sapte prospere intreprinderi de sticlarie. In pofida sesizarilor semnate de sindicate, a rapoartelor facute de politie, Corpul de control al Guvernului si Garda Financiara, cercetarile au stagnat in mod ciudat. Abia declaratiile furibunde ale lui Ovidiu Grecea au urnit ancheta si au inceput sa descilceasca itele incurcate prin care FPS i-a permis lui Petreanu sa puna mina pe sticlaria romaneasca. Prima victima Cariera de sticlar a lui Petreanu incepe in 1996 cind, prin intermediul firmei la care era unic actionar, BIT Telecom SRL Suceava, cistiga licitatia pentru pachetul majoritar al STISOM Poiana Codrului. Corneliu Petreanu nu plateste actiunile, iar contractul se reziliaza. Tentatia este mult prea mare, asa incit investitorul reprofilat de pe telecomunicatii in sticlarie cistiga o noua licitatie organizata de FPS pentru STIF Falticeni. Tot in numele BIT Telecom. Dupa instalarea Floricai Petreanu (sotia) in functia de director general la STIF, incepe agonia fabricii. O investigatie fara urmari, efectuata de politia locala, consemneaza mai multe ilegalitati care au drept consecinta deturnarea banilor de la intreprindere catre firma privata BIT care devine comisionar si client al STIF Falticeni, fiind singura beneficiara a parteneriatului. BIT aduce din strainatate, printre altele, un cuptor de un milion de dolari, suma mult umflata fata de pretul pietei. BIT ia marfa de la STIF si o exporta, uitind sa-si plateasca datoriile catre fabrica. Astfel, ancheta politiei consemna, acum citiva ani, 224.274.572 lei in sarcina SRL-ului. Mai mult, Florica Petreanu face si un imprumut bancar pe care-l vireaza nejustificat in contul BIT. Cu toate acestea, afacerile de familie dintre cele doua societati continua fara nici o consecinta. Pasul doi, SOMVETRA Gherla Tot in 1996, Petreanu pune mina pe SOMVETRA Gherla. Desi exista contestatii, FPS declara ca licitatia este legala si contractul se desfasoara normal. In realitate, licitatia a fost trucata, intrucit Petreanu a participat, in mod mascat, de doua ori: prin firma BIT si prin omul sau de incredere Vasile Anton, membru in CA al BIT. Imediat dupa ce persoana fizica Vasile Anton obtine intreprinderea, director general este numit cumnatul lui Petreanu, Gheorghi Onisor. FPS refuza sa recunoasca aranjamentul chiar si atunci cind avansul si prima rata prezavazuta sint platite in mod ilegal de catre BIT, desi Vasile Anton cistigase licitatia. Suprema dovada, noul patron Vasile Anton cesioneaza actiuni SOMVETRA catre BIT, fara nici un acord prealabil din FPS, asa cum impune legea. Miliarde pierdute pe traseul STIPO Dorohoi Din acest moment, avind deja citeva surse pentru a finanta extinderea imperiului, Petreanu incepe sa plimbe banii dintr-o parte in alta pentru a lua in stapinire alte bucati din industria sticlariei. Urmatorul pas, STIPO Dorohoi. Firma BIT nu poate insa participa la licitatie, din cauza neonorarii obligatiilor mai vechi catre FPS. Asa incit participa, in nume personal, chiar Corneliu Petreanu, FPS fiind si de data aceasta incapabil sa faca vreo asociere intre BIT (trecuta pe lista neagra a fondului) si Petreanu, actionar unic la firma. Desi exporturile merg struna, banii pentru plata actiunilor sint luati din vistieriile fabricilor anterior preluate, respectiv de la Gherla. Conform contractului de cumparare-vinzare din 19.04.1999, Petreanu trebuie sa verse in bugetul FPS 6.332.590.000 lei, contravaloarea actiunilor STIPO Dorohoi. Asa cum consemneaza un raport al IPJ Cluj catre parlament, o parte din suma este platita, "in mod deghizat", de catre SOMVETRA. Gheorghi Onisor, cumnatului "Regelui sticlei" si director general la Gherla, plateste din banii fabricii, in locul lui Petreanu, 2.000.075.000 lei catre FPS in schimbul cesionarii unui numar de 72.730 de actiuni. Banii au plecat de la Gherla, insa actiunile nu au intrat niciodata in posesia SOMVETRA. Culmea, cesiunea se face fara ca macar Petreanu sa fi fost proprietar al STIPO Dorohoi - neplatind contractul cu FPS nu putea vinde nimic. "In concluzie, Petreanu Corneliu... ridica suma de 2.000.075.000 lei, pe care o utilizeaza in scopuri personale, pentru achitarea datoriilor proprii", spune ancheta politiei. Adica, pentru achitarea actiunilor STIPO luate de Petreanu de la FPS. Daca Petreanu a achitat in integralitate cele peste sase miliarde de lei promise in schimbul STIPO, nu stim cu exactitate, intrucit FPS a refuzat de trei ori sa prezinte instantei extrasul de cont privind incasarea banilor datorati de Petreanu. Ultimele victime, la Turda, Gura Humorului si Tomesti Renumita fabrica de la Turda este cumparata prin unul dintre oamenii sai, Aurel Ungureanu, subaltern al lui Corneliu Petreanu in firma "Util". Pentru pachetul majoritar de 51%, Ungureanu se obliga sa plateasca 24 de miliarde de lei. Ingaduitor, FPS accepta semnarea unui act aditional de aminare a platii, cistigatorul licitatiei tot nu gaseste banii necesari, astfel incit contractul este reziliat. Se organizeaza o noua licitatie, si de data aceasta cistiga un alt prieten al lui Petreanu, Dumitru Ivanciu. Cel din urma este nu doar prieten, ci si membru in CA al SOMVETRA Gherla, cumparata de Petreanu. In fine, ultimele doua fabrici sint cumparate prin intermediul unei persoane juridice noi, SC Centrala Industriala a Sticlei si Ceramicii Fine SA (CISCF), cu sediul in Gura Humorului, adica intr-o zona defavorizata ce-i aduce lui Petreanu o multime de facilitati. Pentru prima - STIAZ Azuga - CISCF nu a platit nici macar garantia, iar FPS recunoaste acest lucru, explicind ca ordinul de plata nu a putut fi ridicat deoarece s-a facut prin BankCoop, care a sucombat intre timp. Intreprinderea era deja inchisa in momentul preluarii, iar Petreanu, desi nu a platit nici avansul, a inceput sa vinda utilajele si tot ce a gasit, in loc sa se ocupe de restructurarea asumata in fata FPS. Ultima achizitie, STITOM Tomesti, judetul, Timis, a fost cumparata in 2000, tot prin CISCF, si inchisa la scurt timp dupa semnarea contractului. Nici aici nu se stie exact cit din suma prevazuta in contract a fost platita. MARIANA BECHIR Noua tone de hasis pentru Agentul B Potrivit unei informatii-bomba primite din interiorul SRI, confirmate de surse judiciare din alte trei institutii importante ale statului, exista o legatura directa intre cele aproximativ 9 tone de hasis capturate in Portul Constanta acum o luna si celebrul informator al politiei Gheorghe Banescu: transportul era prevazut sa soseasca pe numele firmei sale, "Alban Coimpex SRL". Banescu este cel care a avut rolul-cheie in declansarea scandalului drogurilor care a explodat in presa la inceputul anului, in urma dezvaluirilor din "Evenimentul zilei". Supranumit si "Agentul B", Banescu a fost infiltrat de politie in rindul traficantilor de narcotice, dar pina la urma tot autoritatile romane au avut de pierdut, peste 2.000 de kg de droguri aflate in tranzit disparind de pe teritoriul tarii noastre. Destinatar - Agentul B Pe documentele originale ale transportului din Constanta (conosament), Gheorghe Banescu era cel imputernicit sa preia din port containerul cu hasis prin firma sa "Alban Coimpex" SRL. Potrivit surselor noastre, el a fost inlocuit in ultimul moment cu un turc, prin falsificarea documentelor de transport. Cele 9 tone de hasis faceau parte dintr-o actiune supravegheata de Interpol, ca si in cazul celor 6 transporturi derulate prin Banescu si reteaua sa, in care s-au pierdut 2.000 de kg de droguri. Politia Romana a fost instiintata de sosirea containerului in Portul Constanta inca de la inceputul lunii ianuarie, anul acesta. Firma lui Banescu, "Alban Coimpex", a fost folosita de politie ca destinatie supravegheata a drogurilor inca din 1996, cind sef al directiei de combatere a crimei organizate era col. Calin Mateescu. Astfel, traficantii credeau ca drogurile sint pe miini sigure cind, de fapt, ele "circulau" sub supravegherea autoritatilor romane. Adresa firmei era domiciliul soacrei lui Banescu, transformat intr-un fel de depozit de droguri neoficial al IGP. De aici insa, in loc sa urmeze traseul corect pentru prinderea capetelor finale ale retelelor internationale, stupefiantele capatau destinatii necunoscute oficial. 100.000 de "parai" de la cartel Containerul cu cele 9 tone de hasis a venit pe numele lui Banescu. Potrivit surselor noastre, neconfirmate oficial, pina sa ajunga in Constanta, drogurile au fost plimbate prin mai multe porturi pentru a se pierde din vedere locul de unde au fost expediate. Unul dintre aceste porturi este Barcelona. Pentru serviciul de a prelua marfa, spun sursele noastre, Banescu ar fi primit de la cartelul expeditorilor 100.000 de dolari. Cum scandalul drogurilor era in toi, si numele lui Banescu intens mediatizat, iar transportul celor 9 tone de hasis era pe traseu, cineva (armatorul navei sau agentul vamal) a inlocuit documentele originale de insotire. Noul destinatar a devenit turcul Keamuran Cadir, reprezentant al firmei-fantoma "Gilmar Development", gasit si el in graba contra unei sume consistente. Numele armatorului navei nu a fost dat publicitatii de anchetele oficiale. Se stie insa ca agentul vamal era firma "Sun Shipping". In legislatia noastra am gasit ca agentul vamal - in cazul nostru "Sun Shipping" - este angajat de armator si reprezinta singura legatura dintre nava maritima si autoritatile publice unde este descarcata marfa. Agentul vamal este cel care preia echipa de control pentru verificarea autenticitatii celor declarate in documentele de transport. Nu e de mirare ca anchetatorii au luat la puricat firma "Sun Shipping". Conducerea acestei firme, prin reprezentantul sau Radu Negroiu, sustine ca nu stia de existenta drogurilor in container si ca nu a facut altceva decit o intermediere intre autoritatea vamala si firma importatoare "Gilmar". Cercetarile sint oricum in toi. Politia, impinsa de la spate de FBI si Interpol Potrivit surselor noastre, Banescu era atit de sigur pe sine si pe aliatii sai incit ajunsese sa vinda drogurile direct din portbagajul masinii sale. De asemenea, am aflat ca piata cea mai mare pe care el isi desfacea drogurile era cea romaneasca. De aici si revolta unor ofiteri din serviciile secrete, care au decis sa curme sirul infractiunilor prin dezvaluirea lor in presa. Plus ca, din cauza pierderii drogurilor pe teritoriul nostru, autoritatile romane erau privite cu tot mai multa suspiciune de catre cele internationale. Acest lucru se intimpla in conditiile in care Romania primea suficiente informatii de la forurile internationale cu privire la diverse transporturi importante, aflate in tranzit, care trebuiau preluate, supravegheate si insotite pina la iesirea lor din tara. Primul semnal de alarma a fost tras in mai 2000, cind la perchezitionarea domiciliului soacrei lui Banescu au fost descoperite aproximativ 40 kg de droguri. O alta cantitate importanta a fost gasita in portbagajul masinii lui Banescu. Asa se face ca, vazind cum coruptia se intinsese, Interpol si FBI au cerut, se pare, ca Banescu si reteaua lui sa iasa din schema. In caz contrar, autoritatile romane riscau sa fie eliminate din sistemul supravegherii internationale a traficului de droguri. De asemenea, ca sa dea dovada loialitatii sale, Politia Romana trebuia sa treaca proba de foc a containerului de la Constanta, ce urma sa soseasca in port la mijlocul lunii februarie. Transportul de droguri nu trebuia pierdut. De mentionat ca, in ziua in care a fost deschis containerul, in tara noastra a fost prezent un inalt functionar britanic al institutiilor internationale care monitorizeaza traficul de droguri. Impotriva lui Gheorghe Banescu a inceput cercetarea penala, cazul fiind pe masa Tribunalului Miitar Teritorial Bucuresti. Insa atit in acest dosar, cit si in dosarul celor 9 tone de droguri, informatiile despre mersul cercetarilor sint puse sub oboc, iar majoritatea inaltilor ofiteri implicati in scandalul drogurilor ocupa, in continuare, functii importante in ierarhia MI. ONDINE GHERGUT NICOLETA SAVIN Doi comisari ai Garzii Financiare Iasi, consilieri ai unei retele de spalare a banilor Una dintre casele de schimb valutar iesene implicate intr-o vasta retea de spalare de bani a angajat doi comisari ai Garzii Financiare pe post de consilieri. Sergiu Coman (48 de ani) si Constantin Paduraru (47 de ani) sint cercetati de ofiterii Politiei Economice sub acuzatia de abuz in serviciu si fals in declaratii. Numele celor doi comisari apar pe statele de plata ale casei de schimb valutar "Calin Exchange", apartinind cetateanului moldovean Calin Bogdacenco, in calitate de consultanti juridici si contabili. In evidentele Garzii Financiare Iasi, politistii au descoperit ca Sergiu Coman a dat o declaratie scrisa in care a precizat ca nu este angajat la o firma particulara, iar Constantin Paduraru a declarat ca ocupa un post de cenzor la firmele "Top Dole" si "Calin Exchange". Intre declaratiile de la Garda Financiara si registrele de la casa de schimb valutar, politistii au sesizat neconcordante in acte. Sergiu Coman figura pe statele de plata ale firmei incepind cu septembrie 1999, desi spusese ca nu este angajat la nici o alta firma. Constantin Paduraru a incheiat o conventie in aceeasi perioada cu colegul sau, insa apare pe statul de plata abia in ianuarie 2000. In luna august a anului trecut, ofiterii Politiei Economice si SRI au demarat o ancheta de proportii la casa de schimb valutar "Calin Exchange", de unde au confiscat peste un miliard de lei. "Calin Exchange" era capatul firului urmat de ofiterii SRI pornind de la Suceava. Ramificatiile unei retele de valutisti care schimbau valuta pe piata neagra au ajuns la Calin Bogdacenco, un basarabean stabilit in Romania in urma cu 10 ani. Centrele de schimb valutar "Calin Exchange" au fost infiintate la Iasi in 1995, reteaua fiind formata, in acest moment, din 12 centre. Pe linga comisarii Garzii Financiare, politistii ieseni sint pe urmele unor functionari ai Directiei Finantelor Publice si BNR, suspectati de faptul ca ar fi trecut sub tacere traficul ilegal de valuta. CATALIN DUMITRESCU Fost presedinte al BDF, Ioan Sima, acuzat de implicare in afaceri cu avioane Procurorii de la Parchetul Curtii de Apel Cluj au finalizat saptamina trecuta cercetarea penala impotriva fostului presedinte al Bancii Dacia Felix, Ioan Sima, care este acuzat de abuz in serviciu impotriva intereselor personale. Potrivit rechizitoriului, fostul presedinte al bancii Cluj ar fi adus un prejudiciu BDF de aproape trei milioane de dolari. Ioan Sima mai este cercetat si in alta cauza penala alaturi de alti trei fosti colaboratori Mircea Galeriu, Emilia Ciobanu si Ioan Talos. In acest dosar, cei patru sint acuzati ca au prejudiciat Banca Dacia Felix cu suma de 15 milioane de dolari, prin emiterea unor bilete de banca pentru derularea unor afaceri in domeniul siderurgic si petrolier. Sub presedintia lui Ioan Sima, Banca Dacia Felix a fost prejudiciata cu suma de trei milioane de dolari, prin creditarea firmei SC Air Antares Bucuresti, firma la care BDF Cluj detinea 20% din actiuni, pentru cumpararea in sistem leasing a doua avioane de la firma franceza Air Antaires Eja International. MIHAI SOICA Ucigasii lui Sasa Disici sint cautati la Iasi Politistii ieseni cauta posibilele legaturi ale ucigasilor politistului timisorean Sasa Disici cu comerciantii de masini din judetele Moldovei. In weekend si la inceputul acestei saptamini, tirgurile de masini au fost controlate "la singe". Verificarile anchetatorilor se bazeaza pe datele primite de la politistii timisoreni, conform carora ucigasii lui Disici ar fi basarabeni. Politistii au controlat pina si piesele componente ale masinilor din tirguri, seriile diferitelor subansamble si actele de identitate ale posesorilor si eventualilor cumparatori. Col. Neculai Stefaroi, loctiitorul comandantului IPJ Iasi, a declarat: "Am organizat cea mai ampla actiune de cautare din istoria inspectoratului, dispozitivul fiind asemanator celui dislocat cu ocazia cercetarii cazului «Pedofilul de la Iasi» sau «Cazul Sahleanu». Pe strazile municipiului Iasi au fost infiintate patrule auto, formate din politisti si jandarmi, care verifica autoturismele in tranzit prin judet". Razii ale politiei iesene au mai fost facute si in pietele agroalimentare si in oboarele organizate in judet. Deocamdata, politistii ieseni nu au nici o pista clara care sa duca la gasirea asasinilor lui Sasa Disici. CATALIN DUMITRESCU Alt bebelus agresat cu bestialitate In stare avansata de ebrietate, mama micutului Florinel Baciu sustine ca baietelul a fost scapat din brate Un nou-nascut in virsta de numai trei saptamini a fost internat, duminica seara, la Spitalul "Prof. dr. D. Bagdasar" din Bucuresti, dupa ce a fost batut de unul dintre membrii familiei sale, ne-a declarat dr. Eva Gheorghita, medic primar, seful Sectiei de Anestezie si Terapie Intensiva. Florinel Baciu este din localitatea Marasesti, judetul Vrancea, si a fost adus la spital cu Salvarea. El a fost internat cu diagnosticul "traumatism cranio-cerebral, fractura craniana, edem cerebral difuz, sindrom de hipertensiune intracraniana, echimoze (vinatai) pe gamba dreapta si pe spate si escoriatie faciala stinga". Cind a fost internat, Florinel prezenta varsaturi repetate. Medicii spun ca mama micutului a afirmat ca nu l-a batut, ci ca fratele lui mai mare l-a scapat din brate. "Starea lui Florinel nu este foarte grava. Daca va fi bine ingrijit, are mari sanse sa-si revina", ne-a declarat dr. Eva Gheorghita. Ieri dimineata, la spital s-a prezentat si mama copilului, aflata intr-o avansata stare de ebrietate. Din cauza mirosului insuportabil pe care il emana, medicii au fost nevoiti insa sa o trimita mai intii sa se spele. Motiv pentru care medicii nu i-au permis sa stea in salon cu micutul. "Am baut doar o bere" a marturisit, cu candoare, mama lui Florinel. In legatura cu recrudescenta agresivitatii asupra copiilor, prof.dr. Florin Tudose este de parere ca "este cea mai cumplita decadere din conditia umana. Persoanele care isi agreseaza propriile progenituri sint extrem de periculoase si pentru societate. Este de subliniat si faptul ca cel mai important factor care contribuie la violentele asupra copiilor este alcoolul". GETA ROMAN TATIANA DABIJA [21][pl.dll?rid=expresro] 