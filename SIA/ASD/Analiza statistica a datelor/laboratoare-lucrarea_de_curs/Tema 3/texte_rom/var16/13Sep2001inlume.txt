 Kylie Minogue s-a lasat ispitita de cistigatorul concursului Big Brother Cintareata de origine australiana Kylie Minogue s-a indragostit nebuneste de unul dintre participantii la concursul de televiziune Big Brother, emisiune in mare voga in Marea Britanie, si, desi nu l-a intilnit niciodata, sustine ca il iubeste nebuneste si ca petrece ore in sir gindindu-se la el. "Am urmarit emisiunea cu sufletul la gura, editie de editie. Nu am pierdut nici un episod. Cind odiseea s-a sfirsit, iar el a fost declarat cistigator, am fost extrem de fericita. Pur si simplu am sarit in sus si am urlat de fericire", declara frumoasa blondina. Fericitul "ales" se numeste Brian Dowling si, pe linga faptul ca este un tinar fermecator, pare sa aiba si o voce minunata. De fapt, i-a zdrobit inima blondinei in momentul in care a cintat, in cadrul concursului, una dintre piesele sale de succes. Imediat dupa piesa, Kylie a sunat la postul britanic de televiziune, incercind sa intre in legatura cu concurentul. Asistenta care a raspuns a fost pentru inceput sceptica, lasindu-se cu greu convinsa ca sta de vorba chiar cu diva australianca. "Mi-am dat seama ca are impresia ca ii face cineva o gluma. A fost, cu adevarat, foarte amuzant", mai spune Kylie. DIANA EVANTIA BARCA Ziua in care muzica a murit! America indoliata isi plinge mortii. Los Angeles, capitala nationala a divertismentului, a stins ieri luminile, marile concerte programate in aceasta perioada au fost anulate, in timp ce principalele studiouri de la Hollywood si-au inchis portile. Tristetea se resimte si in Canada, care, in semn de respect pentru victimele din Statele Unite, dar si din motive de securitate, a anulat mai multe dintre manifestarile de divertisment programate in aceasta perioada, printre care si marele Festival de Film de la Toronto. Marti, 11 septembrie, a fost ziua in care muzica a murit, spun organizatorii de spectacole. Ceremonia de decernare a Premiilor Grammy pentru Muzica Latino a fost anulata. Ca o ironie, cu numai citeva saptamini in urma, organizatorii spectacolului hotarisera ca evenimentul sa se desfasoare anul acesta, din motive de securitate, in Los Angeles, si nu in Miami, asa cum era in mod obisnuit. Deoarece in concurs fusese nominalizat si un artist cubanez, realizatorii s-au temut de eventuale demonstratii anti-Castro la gala de decernare a premiilor. Gala de decernare a Premiilor Grammy nu se mai tine Pregatirile pentru marea gala de decernare a premiilor au implicat costuri totale de peste 4 milioane de dolari, iar evenimentul urma sa fie retransmis de toate posturile importante de televiziune din Statele Unite si din alte 120 de tari ale lumii. "Cine ar putea sa-si mai doreasca un festival al luminii in conditiile in care mii de oameni se zbat intre viata si moarte, iar altii sint scosi fara viata de sub mormane de moloz?", spune un reprezentant al Primariei din Los Angeles. Anularea galei a fost anuntata ieri printr-un comunicat comun al National Academy of Recording Arts&Science si Latin Academy of Recording Art&Science. "Ne vom gindi la aceasta tragedie si vom inchina rugaciuni pentru victime si familiile acestora si pentru toti cei care au fost implicati intr-un fel sau altul in aceste evenimente", se arata in declaratie. "Nu ne putem gindi acum la muzica. Gindurile noastre se indreapta catre acesti oameni in suferinta", spune, la rindul sau, unul dintre concurenti, muzicianul columbian Jua", care a primit o nominalizare pentru Premiul Grammy. Festivitatea de decernare a Premiilor Emmy a fost anulata La rindul lor, organizatorii celei de-a 53-a editii a Premiilor Emmy au anuntat ieri ca ceremonia, care urma sa aiba loc duminica, a fost aminata pentru o data care va fi stabilita ulterior, "in semn de respect pentru victimele tragediei din America, pentru familiile acestora si pentru toti cetatenii din Statele Unite ale Americii". "Nu este timp pentru spectacole", a declarat Jim Cabin, presedintele Companiei Aca Television Arts and Sciences. Anularea acestor doua evenimente majore din lumea divertismentului a fost secundata de inchiderea marilor studiouri de la Hollywood. AOL Time Warner Inc.'s Warner Bros, Sony Corp's Sony Pictures si Vivendi Universal Studios au stins ieri luminile, angajatii au fost trimisi acasa, iar locul va ramine pustiu atita vreme cit America ramine in stare de urgenta. Madonna nu mai cinta la Los Angeles Principalele retele de televiziune din Statele Unite si-au schimbat grila normala de programe, acordind spatii ample tragediei de la New York si Washington D.C. Concertul Madonnei, care urma sa aiba loc noaptea trecuta in Staples Center, la Los Angeles, a fost anulat si nici concertul care urma sa se tina vineri noaptea nu va mai avea loc. Reprezentantii companiei Walt Disney Co, ale carei parcuri si personaje sint recunoscute oriunde drept simboluri americane, deci ar putea deveni oricind tinte ale teroristilor, au anuntat ca, in ciuda conditiilor triste, cartierul general va ramine deschis, insa angajatii pot pleca, daca doresc, acasa. Festivalul International de Film de la Toronto, anulat Festivalul International de Film de la Toronto, care urma sa reuneasca, pentru citeva zile, mari regizori si actori din toate colturile lumii, a fost anulat marti, imediat dupa ce au inceput sa curga vestile triste din America. "Respectam durerea vecinilor nostri. Am discutat deja cu producatorii de film, sponsori, distribuitori si agenti de vinzari. Nu cred ca, in aceste momente, se poate gindi cineva la afaceri", a declarat Piers Handling, presedintele festivalului. "Oricum, ar trebui sa ne gindim si la securitatea invitatilor nostri. Printre personalitatile care erau asteptate la Toronto se numara Nicole Kidman, Steve Martin, Danny DeVito, Helena Bonham, Denzel Washington si Anthony Hopkins", a adaugat acesta. DIANA EVANTIA BARCA Festivalul anual "Taste of Romanian", ce se desfasoara anual, la mijlocul lunii septembrie, in Chicago, este pus sub semnul intrebarii. Organizat mai ales pentru diaspora romana din America, festivalul are ca invitati artisti din tara. Printre cei care ar fi trebuit sa plece in SUA se afla si Elena Cirstea pe care a oprit-o din pregatirile de plecare compozitorul Ionel Tudor. Acesta stia de deplasarea Elenei si a sunat-o sa-i comunice ca "America este sub teroare"... Artista noastra avea biletul de avion pentru 12 septembrie ora 7.00, zbor care a fost anulat, dupa cum se stie. In acest moment, Elena Cirstea nu stie nici daca festivalul va mai avea loc, nici daca va mai pleca... Stie doar ca biletul de avion a ramas valabil. "Bine ca nu am plecat pe 11 septembrie, cine stie unde dracu' ajungeam. Poate prin Canada sau Doamne fereste.... e ingrozitor ce se intimpla, nu-mi vine sa cred", a spus Elena sincer marcata de grozaviile teroristilor si de nesansa sau, dimpotriva, sansa ei. MONICA STAN "Teroristii au facut din tragedia americana un show planetar" Ceea ce am vazut marti, 11 septembrie, pe ecranele televizoarelor au fost scene desprinse parca dintr-unul din obsedantele filme hollywoodiene despre dezastre, atit de gustate de public. Milioane de telespectatori au fost conectati direct la tragedia americana. Practic era imposibil sa nu participi la ceea ce se intimpla dincolo de Ocean si sa devii analist de moment. CNN, ABC, CBS, NBC, Fox si-au anulat programele gifiind, exact ca acum 38 de ani, cind a fost asasinat presedintele Kennedy. "A fost genul de eveniment facut pentru televiziune", e de parere profesorul de comunicare Barbie Zeller de la Universitatea din Pennsylvania. Cu implicatii atit de mari incit pina si canalele tv specializate pe amenajari si bucatarie s-au abatut de la grila. Potrivit directorului Centrului pentru studii media din cadrul Universitatii Syracuza, Robert Thompson, teroristii au repurtat si o victorie mediatica. "Nu numai ca si-au construit un atac bine pus la punct, dar au produs in acelasi timp si un show de televiziune, pe care au avut grija sa-l difuzeze la nivel planetar". RADU MEIROSU America isi revine din soc si face bilantul victimelor Mii de morti in urma atentatelor din SUA America a inceput, la peste 13 ore de la atentatele singeroase care au avut loc pe teritoriul acestei tari, sa-si numere mortii, dar autoritatile refuza, pentru moment, orice bilant. Reamintim, patru avioane americane de pe curse interne au fost deturnate de teroristi, doua dintre ele au fost dirijate catre fiecare din cele doua turnuri de 110 etaje ale cladirii World Trade Center din New York, care apoi s-au prabusit, al treilea avion a lovit cladirea Pentagonului, din Washington, iar al patrulea, care se indrepta spre Camp David, s-a prabusit in Pennsylvania. Presedintele George W. Bush a declarat ca exista "mii de morti", iar inalti responsabili americani au avansat cifra de 10.000. Bilantul atacului terorist risca sa fie insa si mai mare pentru ca acesta s-a produs la o ora de activitate intensa in centrul financiar al SUA si la Pentagon. 266 de morti in patru avioane Primele victime confirmate ale tragediei americane sint nefericitii pasageri si membri ai echipajelor celor patru avioane deturnate de teroristi, in total 266 de oameni, despre care nici macar pentru o secunda nu s-a pus problema ca ar fi putut supravietui. Dintre cei morti, 233 erau pasageri, 25 de insotitori de zbor si 8 piloti si copiloti. Numarul mortilor de la World Trade Center poate ajunge pina la citeva mii Autoritatile s-au abtinut de la orice apreciere in ceea ce priveste numarul victimelor de la World Trade Center pentru ca acesta poate fi catastrofal, bilantul putind urca la citeva mii de morti, daca se are in vedere ca atacul s-a produs la ora 9.00, cind toata lumea se afla la serviciu. In cladire lucreaza in mod normal 50.000 de persoane, neluind in calcul turistii care viziteaza zilnic cel mai mare centru financiar al lumii. In prezent, marea companie de asigurari Morgan Stanley nu stie nimic despre cei 3.500 de angajati ai sai care se aflau in cladire in momentul atacului terorist. Primarul New York-ului s-a marginit doar sa declare ca "atunci cind vom afla numarul victimelor, ne va fi, cu siguranta, greu sa induram vestea". 300 de pompieri si 85 de politisti, surprinsi de prabusirea WTC Comandantul pompierilor din New York, Thomas von Esssen, a declarat ca peste 300 de pompieri sint dati disparuti, "cel mai probabil morti", printre care si adjunctul sau. Pompierii faceau parte din echipele de salvare trimise in interiorul turnurilor cladirii World Trade Center dupa ce acestea au fost lovite de avioanele deturnate. Ei se aflau in plina actiune, participind la evacuarea celor prinsi in turnurile incendiate, in momentul in care acestea s-au prabusit. La rindul sau, Departamentul de politie din New York, celebrul NYPD, a anuntat disparitia mai multor politisti din echipele de interventie. Cu toate ca seful NYPD, Bernard Kerik, a declarat ca "nu cunoastem inca bilantul pierderilor, surse din interiorul Departamentului au relevat ca ar fi vorba de disparitia a 85 de politisti. Bilantul victimelor de la Pentagon poate urca pina la 800 de morti In ceea ce priveste numarul victimelor de la Pentagon, seful pompierilor din Arlington, Virginia, a afirmat ca este posibil ca pina la 800 de persoane sa-si fi pierdut viata in urma atacului terorist, dupa deturnarea unui avion Boeing 757 cu 64 de persoane la bord care a intrat in plin la nivelul etajului unu al cladirii. Un bilant exact al victimelor, estimat in prezent intre 100 pina la 800 de morti, nu va putea fi stabilit decit dupa cercetarea ruinelor sectiunii avariate a cladirii, dar aceasta nu va putea incepe decit dupa stingerea completa a incendiilor cu care pompierii inca se luptau la ivirea zorilor. CAMELIA MUNTEAN Carnagiul de la World Trade Center Membrii echipelor de salvare aflate in cautare de supravietuitori printre ruinele turnurilor WTC lucreaza nu doar sa invinga timpul, atit de pretios in astfel de situatii, cit si oroarea care a pus stapinire pe ei o data ce au dat ochii cu dezastrul din centrul orasului New York. Cei care au apucat sa vorbeasca cu ziaristii se declara socati ca au fost martorii unui carnagiu care depaseste orice inchipuire. Ei au povestit ca au descoperit bucati de trupuri sfirtecate in stratul de aproape 30 de centimetri de resturi innegrite de beton si grinzi rupte de metal, acoperite de funingine. La citeva ore de la atac, dupa ce strazile din jur au fost evacuate, pompierii si-au croit drum printre ruine cu ajutorul lopetilor, topoarelor si lanternelor pentru a cauta cadavrele sau eventuali supravietuitori. Oamenii din WTC, facuti bucati In cautarea ranitilor prinsi sub darimaturi, politia foloseste dispozitive speciale de ascultare, capabile sa intercepteze cele mai mici sunete. Pentru a degaja zonele acoperite de moloz, acolo unde e clar ca nu au cum sa mai fie supravietuitori, echipele de salvare au folosit buldozere si alte echipamente grele. Din muntii de moloz, sticla, otel, birouri distruse si coli de hirtie, membrii echipelor de salvare au extras, bucata cu bucata, ramasite de corpuri omenesti. "Arata ca in centrul Beirutului", a declarat un pompier. "Am vazut peste tot resturi de bagaje, bucati de carne si haine pline de singe. Am crezut ca visez, niciodata nu am vazut un loc mai devastat", a marturisit Joseph Caruso, un membru al echipelor de salvare. Zeci de masini de politie si camioane de pompieri strivite, cu capotele gaurite si cu ferestrele spulberate, marcau drumul spre locul dezastrului. (L.C.) Citiva supravietuitori din mii de oameni Dupa citeva ore au aparut insa si primele victorii. Doua persoane ingropate sub darimaturi au fost salvate, anunta spre seara primarul orasului New York, Rudolph Giuliani. Doctorii au fost nevoiti sa-i amputeze piciorul unuia dintre ei, dar macar a scapat cu viata. Ei au fost gasiti pentru ca au putut sa comunice cu ajutorul telefoanelor celulare cu politia. Un alt barbat, care abia mai respira, a fost gasit in ruinele turnului nordic al WTC. In cursul zilei de ieri, echipele de salvare au mai scos dintre darimaturi un grup format din sase pompieri si un politist, care se pare ca suferise arsuri grave. In schimb, primarul Rudolph Giuliani a afirmat ca exista un numar de 41 de morti confirmati la WTC. (C.M.) Pretul vietii, la "Gemeni": 76 de etaje - pe scari Un cetatean italian, presedinte al Food and Wine Institute din New York, ale carui birouri se aflau in unul din turnurile de la World Trade Center, a scapat ca prin minune cu viata dupa atentat, coborind pe scari 76 de etaje. Pentru a putea sa iasa, Lucido Caputo, a trebuit sa se strecoare printre pompierii veniti sa stinga incendiul si care blocasera scarile in dreptul etajului 50. Caputo a reusit sa coboare si sa isi ia masina aflata in parcarea subterana, oprindu-se la 200 de metri de cladire pentru a-si suna sotia. In acel moment, turnul s-a prabusit linga el.(C.M.) Prapadul s-a vazut si din spatiu! Astronautii aflati pe Statia Spatiala Internationala (SSI) au putut observa fumul dens si norii de praf care se ridicau deasupra ruinelor WTC. La putin timp dupa atacurile din New York si Washington, SSI s-a aflat deasupra zonei, la o altitudine de 386 de kilometri. Comandantul echipajului aflat pe SSI, americanul Frank Culbertson, a comunicat controlorilor de la sol ca imensa cantitate de ramasite ridicate in aer de suflul prabusirii era vizibila din spatiu. "In timp ce zburam pe deasupra statului Maine, de pe Coasta de Est, am putut observa New York-ul si fumul degajat de incendii. Rugaciunile si gindurile noastre s-au indreptat catre toti cei aflati acolo", a declarat Culbertson. Centrul Spatial Kennedy din Florida si Centrul de Zboruri Spatiale Goddard din Maryland au fost inchise, iar miile de angajati trimisi acasa. Toate centrele NASA, inclusiv Cartierul general din Washington, au fost, de asemenea, inchise ieri. LIVIA CIMPOERU Teroristii erau inarmati doar cu niste cutite! Cea mai mare putere militara a lumii a fost ingenuncheata, dupa cit se pare, de o mina de teroristi inarmati cu niste cutite si cuttere pentru hirtie, cu ajutorul carora au reusit sa deturneze patru avioane pline cu pasageri, dintre care trei au lovit in plin cladiri simbol ale Statelor Unite, World Trade Center din New York si Pentagonul din Washington. Al patrulea avion si-a ratat se pare tinta, resedinta prezidentiala de la Camp David, prabusindu-se undeva in Pennsylvania. Nu exista nici o informatie potrivit careia teroristii kamikaze ar fi avut asupra lor arme de foc, greu de trecut de controlul de pe aeroporturi. "Primul avion, zborul American Airlines 11, plecat de la Boston spre Los Angeles, a fost deturnat de suspecti inarmati cu cutite. Acest avion a intrat in World Trade Center", intr-unul dintre cele doua turnuri gemene ale complexului, a anuntat procurorul general John Ashcroft. Avionul care efectua zborul cu numarul 11 pe ruta Boston-Los Angeles a fost urmat la diferenta de 18 minute de un al doilea, care a izbit din plin celalalt turn. O ziarista aflata intr-unul din avioane a dat alarma Barbara Olson, sotia sefului echipei de avocati ai presedintelui George Bush si un talentat comentator TV de politica, si-a facut datoria de ziarist pina la capat si a reusit sa dea doua telefoane din Boeingul cu care calatorea si care apoi s-a prabusit peste Pentagon. Ea si-a anuntat sotul ca avionul este deturnat de teroristi inarmati cu cutite si cuttere, care i-au minat cu forta pe pasageri si pe piloti spre partea din spate a avionului. Ted Olson a sunat imediat la centrul de comanda al Departamentului de Justitie, pentru a informa de deturnare, de unde i s-a raspuns calm ca se vor face cercetari, cei de la sol neavind inca nici o informatie despre iadul ce avea sa se dezlantuie asupra Americii. Barbara Olson trebuia sa plece mai devreme in ziua respectiva, dar a preferat sa ia o cursa ceva mai tirziu pentru a lua micul dejun acasa cu sotul ei care isi serba ziua de nastere.(I.A.) Teroristii au ucis stewardesele, pentru a momi pilotii Teroristii de pe unul dintre avioanele deturnate de la Boston (Massachusetts) au ucis intii stewardesele pentru a-i obliga pe piloti sa iasa din cabina, astfel incit ei sa poata prelua controlul avionului, afirma cotidianul "Boston Herald". "Au inceput sa ucida stewardesele in spatele avionului pentru a crea o diversiune. Pilotul a iesit in acel moment pentru a le ajuta, iar teroristii au putut intra in cabina de comanda", a povestit pentru publicatia amintita sotul uneia dintre insotitoarele de bord, care a fost sunat chiar in acele momente de groaza de femeia aflata la bord. "Oamenii telefonau din avion la 911 pentru a spune ca vor fi ucisi", a declarat acelasi barbat. Intelegind ca va muri, femeia i-a dat un telefon sotului sau pentru a-si lua adio de la el. " Avem mai multe avioane", spuneau teroristii Conversatia dintre piratii aerului si pilotul unuia dintre avioanele Boeing deturnate care s-a prabusit la New York a fost inregistrata de un controlor aerian. "Avem mai multe avioane, avem si alte avioane. Nu faceti fapte necugetate, nu veti fi raniti", spunea unul dintre teroristi pilotilor aflati in cabina. Unul dintre piloti conectase microfonul sau la turnul de control, in momentul in care celalalt pilot discuta cu teroristii. "Persoanele din cabina vorbeau in limba engleza. Spuneau ceva de genul "nu veti fi raniti"", a declarat controlorul de trafic. Apoi, cineva, pilotul sau teroristul, a cerut culoar de zbor cu destinatia Aeroportul Kennedy din New York, dar imediat dupa ce a primit permisiunea, legatura a fost intrerupta. Controlorul a afirmat ca pilotul nu a format codul de patru cifre care semnaleaza o deturnare, ceea ce inseamna ca piratii aerului l-au deconectat pentru a nu putea fi folosit. (C.M.) "Au ales avioane cu rezervoare pline" Richard A. Roth este directorul executiv al Counter technology Inc. si, timp de 20 de ani, a oferit consultanta liniilor aeriene, aeroporturilor si Administratiei Federale Aviatice pentru a imbunatati siguranta aeriana. Roth a lucrat pentru Serviciile Secrete Americane, unde s-a specializat in asigurarea securitatii pentru vizitele prezidentiale. Roth a mai spus ca avioanele au fost alese de catre teroristi in asa fel incit sa aiba o cantitate cit mai mare de combustibil, pentru a provoca explozii cit mai puternice. "Teroristii, povesteste Roth, au strecurat cu usurinta cutitele de ceramica la bord. Unele linii aeriene chiar permit asemenea obiecte, daca lamele sint suficient de scurte. Ba chiar, daca esti calator la clasa intii, unele linii aeriene servesc masa cu tacimuri din metal, inclusiv cutite. Dupa cum au relatat telefonic citiva pasageri aflati in avioanele "sinucigase", teroristii i-au ranit cu cutitele pe calatori pentru a-i intimida. Indiferent cit de mici erau cutitele lor, a fost suficient pentru a provoca spaima. La pilot se ajunge usor: fie ameninti pilotul ca o ucizi pe stewardesa, fie lovesti usa cabinei de citeva ori cu piciorul. Usa cabinei va fi un alt capitol de care trebuie sa se ocupe securitatea aeriana. Au trimis pilotii in spatele avionului cu pasagerii, sau i-au ucis. Dupa care, teroristul la mansa a intrat cu viteza maxima in cladirile vizate. Faptul ca acestia au fost teroristi sinucigasi au schimbat toate regulile. Nimeni nu se astepta la asa ceva", a mai spus Roth. (L.L.) Un esec pentru serviciile secrete americane Atacurile teroriste de la World Trade Center si Pentagon reprezinta un imens esec pentru serviciile secrete americane, despre care pina in prezent se credea ca sint cele mai bune din lume, in acest moment fiind supuse unei avalanse de critici. Aceste critici au venit din partea Congresului si a parlamentarilor, profund dezamagiti de faptul ca atentatele nu au fost prevazute. "Serviciile secrete s-au dovedit inexistente", a declarat Curt Weldon, membru al comisiei de aparare din Camera Reprezentantilor adaugind ca "a fost o operatiune masiva si un esec produs din cauza lipsei de resurse. Guvernul a reusit sa socheze poporul". Unii responsabili americani afirma ca inamicul numarul nr. unu al SUA, Oussama ben Laden, a reusit sa pacaleasca serviciile secrete americane ca evocatul atentat va avea loc in afara Statelor Unite. "Aveau tone de informatii, dar toate duceau pe aceasta pista falsa", a declarat un responsabil american. SUA cheltuiesc anual 10 miliarde de dolari pentru serviciile secrete, care dispun de sisteme de ascultare electronica sofisticate, dar care au fost luate total prin surprindere ieri. "Este un esec de mari proportii", a estimat senatorul Richard Shelby, membru in comisia pentru servicii secrete din Senat. (C.M.) Politia a gasit masinile si casele folosite de teroristi Cercetari ample si asidue au pornit pentru a elucida circumstantele deturnarii celor patru avioane folosite in atacurile teroriste de ieri de la New York, Washington si Pittsburg. Una dintre intrebarile care nu isi vor gasi asa curind raspunsul este cum de au putut fi concertate cu atita finete atentatele astfel incit sa aiba loc aproape simultan si sa loveasca tinte importante, alese cu grija, pentru a provoca un numar urias de victime. Autoritatile din Boston, de unde au decolat cele doua avioane care au distrus World Trade Center din New York, au identificat ca suspecti cinci arabi si au confiscat o masina pe care acestia o inchiriasera pentru a ajunge la aeroport si in care au fost gasite manuale de zbor in limba araba. Doi dintre arabi erau frati, iar unul dintre ei avea brevet de pilot. Potrivit autoritatilor americane, amindoi au prezentat la imbarcare pasapoarte care au fost emise, dupa cit se pare, in Emiratele Arabe Unite, a declarat pentru "Boston Herald" o sursa care a dorit sa isi pastreze anonimatul. Potrivit acestui ziar, cel putin doi suspecti au ajuns in Boston venind din Portland, Maine, unde autoritatile banuiesc ca acestia au ajuns dupa ce au traversat Canada, nu cu mult timp in urma. Agentii FBI au intocmit mandate de perchezitie la mai multe locuinte din sudul Floridei ale unor pasageri ale caror nume s-au aflat pe lista de zbor a unuia dintre avioanele folosite in atentatele de ieri. Dupa cum a anuntat televiziunea locala, cercetarile se vor axa pe localitatea Davie, aflata la 30 de kilometri nord-vest de Miami. (I.A.) WTC in cifre 411 metri era inaltimea la care se ridicau turnurile gemene ale centrului comertului mondial din partea sudica din Manhattan. In cladire lucrau zilnic 50.000 de oameni - in firme de asigurari, banci, brokeraj, institute stiintifice sau firme de transport. 430 de intreprinderi din intreaga lume inchiriasera birouri si spatii comerciale in complexul de zgirie-nori din cartierul finantelor din New York. Zilnic, cele 104 lifturi ii transportau si pe cei 80.000 de vizitatori. Constructia uriasa fusese ridicata in anul 1966 pe malul fluviului Hudson, pe un teren cu suprafata de 6,5 hectare, care a necesitat asanarea. Pe data de 4 aprilie 1973 a avut loc inaugurarea oficiala a constructiei de 110 etaje. In februarie, cladirea a fost vinduta pentru suma de cca 3,5 miliarde de dolari catre firma imobiliara Vornado Realty Trust. A fost cea mai mare tranzactie imobiliara a tuturor timpurilor. Prabusirea atit de repede dupa atentat a celor doua cladiri ale complexului WTC din New York a fost provocata de efectul static al "bulgarelui de zapada". Zgirie-norii de genul World Trade Center sint ridicati cu un miez de beton armat in centru, care formeaza exact 50% din suprafata. In jurul acestui miez exista structuri portante din grinzi de otel, care sustin elementele de beton ale planseelor. Daca este distrus un numar insemnat de asemenea grinzi metalice, planseele se prabusesc si incarca astfel urmatoarele plansee, situate mai jos, cu propria lor greutate. O data ce s-a prabusit primul planseu nu mai este decit o chestiune de timp pina ce vor ceda si cele inferioare, unul dupa altul. Inamicul public numarul unu Imediat ce a devenit clar ca este vorba de un atac de proportii asupra Statelor Unite, americanii au inceput sa se intrebe cine ar putea fi faptasii. Desi s-au luat in considerare tot felul de ipoteze, in citeva ore majoritatea expertilor au fost de parere ca este opera miliardarului saudit Oussama ben Laden. La sediul FBI a inceput imediat analiza listelor de pasageri din avioanele care au distrus World Trade Center si au fost identificate numele suspecte, cu rezonante arabe, care au fost introduse spre verificare in computerele agentiei. In scurt timp computerele au gasit similaritati intre numele respectivilor pasageri si teroristi cunoscuti FBI, despre care exista deja banuiala ca ar fi in slujba lui ben Laden. Pe baza acestor informatii, un inalt oficial american a declarat canalului NBC ca anchetatorii sint 90% siguri ca este vorba de celebrul teorist. De asemenea, doi fosti inalti oficiali specializati in probleme teroriste din perioada administratiei Clinton au declarat ca organizatia condusa de ben Laden este "singura care are motivatia si capacitatea de a executa o asemenea misiune". "Nimeni altcineva nu este in stare sa faca asta. Nimeni." (L.C.) Serviciile secrete occidentale sint unanime: E mina lui Ben Laden! Autoritatile de la Berlin au anuntat ieri ca serviciile secrete germane, britanice, franceze si israeliene s-au pus de acord in privinta faptului ca modul de organizare si punere in practica a atentatelor din Statele Unite "demonstreaza ca autorii provin din anturajul miliardarului saudit Oussama ben Laden", fara a detine insa probe concludente in acest sens. Cele patru servicii secrete estimeaza ca "aparenta motivatie a atacurilor, alegerea obiectivelor, abordarea de tip militar a avioanelor, profesionalismul cu care a fost pregatita operatiunea, amploarea resurselor financiare puse in joc si repetarea atacurilor arata ca autorii trebuie cautati in anturajul lui Oussama ben Laden", a declarat directorul general al Cancelariei germane, Frank-Walter Steinmeier.(L.C.) Cine e Oussama ben Laden? Oussama ben Laden, spre care s-au indreptat toate acuzatiile dupa cele mai singeroase atentate din istoria Americii, este considerat de mai multi ani inamicul urmatorul unu al Statelor Unite, dar ramine un erou pentru lumea musulmana. Acest miliardar, nascut in 1957 in Arabia Saudita si refugiat in Afganistan din 1996, era deja cautat de justitia americana pentru atentatele din 1998, impotriva ambasadelor americane din Nairobi si Dar es-Salaam, care s-au soldat cu 224 de morti si citeva mii de raniti. SUA au oferit o recompensa de cinci milioane de dolari pentru orice informatie care ar conduce la arestarea acestuia. In virsta de 44 de ani, Ben Laden este nascut la Jeddah si este al 12-lea copil, din cei 58, ai unui magnat al constructiilor, fost ministru al familiei regale saudite. Ben Laden, cu figura sa cruda, subliniata de turbanul care ii acopera fruntea si barba sa rasfirata, a promis in numeroase rinduri ca va lovi SUA cit va putea de mult. Cu numai trei saptamini in urma el a prevenit ca va avea loc "un atac important" impotriva intereselor americane, a declarat redactorul sef al cotidianului arab "Al-Quds". Plasat de FBI pe lista celor mai cautate 10 persoane din lume, miliardarul fundamentalist are un mare numar de sustinatori printre tinerii din statele islamice, sensibili la sloganurile anti-americane si antiisraeliene, in contextul Intifadei palestinienilor. Ben Laden, care si-a petrecut multi ani in rindurile rezistentei afgane, luptind cu ajutorul CIA impotriva inamicului sovietic, a devenit apoi rapid "oaia neagra" a serviciilor secrete occidentale. Dupa declansarea razboiului din Golf in 1991, el a declarat "razboiul sfint" impotriva Statelor Unite, acuzate de a-i fi ocupat pamintul natal, prin desfasurarea trupelor in Arabia Saudita. Suparat pe SUA si familia regala saudita, el si-a pierdut cetatenia saudita si a revenit in Afganistan in plin razboi civil. La Kandahar (sudul Afganistanului), fieful talibanilor, Ben Laden s-a imprietenit cu seful suprem al regimului de la Kabul, mullahul Mohammad Omar, fost veteran in razboiul antisovietic. In ciuda repetatelor cereri ale Washingtonului, talibanii au refuzat sa-l predea pe miliardarul saudit, iar imediat dupa atentat au dezmintit orice implicare a acestuia. CAMELIA MUNTEAN America pregateste riposta pentru "al doilea Pearl Harbor" SUA ridica scutul si sabia Amploarea catastrofei ce a lovit Statele Unite i-a facut pe multi politicieni sa ceara insistent presedintelui George W. Bush o razbunare pe masura. Chiar daca in situatii de criza, americanii, in mod traditional, string rindurile si se unesc in jurul presedintelui, multi s-au grabit sa-i atraga atentia liderului de la Casa Alba ca americanii asteapta riposta. "Cred ca acest act constituie in mod clar un act de razboi", a declarat influentul senator John McCain. "Am convingerea ca armata noastra si presedintele ii vor gasi pe cei care au comis aceasta monstruozitate, ii vor pedepsi pe vinovati si vor face in asa fel incit sa putem fi siguri ca asa ceva nu se va mai intimpla niciodata", a mai spus el. La rindul sau, fostul ambasador SUA la ONU, Richard Holbrooke, un veteran al diplomatiei americane, declara pentru CNN: "Daca Ben Laden este vinovat, asa cum banuieste toata lumea, atunci si talibanii trebuie sa plateasca in mod egal". Primele ziare aparute dupa tragedie indicau in mod clar ca America e pe picior de razboi: "La Pearl Harbor ne cunosteam dusmanul. De data asta nu. Nu inca", scria "Washington Post". De altfel, referirile la Pearl Harbor reveneau obsesiv in toate ziarele, dar unii notau ca, in cazul atacului japonez din 7 decembrie 1941, tinta atacului au fost militarii, nu civilii, asa cum s-a intimplat cu cei ucisi la World Trade Center. Pentru generatia tinara, acesta va fi retinut drept un Pearl Harbor al timpurilor lor sau un eveniment memorabil de anvergura asasinarii lui Kennedy, comenta "Los Angeles Times". Bush jura sa se razbune atit pe faptasi, cit si pe cei care i-au protejat Revenit ieri seara la Washington, pentru a coordona raspunsul american la atacurile violente de marti, dar si pentru a linisti natiunea ca presedintele e la post, George W. Bush a tinut un discurs televizat, de cinci minute, in care a spus ca planurile de urgenta sint deja in aplicare si armata e la datorie. Dupa ce a deplins pierderile de vieti omenesti, afirmind, printre primii, ca mortii se vor numara cu miile, Bush a asigurat poporul ca intreaga comunitate de informatii a fost mobilizata pentru a da de urma faptasilor. "Nu vom face nici o diferenta intre teroristii care au executat aceste actiuni si cei care i-au protejat", a avertizat Bush. Analistii afirma ca aceasta fraza indica in mod clar ca, in cazul in care se va confirma ca a fost mina miliardarului saudit Oussama ben Laden, razbunarea americana se va abate nu doar asupra sa, ci si asupra talibanilor, la putere in Afganistan. La prima vedere, talibanii sint mult mai expusi ripostei americane, avind in vedere ca CIA va avea o sarcina foarte dificila in a-l localiza pe Ben Laden in persoana, intrucit nici nu se stie cu precizie unde anume in Afganistan se ascunde el si, in plus, expertii sint convinsi ca el are pregatita o noua ascunzatoare pentru perioada imediat urmatoare. "Va fi un conflict pe termen lung" Secretarul american de stat, Colin Powell, a afirmat ieri ca atacurile teroriste asupra World Trade Center din New York si Pentagonului din Washington reprezinta o declaratie de razboi la care Statele Unite vor raspunde "ca atunci cind e razboi". Intervievat de postul de televiziune ABC, Powell a declarat: "Poporul american intelege clar ca acesta este un razboi. Este modul in care vede lucrurile. Nu poti privi lucrurile altfel, indiferent daca, din punct de vedere al legii, este corect sau nu". Inaltul oficial american a adaugat: "Trebuie sa dam un raspuns ca si cind ar fi razboi. Trebuie sa raspundem cu convingerea ca nu se va rezolva totul cu un singur contraatac impotriva unui singur individ. Va fi un conflict pe termen lung". Problema in privinta terorismului este ca nu este vorba de "o singura organizatie, ci de o retea intreaga de organizatii", a explicat Powell. Alerta Delta Flota militara americana din Atlantic se afla in stare de alerta maxima, de tip "Threat Con Delta", si pazeste coasta de est a Statelor Unite, putind furniza oricind aparare aeriana pentru Washington si New York, cu ajutorul a doua portavioane, cinci crucisatoare, lansatoare de rachete si doua distrugatoare avind in dotare tot rachete, capabile sa zadarniceasca orice atacuri aeriene. Acestor nave li s-au alaturat nave amfibie cu puscasi marini la bord, forte de securitate ale marinei militare americane si echipe medicale. Portavioanele USS John F. Kennedy, avind la bord 80 de avioane de lupta si 1500 de marinari, si USS George Washington faceau exercitii militare in apropiere de coasta Carolinei de Nord si s-au indreptat rapid spre zona New Yorkului. Portavionul USS Theodore Roosevelt, care se afla in port la Norfolk, se afla de asemenea in drum spre rada portului New York. Desfasurarea impresionantei forte navale militare are ca scop mentinerea unui control strict asupra spatiului aerian din zona, in special pentru momentul in care zborurile comerciale vor fi reluate. Portavioane in Golf Portavionul american "USS Enterprise" a primit ordin sa isi anuleze intoarcerea acasa si sa astepte semnal in eventualitatea reintoarcerii in Golful Persic, unde urmeaza sa i se alature unui alt portavion al armatei Statelor Unite. "USS Enterprise" a fost inlocuit recent in Golf de portavionul "USS Carl Vinson", care patruleaza in zona de sud a Irakului, si i s-a transmis sa se opreasca din drum pe cind se afla in Oceanul Indian. "USS Enterprise" si "USS Carl Vinson" au la bord in total 60 de avioane de lupta si pot lansa atacuri devastatoare daca se dovedeste ca o tara sau o grupare terorista din zona se afla in spatele atacurilor de luni din Statele Unite. In mod normal, marina americana pastreaza doar un portavion in Golf ca baza pentru avioanele ce supravegheaza zona de interdictie aeriana din sudul Irakului. Crucisatoare, submarine si alte nave de razboi care escorteaza portavioanele sint de asemenea capabile sa lanseze rachete cu raza lunga de actiune si pot tinti cu acuratete obiectivele fixate. ISABELLA ALEXANDRESCU Lumea intreaga, in alerta maxima Intreaga lume era in stare de alerta maxima dupa ce cele mai reprezentative simboluri ale puterii economice si politice ale Statelor Unite, World Trade Center din New York si Pentagonul din Washington, au fost tinta unor atacuri teroriste fara precedent. In majoritatea tarilor din lume, inclusiv in Romania, ambasadele si consulatele au fost inchise pentru cel putin o zi si trupe de securitate si politie pazesc vigilent aeroporturile, sediul companiilor americane si alte potentiale obiective n Toate tarile care au zgirie-nori asemanatori cu turnurile gemene WTC din New York se temeau ca impunatoarele cladiri ar putea fi distruse in acelasi mod, prin atacuri teroriste n Turnurile gemene Petronas, mindria Malaysiei, si cele mai inalte cladiri din lume, au fost ieri evacuate, pentru scurt timp insa n Bank of America isi inchisese birourile din centrul Londrei, dupa o alerta de securitate n Autoritatile franceze deschisesera o ancheta in legatura cu Oussama ben Laden, pentru a vedea daca exista vreo amenintare la adresa Frantei. Rusii renunta la manevrele militare Starea de vigilenta maxima, instituita in timpul noptii in intreaga lume, si-a dezvaluit adevaratele proportii abia in zorii zilei de ieri n Australia decretase alerta maxima si infiintase o zona speciala de excludere in jurul ambasadei americane din Canberra. Masuri speciale de securitate au fost luate si pentru fostul presedinte american, Bill Clinton, care isi petrecea vacanta in Queensland n Pentru a evita orice posibila neintelegere, Rusia si-a aminat manevrele cu bombardierele strategice deasupra Atlanticului, Pacificului si Arcticului, prevazute pentru aceasta saptamina. Seful serviciului de informatii externe rus a renuntat la tacerea caracteristica meseriei sale si a declarat ca serviciul pe care il conduce coopereaza strins cu agentii din SUA, Europa si Orientul Mijlociu, pentru a preveni noi atacuri teroriste n Presedintele georgian Eduard Sevardnadze pusese fortele armate ale tarii in stare de alerta n Trupele americane din Japonia si Coreea de Sud au fost puse pe cel mai inalt nivel de alerta, de tip Delta, si copiii americani au fost tinuti acasa n Presedintele insulei separatiste Taiwan, Chen Shui-bian, a facut apel la Beijing sa nu incerce sa exploateze starea de confuzie si nesiguranta pentru a face presiuni asupra Taipeiului n Israelul si-a pus in stare de alerta speciala toate ambasadele din lume si isi inchisese toate punctele de frontiera, anulind si toate zborurile internationale pe aeroportul Ben Gurion din Tel Aviv. ISABELLA ALEXANDRESCU Sondaj Gallup/CNN/USA Today Yankeii vor razbunare: represalii militare Marea majoritate a americanilor, 86 la suta, considera drept un act de razboi atentatele care au avut loc marti la New York si Washington, iar 90 la suta se pronunta in favoarea represaliilor militare impotriva autorilor atentatului. Potrivit unui sondaj realizat de Gallup, "USA Today" si CNN, 86 la suta din americani considera ca actiunile care au distrus cele doua turnuri de la World Trade Center din New York, precum si lovirea Pentagonului reprezinta un "act de razboi". Pentru 78 de procente din intervievati, data de 11 septembrie anul 2001 va ramine evenimentul mediatic cel mai tragic din viata lor. Ca si presedintele George W. Bush, care a promis marti seara ca miile de victime vor fi razbunate, peste 90 la suta din cetatenii americani cer represalii militare impotriva celor care au comandat acest atentat. 44 de procente din subiectii sondajului afirma ca autoritatile ar fi putut face mai mult pentru a evita atacul. CAMELIA MUNTEAN Romanii, in viltoarea "apocalipsei americane" 911, un numar fatidic Nu este departe timpul cind "911" era un numar pe care il auzeam doar la televizor, in filmele americane de actiune. Insemna, de obicei, ca un lucru teribil s-a intimplat sau e gata sa se intimple. Dar filmele sint filme si, cel mai adesea, nu te astepti sa devina realitate. Pe de alta parte, insa, este deja cunoscut ca realitatea intrece uneori si cele mai pesimiste "scenarii" pe care le-ar putea cineva imagina. Cine si-ar fi inchipuit, de pilda, ca va veni o vreme cind cifrele salvatoare vor avea o cu totul si cu totul alta rezonanta, alta semnificatie, alt raspuns si viata ta sau a celor foarte apropiati va depinde de 911, iar acest numar pentru situatii de urgenta va ramine fixat in memoria colectiva si prin trista coincidenta cu ziua cind s-au produs atentatele: 911 de poate citi si 9.11, adica 11 septembrie, asa cum obisnuiesc americanii sa scrie data. Ruinele din Manhattan Luminile New York-ului s-au aprins si marti seara, dind impresia unui final de zi obisnuit. Numai ca de data asta fiece lumina parea o luminare. Era o liniste funebra si o goliciune pe strazi cum nu s-a mai pomenit in sudul Manhattan-ului. Un gol imens, de nedescris este si in sufletele atitor rude si apropiati care abia acum incep cu adevarat sa simta lipsa celor care nu s-au intors acasa... Cred ca nu a trecut o luna de la ziua cind chiar eu eram inca acolo, sus la World Trade Center, "on top of the world" (cum denumea o reclama locul ce depaseste ca inaltime Empire State Building). Ceva nu ma lasa parca sa parasesc cladirea ce vegheza orasul si malul riului Hudson. Era teama ca poate n-am sa mai ajung niciodata sa vad superba priveliste pe care o oferea "imperiul" ce avea sa devina, cu atita repeziciune, o ruina. Romanii se cauta unii pe altii Panica generala ce domnea in oras in orele de dupa atentat i-a cuprins si pe romanii aflati aici. Am inceput sa ne sunam disperati unii pe altii. Rasuflu usurata cind aflu ca multi dintre cei pe care ii cunosc nu erau in zona la ora incidentului. Felix Dorneanu, un roman care traieste in New York de mai bine de 10 ani si era deseori invitat la conferinte in sediul WTC, a ajuns la citiva km de turnurile gemene si a apucat sa vada al doilea avion zdrobindu-se de cladire. La doua ore dupa ce turnurile s-au prabusit nu a reusit sa-mi spuna la telefon decit atit: "Aici ai jura ca e inceputul sfirsitului lumii! Nimeni nu poate sa creada ca asa ceva se poate intimpla astazi, in tara asta! Lumea alearga inca in toate partile. Nu pot sa vad decit cenusa, hirtii si singe. Nici nu vad singele, il simt. La naiba, erau zeci de mii de oameni in cladirile astea". Adevarul e ca pe ecran nu-ti dai seama exact cit de imens era WTC, si numai gindul ca o asemenea cladire s-a prabusit iti da fiori. DENISA DOBRIN (New York) Un roman in avionul deturnat? Exista informatii potrivit carora unul dintre pasagerii Cursei 11 American, din Airlines (primul avion care s-a lovit de World Trade Center), ar fi fost roman si se pare ca omul a incercat sa o sune pe mama sa cu citeva secunde inainte de catastrofa. Date certe cu privire la aceste informatii inca nu sint disponibile, FBI si autoritatile aeroportuare refuzind sa furnizeze prea multe informatii. Galatenii au "inrosit" firul cu America Mihai Manea, olimpic international la matematica, a plecat pe 4 septembrie la Universitatea Princenton din New Jersey, care se afla la circa 100 de kilometri de New York. Parintii au reusit sa vorbeasca cu fiul lor marti noaptea. Irina, sora lui Mihai, ne-a spus ca fratele ei a privit socat atacul asupra Americii, alaturi de ceilalti colegi din campusul universitar. Mihai Manea le-a transmis parintilor ca nu va iesi din campus, conform unor ordine ale conducerii universitatii. Ioana Carpisan are 63 de ani. Fiica ei se afla chiar in New York. Ioana a intrat in panica atunci cind a vazut ce se intimpla in orasul in care se afla fiica sa. Ea ne-a spus telefonic. Fiica mea traieste la New York de 12 ani. Acolo se afla si cei trei nepoti ai mei. Este cumplit. Am reusit sa vorbesc cu ei abia astazi (miercuri - n.r.), i-am sunat, la ei era ora 1.00 noaptea. Nu dormeau. Spuneau ca e un haos in oras. Ei locuiesc intr-o suburbie a New York-ului. Imi fac griji fiindca nu stiu ce o sa se intimple mai departe. E o tragedie pentru cei de acolo, dar si pentru noi, care avem copiii acolo, in America". Stefan Simion, inspectorul-sef al Inspectoratului Judetean Scolar are fiul plecat la studii, in America. El ne-a declarat ca desi fiul sau, Claudiu Simion, se afla in California, a intrat in panica si l-a sunat imediat. ALINA COMSA-DURBACA Madalina scria acasa din New Jersey in timp ce WTC se prabusea Plecata din Romania inca din anul 1971, actualmente cercetator la Universitatea de Stat Nutley - New Jersey - Madalina a luat legatura imediat, din New Jersey, unde si-a stabilit domiciliul, cu fratele ei din Ploiesti. Romanca, ingrozita de cele petrecute la WTC, a povestit celor de acasa clipele de cosmar pe care le-a trait, cu toate ca locuinta sa este la circa 30 de kilometri de locul primului act de terorism. "Flacarile si fumul se vedeau de la distanta, iar toata familia mea intrase in panica pentru ca ne temeam ca nu cumva atentatele sa se inmulteasca si sa se indrepte si asupra orasului nostru", a relatat Madalina pentru cei de acasa. La doar o jumatate de ora de la aflarea vestii ca WTC a fost atacat, Madalina ii transmitea fratelui sau, profund impresionata de cele petrecute: "E o zi senina si insorita si am vazut pe fereastra orientata spre Manhattan fumul ridicindu-se de la WTC", scria, sub presiunea evenimentelor, Madalina. VIOLETA STOICA Verisoara consilierului Cornel Vasile lucreaza la Pentagon La Biserica Sf. Matei din Slobozia, numerosi cetateni au venit sa aprinda luminari pentru americanii morti in lantul de atentate din SUA. Stabilit acum trei ani in oras, americanul Scott Dracknic este probabil cel mai simpatizat cetatean strain din Slobozia. Acesta ne-a declarat: Este un al doilea Pearl Harbor. Din ce am vazut la sondaje, o mare parte a americanilor vor un raspuns dur, imediat. Vom avea de infruntat un dusman foarte periculos, deoarece este invizibil. Tot ceea ce s-a intimplat echivaleaza cu o declaratie de razboi". Lucratorii din toate institutiile erau foarte ingrijorati de tot ceea ce s-a intimplat peste ocean. Dar poate cel mai ingrijorat este Cornel Vasile, consilierul prefectului de Ialomita. Acesta are in America o verisoara care lucreaza la Pentagon ca procuror districtual. Desi a incercat, in repetate rinduri, sa ia legatura cu aceasta, consilierul nu reusise inca sa afle daca verisoara lui este teafara. ALIN RADU John Bucutea nu stie nimic despre fiul cel mare, din New York In Scheii Brasovului, pe strada Dupa Iniste, cetateanul american, John Bucutea incearca cu disperare sa ia legatura cu cei doi fii ai lui care locuiesc in New York. John Bucutea are aproximativ 70 de ani si este cetatean american de origine romana, revenit in tara dupa anii 90. El s-a stabilit la Brasov, unde si-a cumparat, in anul 1998, o casa in Schei, pentru ca prefera sa traiasca aici, intr-un loc mult mai linistit decit orasul New York, unde au ramas cei doi fii ai sai, Ionut si Dan. Unul dintre fii lui este inginer constructor, iar cel de-al doilea, seful departamentului de investitii New York Bank. "Imediat dupa ce am aflat ce se intimpla in New York am incercat cu disperare sa iau legatura cu fiii mei. Vorbisem cu baiatul cel mare, cu o ora si jumatate inainte sa inceapa tragicele evenimente, ma sunase sa imi spuna ca este bine. Dupa ce a inceput atacul si chiar dupa atac, nu am mai reusit sa iau legatura cu nici unul dintre ei. De Ionut, fiul cel mic, stiu ca este bine pentru ca imediat dupa atac a incercat si el sa ma sune. Nu a reusit sa ma prinda la telefon pentru ca eu sunam in America si, ca sa ma linisteasca, a sunat la niste rude in Bucuresti, carora le-a spus ca este sanatos si sa nu ne facem probleme. Despre fiul cel mare insa nu mai stiu nimic pina acum", ne-a spus ieri John Bucutea. CAMELIA CSIKI O romanca a scapat cu viata pentru ca a intirziat la birou! O romanca angajata la World Financial Center din New York a scapat cu viata din atentatul terorist de marti asupra Statelor Unite pentru ca a intirziat la serviciu din cauza aglomeratiei traficului. Gabriela Cott, functionar la World Financial Center, cu sediul intr-un unul din turnurile WTC, a ajuns la serviciu, in loc de ora 8.30, in jur de 9.00, iar in apropierea cladirii a fost oprita de politie. Deja primul avion se ciocnise de unul din turnurile WTC, a declarat, pentru Mediafax, Gabriela Cott, care a asistat, la scurt timp, la izbirea celui de-al doilea aparat de celalalt turn. Cetatean american de origine romana, ea a fost apoi martora la prabusirea celor doua turnuri, fiind ingrozita si socata de cele vazute. Mediafax [43][pl.dll?rid=expresro] 