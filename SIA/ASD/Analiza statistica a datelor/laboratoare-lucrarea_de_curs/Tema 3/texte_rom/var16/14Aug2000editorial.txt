 Pazea! Vin sefii sindicatelor! ______________________________________________________________________ Nu s-a intimplat prea des ca gainariile din privatizare sa ne fie aduse la cunostinta. De regula, cei implicati in astfel de negocieri nu vorbesc despre ele. String din dinti, se zbat, raspund la o smecherie cu alta smecherie, si pina la urma cedeaza si platesc spaga ceruta. Dar de venit la ziar pentru a povesti nu vin. Se gindesc ca ar avea necazuri, si pe urma tot ei au de patimit. Din cind in cind, mai sparge tacerea cite un strain. Dar nici ala nu spune tot. Ori se satura pina in git de toate aranjamentele si pleaca trintind ultima usa din Romania, blestemind tara si promitind ca nu se mai intoarce vreodata, ori tace, plateste, indura toate magariile fiindca trebuie sa-si atinga scopul pentru care a cheltuit destui bani. Toata povestea cu hotelul "Apollo" din Mamaia mi-a ajuns la ureche pentru ca omul in cauza ma cunostea de multa vreme. Avea si banii necesari, cistigati legal din vinzarea unor afaceri. Puteau sa traiasca din ei si el, si familia sa, si urmasii. Dar se plictisea. Si s-a hotarit sa mai faca o afacere. Nu din disperare, ci din placere, ca sport. Sa vad daca mai pot face una diferita de celelalte, zicea el. Si a incercat sa cumpere un hotel din Mamaia, care se vindea pe RASDAQ. Initial, acest hotel facea parte din Mamaia S.A. Ca printr-o minune, a fost rupt de societatea-mama, si numai pe baza lui a fost infiintata o alta societate comerciala. Toata manevra avea la origine un plan simplu si ieftin. Hotelul respectiv trebuia cumparat de cineva anume. Veti zice, sigur ca da, cine stie ce miliardar de carton, cu patru clase, care a dat tunuri si e prieten cu vreunul de la putere a pus ochii pe "Apollo". N-ati ghicit! Pe hotelul din Mamaia a pus ochii Cartelul "Alfa"! Dumneavoastra veti spune, pai, de ce sa nu aiba si sindicatul un hotel in care sa-si trimita membrii sau in care sefii miscarii sa-si odihneasca oasele? Ba mai aduc si ei pe cineva din familie, ba mai tin un instructaj de perfectionare, ba se aduna sa hotarasca asupra modului in care vor lupta pentru binele sindicalistilor! Suna frumos, dar n-ati ghicit nici de data asta! Cartelul "Alfa" mai are actiuni in alte 40 de hoteluri! O fi un cartel grijuliu si gospodar, veti zice. O fi, dar iarasi n-ati ghicit. Toate centralele sindicale importante au hoteluri cite n-au marile lanturi hoteliere europene (cu americanii nu putem face comparatie). Baietii de la sindicate si-au facut societati comerciale cu care invirt ce nici prin cap nu-ti trece. Si liderii sint un fel de sefi peste niste imperii economice pe care nu le verifica nimeni. Stiti de ce? Cum sa controlezi sindicatele din moment ce nici partidele nu sint controlate? Se protejeaza unii pe altii. Sa ne intoarcem la ale noastre, adica la hotelul "Apollo". Dupa ce a tot licitat prin intermediul unei firme, cunostinta mea a ajuns sa ofere cel mai mare pret. A fost declarat cistigator si s-a dus la FPS sa incheie contractul de vinzare-cumparare. Dom'le, tocmai hotelul asta? Ne faci necazuri! Evident, la FPS, in consiliul de administratie era si un reprezentant al Cartelului. Au ajuns pina acolo incit sa-i ceara sa stipuleze in contract cit va investi in urmatorii cinci ani! Stiti ce inseamna asta? Cumperi un hotel cu un pret de patru ori mai mare decit voia statul pe el, si pe urma te obliga sa te angajezi ce, cit si cum investesti. E ca intr-un film cu tuguiati, cu ticalosi care incearca sa te convinga ca aberatia este normalitate! Dupa ce l-au purtat pe drumuri pina i-au iesit ochii din cap, dupa ce i-au cerut lucruri care te fac sa-ti iei cimpii, dupa ce a trecut prin toate acestea, omul a fost contestat de Cartelul "Alfa" la CNVM. Stiti ce este CNVM? In afara de faptul ca l-a dat pe Stefan Boboc si a tolerat escrocheria de la FNI, este si ea o institutie a statului care se teme de sindicate mai tare ca vacarul de antrax. Acum, acordarea hotelului cistigat la licitatie se amina pentru ca si CNVM sufera de aceeasi boala ca si FPS, ca si politia, ca si partidele. Frica de sindicate! Si legea se teme de sindicate! Nu ne mai ramine decit sa traim si noi cu frica in sin. Miine vin sindicatele si ne iau casa, ne iau masina si ne mai iau si boii de la bicicleta. Fiti linistiti, nu sint pentru amaritul de la saiba, cel trimis sa protesteze in strada! Sint tot pentru sefime, pentru acesti balcanici Jimmy Hoffa pe care Romania i-a scapat din haturi! _________________________________________________________________ 