 Clasament 1 ROCAR 2 1 1 0 4-2 4p +1 2 Foresta 2 1 1 0 3-1 4p +1 3 Steaua 2 1 1 0 5-4 4p +1 4 Univ. Craiova 2 1 1 0 2-1 4p +1 5 Gaz Metan 2 1 0 1 4-2 3p 0 6 Dinamo 1 1 0 0 3-1 3p +3 7 Rapid 1 1 0 0 3-1 3p 0 8 FCM Bacau 2 1 0 1 7-6 3p 0 9 Otelul 2 1 0 1 6-5 3p 0 10 FC Brasov 2 1 0 1 1-1 3p 0 11 FC Arges 2 1 0 1 3-5 3p 0 12 FC National 2 0 1 1 3-5 1p -2 13 Petrolul 2 0 1 1 2-4 1p -2 14 Gloria 2 0 1 1 1-3 1p -2 15 Ceahlaul 2 0 1 1 1-4 1p -2 18 Astra 2 0 0 2 0-3 0p -3 Etapa viitoare Steaua Dinamo Rapid Rocar Gaz Metan FCM Bacau Otelul Petrolul FC National FC Brasov Astra Gloria Univ. Craiova Foresta FC Arges Ceahlaul Dan Petrescu, urmasul lui Hagi Doar 6 dintre cei 20 de jucatori convocati de selectionerul Ladislau Bölöni pentru partida amicala cu Polonia, de miercuri, de pe Stadionul Cotroceni, s-au prezentat ieri la baza din Parcul cu Platani la ora 12, cea oficiala de reunire a lotului. Rosu, Filipescu, Adi Ilie, Mutu, Galca si noul "capitan" Dan Petrescu sint cei care au raspuns prompt la apelul noului antrenor al tricolorilor. Restul stranierilor, 9 la numar, precum si cei 5 fotbalisti de la Steaua, Dinamo si Rapid, au sosit in cantonamentul lui FC National aseara sau chiar in cursul acestei dimineti, cazul lui Ciobotariu. Programul de ieri a cuprins un antrenament lejer, de la ora 18, condus insa de antrenorii secunzi Cheran, Apolzan si Moraru, deoarece Bölöni s-a deplasat la Ploiesti pentru a urmari partida dintre Petrolul si Steaua. Dupa masa de seara tricolorii s-au deplasat in corpore la Stadionul "Lia Manoliu", unde au asistat la derby-ul Dinamo-Rapid. SILVLU TANASE Jumatatile de masura ale presedintelui FRF Inconjurat de microfoane si reportofoane, presedintele Federatiei Romane de Fotbal se arata intotdeauna bine intentionat. Vorbeste raspicat despre aplicarea regulamentului la singe. Da bine pe ecran Mircea Sandu cind spune ca i se rupe sufletul de presedintii de cluburi furati de arbitri. "Dom'ne, cind vine un conducator la mine si se plinge de arbitraje, mi se rupe inima in doua! Nu se poate asa, ei se dau peste cap sa faca rost de bani si unii arbitri isi bat joc de munca lor si a echipelor. Le-am spus sa vina sa-mi spuna de fiecare data cind un arbitru le cere ceva si o sa vedeti ca voi taia in carne vie, daca va fi nevoie", le zicea Nasu' cu foc acu' vreo citeva luni. Si am vazut ce a urmat! De fiecare data cind s-a probat vreo neregula, Mircea Sandu s-a dat in prima faza drept "cavaler al dreptatii" anuntind pedepse exemplare, dupa care, paradoxal, a acceptat cumintel clementa Comitetului Executiv, care ori le-a injumatatit, ori le-a ridicat. Daca ar fi sa enumeram acum de cite ori si-a umflat presedintele muschii pentru ca apoi sa faca pluta uitindu-se la stele, stricam prea multa hirtie de ziar. Ne vom opri asupra unui singur si dureros exemplu de acest gen: Constantin Zotta. Suspendat initial 12 etape, cel mai controversat abitru roman al momentului a beneficiat de bunavointa unui Comitet Executiv imbatrinit in rele si a fost delegat inca de la etapa a doua. Echipat sport, cu ecuson FIFA pe piept, senzor pe brat si fluier in gura, Zotta a facut varza meciul FC Arges - Gaz Metan Medias. Este vinovat Constantin Zotta pentru nostalgiile sale automobilistice sau pentru ca isi bate constant joc de fotbal? Nu, nu e el de vina. De vina este presedintele Federatiei Romane de Fotbal care aplica regulamentul pe jumatate. Tolerind la nesfirsit faradelegile arbitrilor, acceptind gratierile dictate de Comitetul Executiv si promovarile la "exceptional" pe criterii de rudenie sau sarsanale, Mircea Sandu s-a transformat, iata, in complicele lor. OCTAVIAN TOPA Noi amanunte in scandalul "ansamblului folcloric" de la Piatra Neamt Chivulete, cinci fete! Herman Selbherr, observatorul UEFA al partidei Ceahlaul Piatra Neamt - Austria Viena din Cupa Intertoto, a notat in raportul trimis forului conducator al fotbalului european ca Florin Chivulete, insotitorul brigazii de arbitri francezi delegati, a adus patru fete la cina din seara premergatoare meciului si le-a propus lui Stephan Moulin, Claude Martinez si Pascal Galibert sa intretina relatii sexuale cu ele. Vexati, francezii au parasit restaurantul complexului "Scaricica" si l-au informat pe observator. In urma raportului intocmit de Herman Selbherr, UEFA a deschis o ancheta. Chiar daca ulterior, atit Florin Chivulete, cit si presedintele Ceahlaului au negat vehement acest fapt, motivind ridicol ca ar fost vorba de un ansamblu folcloric si nu de patru prostituate, investigatia UEFA continua. "Evenimentul zilei" a prezentat aceasta grava abatere disciplinara in urma cu trei saptamini. Astazi, sintem in masura sa va informam ca lucrurile au fost mult mai grave. Florin Chivulete i-a asteptat la aeroportul Otopeni pe colegii sai francezi impreuna cu o ... translatoare. Care juna vorbitoare de limba lui Voltaire i-a insotit pe cei patru si in masina care i-a transportat la Piatra Neamt, in ciuda prevederilor regulamentelor FIFA si UEFA, care interzic prezenta, linga arbitri, a oricarei persoane in afara celei desemnate de federatia nationala. Si aceasta "greseala" a lui Florin Chivulete, arbitru cu ecuson FIFA, a fost mentionata in raportul de observare, in urma sesizarii unuia dintre asistenti. Rugam Federatia Romana de Fotbal si pe arbitrul FIFA Florin Chivulete sa faca publice numele domnisoarei translatoare de limba franceza, statul de plata care sa certifice retribuirea pentru serviciile prestate si decontul deplasarii acesteia in interes de serviciu la Piatra Neamt (diurna, cheltuieli transport, chitanta hotel). TEODOR HOSSU - LONGIN OCTAVIAN TOPA Catalin Cursaru l-a facut uitat pe Florin Petcu si a devenit idolul publicului bacauan "Piratul" i-a bagat la apa pe galateni Ce se mai poate spune cind un jucator din Divizia C, care n-a mai jucat intr-un meci oficial de sapte luni, inscrie in primele doua etape ale campionatului cinci goluri? Actualul golgeter al Diviziei A, Catalin Cursaru, era un anonim in urma cu doua saptamini. Doua reusite contra Stelei si trei impotriva otelarilor l-au facut sa devina intr-un timp extrem de scurt nu numai liderul echipei, dar si un nume pe care granzii campionatului au inceput sa si-l noteze in caietelele de posibile achizitii. Publicul din urbea lui Bacovia l-a uitat repede pe golgeterul Florin Petcu, transferat la FC National, si l-a adoptat fara rezerve pe Catalin Cursaru, poreclit de colegi "Piratul". "Ne era greu sa-i spunem Cursaru si i-am zis Corsaru. Apoi ne-am gindit ca e mai nimerit Piratul", ne-a spus unul dintre coechipierii sai. Galatenii au adoptat o tactica defensiva, care a aglomerat centrul terenului si le-a permis bacauanilor sa urce pe flancuri si sa centreze in careul dominat de inaltii fundasi otelari. Paradoxal, trupa lui Poenaru nu a agreat ideea. A pasat mult pe axul central si a lansat baloane in adincime, unde Cursaru i-a pierdut pe drum pe batrinii aparatori oaspeti. Momentul psihologic s-a produs in minutul 32, cind Serea a fost faultat de Radu Andone. Galatenii au protestat indelung la decizia lui Moise, insa infractiunea a existat. Din acel moment, bacauanii au trecut clar la timona jocului si au ratat exasperant. Trofin s-a specializat si el la goluri, dupa reusita din Ghencea, si a inscris la o nesincronizare a defensivei oaspete. Cursaru a dat recital in minutele 60 si 70. Prima reusita a rivalizat cu golurile reusite in urma cu zece ani de Van Basten, sut din vol? fara preluare de la 20 de metri, iar al doilea dintr-o actiune personala in care Haraga a fost tavalit precum o clatita in tigaia bunicii. Pina la urma, fundasul galatean s-a impiedicat si a cazut, lucru care i-a permis "Piratului" sa marcheze pe linga un Cristi Munteanu debusolat total. Finalul a apartinut tot "galben-albastrilor", care au ratat prin Cursaru si Pavel doua mari oportunitati de a duce scorul la unul de maidan. FCM Bacau a parut simbata dupa-amiaza o echipa mai puternica decit anul trecut, in ciuda plecarilor a trei oameni de baza. DANIEL NAZARE Euforie si vedetism Rocar si FC National au oferit vineri, in prologul etapei a doua a Diviziei A Ursus, un spectacol modest. Pe o caldura sufocanta, Titi Dumitriu si Marius Lacatus, doua nume care acum citiva ani insemnau ceva in alt cartier bucurestean, Ghencea, s-au infruntat fara sa iasa vreunul invingator. Nationalul ramine deocamdata o trupa de vedete care nu prea colaboreaza, in timp ce Rocarul nu si-a revenit dupa surprinzatoarea victorie de la Astra. Titi Dumitriu a avertizat la conferinta de presa ca etapa viitoare merge in Giulesti sa cistige, "pentru ca jucam mai bine in nocturna". (B.G.) Ticleanu si MM-ul au acuzat faza penalty-ului La sfirsitul partidei, Aurel Ticleanu si Mihai Stoica i-au reprosat centralului Gheorghe Moise faza din care s-a acordat lovitura de pedeapsa din minutul 32. "Ramin la parerea ca n-a fost nimic. Nici vorba!", a afirmat MM-ul, in timp ce Ticleanu considera ca "echilibrul jocului s-a rupt la acea decizie eronata a arbitrului". Tehnicianul galatean era nemultumit de axul central al echipei: "Au impreuna peste 120 de ani si credeam ca, la experienta lor, nu pot sa comita astfel de gafe. Incredibil cum patru fotbalisti de talia lor pot gresi in asa mod".(D.N.) Probleme cu gramatica Pe pista stadionului din fata tribunei oficiale era inscris cu var: "Bine a-ti venit!". La pauza meciului, unul dintre oficialii bacauani a sesizat eroarea comisa si l-a trimis pe un angajat al clubului sa repare greseala. Acesta l-a rugat pe un copil de mingi sa stearga cratima respectiva, iar pustiul s-a conformat.(D.N.) Florin Ganea a cerut schimbarea Tehnicianul Gheorghe Poenaru l-a inlocuit pe Florin Ganea cu Ovidiu Rotariu, deoarece fundasul stinga a acuzat dureri la pulpa piciorului drept. "Mai bine ca mi-a spus. Sint unii care nu spun nimic si pot sta apoi o gramada de timp din cauza inconstientei. Ma bucur pentru ca este un jucator talentat de care se va mai auzi", ne-a spus nea Ghita, asa cum este alintat antrenorul FCM-ului de catre apropiati.(D.N.) Nocturna Philips la Bacau La inceputul campionatului viitor, FCM Bacau intentioneaza sa evolueze in fata propriilor suporteri la lumina reflectoarelor. "Am discutat cu mai multe firme, iar din iarna incepem lucrarile. As fi vrut sa apelez la o firma romaneasca, insa calitatea lasa de dorit, asa ca m-am gindit la Philips si am demarat negocierile", a spus Dumitru Sechelariu, primarul orasului si presedintele de onoare al clubului bacauan. Costul intregii investitii este cifrat la aproximativ 20 de miliarde de lei. (D.N.) Florin Petcu si-a felicitat fostii coechipieri Unul dintre oaspetii tribunei oficiale a fost si Florin Petcu, alaturi de sotia sa, Laura, care a profitat de faptul ca este invoit de FC National in urma disjunctiei suferite la umar si a dorit sa-i vada la lucru pe fostii sai coechipieri. "Inca am bratul imobilizat. Zilele acestea voi relua antrenamentele si sper sa joc cit mai repede", ne-a spus Petcu, poreclit de fotbalistii bacauani "Los platanos". La sfirsitul partidei, acesta s-a dus la vestiare si l-a felicitat personal pe antrenorul Gheorghe Poenaru, dar si pe ceilati jucatori.(D.N.) Ghionea a ajuns la spital Introdus in minutul 58 al partidei, Sorin Ghionea si-a spart capul la unul din duelurile cu fundasii bacauani cu numai cinci minute inainte de fluierul final. Jucatorul galatean, in virsta de 20 de ani, a fost transportat de urgenta la Spitalul Muncipal, unde a fost cusut. Ghionea s-a intors foarte repede la stadion si a plecat cu ceilalti coechipieri spre Galati. Florin Iacob a venit la meci cu masina lui Cornel Dinu Impresarul Florin Iacob a sosit la meci pentru a-l vedea la lucru pe Catalin Cursaru, jucator aflat in custodia sa. Interesant este faptul ca reprezentantul fotbalistului a sosit la stadionul "Nicolae Paduraru" cu un Volkswagen Polo care apartine tehnicianului dinamovist Cornel Dinu. Dupa partida, Cursaru nu s-a dus cu ceilalti colegi sa sarbatoreasca victoria, ci a preferat sa ia masa cu impresarul sau.(D.N.) Arbitrul Iosif Biro s-a revansat fata de Ceahlaul Pinalti si fluierasii lui, rapusi de tapinari Meciul a inceput in nota de dominare a nemtenilor, stare care avea sa se mentina pe tot parcursul primei reprize. In schimb, in tribune, galeria Forestei, formata din peste 400 de suceveni, s-a facut auzita pe toata durata partidei, dominindu-i categoric pe suporterii locali. Gazdele si-au concretizat superioritatea din start, marcind repede, in minutul 11, prin internationalul de tineret Mihai Nemteanu. Oaspetii au prima ocazie in minutul 14, la o lovitura de colt: Pacurar ii ia fata lui Lefter, dar mingea trimisa cu capul de sucevean trece peste transversala. Dominarea gazdelor a continuat pina la finalul reprizei, insa oamenii lui Pinalti nu si-au mai creat ocazii clare. O prima parte spectaculoasa, in care s-a vazut ca "pietrenii" pot juca un fotbal de calitate fara ajutorul arbitrilor. Fluierasii aveau probabil datorii la Pinalti, fiindca altfel nu se explica maniera lor de arbitraj din repriza a doua. Daca Fecioru, aflat la tusa din jumatatea de teren a Forestei, a uitat sa ridice steagul la pozitiile de ofsaid ale gazdelor, in schimb, pe cealalta parte, Sterea ramasese parca intepenit cu mina dreapta sus, agitind fanionul ori de cite ori forestierii scapau singuri. La centru, Biro s-a invinetit de atita fluierat, pina si disputele corp la corp fiind considerate faulturi si penalizate cu lovituri libere. Evident, pentru Ceahlaul. Interesant este faptul ca Pinalti a luat din nou contact cu un reprezentat al orasului Medias, Biro, dupa ce saptamina trecuta a plecat cu coada intre picioare si cu un 0-3 in traista tocmai din aceeasi localitate. Excesul de zel al arbitrului l-a facut pe acesta sa nu mai raspunda la comenzi, dezavantajind uneori, nu prea des, echipa lui Pinalti. Aflati in atac, sucevenii au comis un fault la un jucator nemtean care recuperase balonul. Dupa o ezitare indelunga, Biro a fluierat fault fara sa vada ca balonul ramasese la gazde, iar acestea declansasera un contraatac periculos. In schimb, fluierasului i-a scapat intrarea dura a lui Nemteanu la Semeghin, cu ambele talpi inainte. Suceveanul a cazut secerat, Biro a aratat doar o lovitura libera, fara a sanctiona faultul extrem de violent. In minutul 58, oaspetii reusesc sa egaleze. Ovidiu Ciobanu, cel mai bun jucator de pe teren, recupereaza, la 30 de metri, o minge respinsa de defensiva gazda, dribleaza tot ce ii iese in cale si ajunge singur cu Lefter, care respinge, in prima faza, cu un reflex excelent, dar nu se mai poate opune celui de-al doilea sut al aceluiasi jucator. Spre final, tusierul Sterea isi face din plin datoria fata de gazde semnalizind un fault inexistent, care s-a lasat cu eliminarea lui Beldiman. Cartonasul rosu i-a fost aratat suceveanului dupa discutii intre central si tusier, la care a participat, cu racnete de pe banca, si presedintele Stefan. Fotbalul a incetat in acel minut la Piatra Neamt, dar show-ul a continuat. Pacurar a fost lovit brutal cu cotul in gura de Purica, dar Biro n-a aratat decit cartonas galben, probabil pentru proteste, fiindca mingea a fost data nemtenilor. Pacurar nu a mai putut continua jocul, alegindu-se cu o rana serioasa la gura, din cauza careia a scuipat mult singe dupa incheierea meciului. Colac peste pupaza, fotbalistul sucevean a suferit, din cauza caderii de dupa lovitura, si o disjunctie la umarul sting. Centralul din Medias s-a hotarit sa fluiere finalul partidei dupa sase minute de prelungiri, adica atunci cind si-a dat seama ca elevii lui Stet nu mai pot sa inscrie. TIBERIU AVRAM Faultul de rosu al lui Coman a salvat Argesul de la dezastru Dupa tupeul cu care a evoluat la Pitesti, trupa lui Jean Gavrila n-a aratat deloc ca o nou-promovata. Jocul foarte bine organizat in linia mediana, alternat cu contraatacurile ucigatoare ale lui Gildean si Boaru au pus in mare dificultate Argesul, care s-a vazut condus la pauza cu 1-0. Prima mare ocazie a oaspetilor a avut-o acelasi Boaru, in minutul 5, cind singur cu portarul a trimis balonul pe linga poarta. Formatia din Trivale a presat constant, dar suturile lui Neaga, Dancia si Balasa au fost scoase in extremis de goal-keeperul Filip. Primul gol a survenit in urma unei gafe de proportii a lui Coman. La o centrare inalta in careul mic, portarul argesean a boxat mingea slab in fata si Hanc n-a indeplinit decit o simpla formalitate. Pitestenii acuza socul golului nereusind sa-si limpezeasca jocul pina la iesirea de la cabine in cea de-a doua repriza. Speriati de spectrul unei infringeri asemenea celei de la Galati, alb-violetii au inceput sa presteze alt joc, mult mai agresiv decit in prima parte. Neaga in minutul 47 si Albeanu in minutul 58 au anuntat egalarea. Balasa l-a gasit liber in careu pe Albeanu, acesta a intors un fundas si, calm, l-a executat pe portarul mediesan. Momentul psihologic al partidei s-a consumat in minutul 61. Pornit de la linia de mijloc a terenului, Gildean a facut slalom printre fundasii pitesteni si a fost faultat de Coman la 22 de metri de poarta. Totusi, aparatorul buturilor pitestene a procedat foarte bine pentru echipa sa. Gildean il depasise in dribling pe Coman si putea duce scorul la 2-1, un rezultat greu de remontat pentru formatia din Trivale. Pitestenii au trecut bine peste aceasta eliminare, iar in poarta a intrat Daniel Nicolescu. Mediesenii n-au stiut sa speculeze acest moment si s-au trezit ca Nicolae Grigore este si el eliminat in urma unui fault dur la Neaga. FC Arges a luat conducerea in minutul 78, la o executie de exceptie a lui Paul Codrea. Fotbalistul de 19 ani a prins un sut extraordinar de la 24 de metri, exact in vinclul portii lui Filip. Condusi pe tabela de marcaj, mediesenii au clacat psihic si nu au mai contat in atac pina la fluierul final. Centralul Constantin Zotta a avut si el o contributie remarcabila la victoria gazdelor, pentru ca deciziile sale au impins in atac formatia pitesteana. Pina la urma a iesit bine atit pentru el, cit si pentru echipa gazda. GABRIEL MARICA Mediesenii si-au luat cruciulite Cu o seara inainte de meci, fotbalistii oaspeti s-au cazat la Hotelul Posada din Curtea de Arges. Ei au profitat de sederea in orasul Mesterului Manole si au cumparat cruciulite sfintite de la poarta minastirii. Echipa pregatita de Jean Gavrila a avut o prima de 800 de dolari (600 de dolari prima normala + 200 de dolari valoarea adversarului). (G.M.) Bondrea plinge dupa Colceag Dupa partida, Marian Bondrea se lamenta presei locale ca neeliberarea cartii verzi pentru Sorin Colceag este un abuz greu de explicat si acceptat. Toata delegatia pitestenilor s-a deplasat apoi la Restaurantul Conti unde s-a baut o bere in cinstea primei victorii din actuala editie de campionat. (G.M.) Forestierii au bagat in buzunar cite 400 de dolari Jucatorii Forestei vor primi din partea conducerii clubului cite 400 de dolari pentru punctul obtinut simbata la Piatra Neamt. In cazul in care ar fi cistigat in fieful lui Pinalti, forestierii ar fi primit cite 700 de dolari. Aceste tarife de premiere vor ramine valabile la toate meciurile pe care Foresta le va disputa in deplasare in acest campionat. Fotbalistii moldoveni au incasat deja cite 500 de dolari pentru victoria de etapa trecuta, cu Gloria Bistrita. Eugen Hutu a facut eforturi pentru plata acestor bani, dar s-a mizat pe faptul ca "padurarii" vor evolua mai bine cu bani in buzunare. (T.A.) S-a terminat vacanta fotbalistilor, jucatorii s-au intors la echipele lor, la casele lor mai mult sau mai putin temporare si, o data cu ei, si sotiile. Ce mai fac ele? Daca am fi inclinati sa credem ca se plictisesc, nici o sansa! La un an si jumatate, fetita secundului de la Galata razbuna cariera muzicala a tatalui ei; Denisa Balint cinta cu foc "Bate vintul frunzele" Catalina Balint, sotia proaspatului secund al lui Mircea Lucescu la Galatasaray, este prinsa pina peste cap cu instalarea la Istanbul. "Am primit un apartament spatios in apropierea celorlalti doi romani, Hagi si Popescu. Are trei dormitoare, un living mare, bucatarie, doua bai... Clubul ne-a pus la dispozitie o casa complet goala, iar eu m-am ocupat cu mobilarea ei. Cu ajutorul si pe banii clubului, asa cum se obisnuieste. Dupa ce am lasat locuinta gata pregatita pentru Gabi, m-am intors sa le iau pe Denisa, fiica noastra, si pe mama". Inainte ca Gabi sa primeasca oferta de la Galatasaray, familia Balint se pregatea pentru instalarea in casa noua. Vila din Pipera are parter, etaj si mansarda locuibila, fiind prevazuta cu sauna si sala de sport. Si aici sotii Balint se bucura de compania selecta a unor vecini ca Hagi si Gica Popescu. Dar marile schimbari din viata celor doi sint de departe eclipsate de descoperirea ca Denisa, la un an si jumatate, a invatat sa cinte "Bate vintul frunzele" si da semne ca ar avea ureche muzicala. Astfel, scurta cariera in muzica a lui Gabi Balint are toate sansele sa fie reabilitata de Denisa. Logodnica lui Cosmin Contra vrea sa faca avocatura in strainatate Cosmin Contra si Alina, prietena lui, erau hotariti sa se casatoreasca in aceasta vara. Programul lui Cosmin si starea de sanatate a viitorului socru mare i-au obligat sa-si amine planurile pina la vara. Nunta va avea loc la Timisoara, orasul mirilor, iar nasii, alesi de mireasa, vor fi sotii Carmen si Liviu Ciobotariu. In asteptarea nuntii, Alina este deocamdata absorbita de apropiatul examen de licenta. Ea a terminat in vara Facultatea de drept si intentioneaza sa se specializeze in Drept international. "Cu meseria lui Cosmin, nu stii niciodata in ce oras pleci miine pentru nu stiu cit timp. Asa ca, daca tot tin neaparat sa-mi fac o cariera, cred ca aceasta s-ar preta cel mai bine la viata noastra de familie, isi justifica Alina alegerea. Oricum, deocamdata nu sint decit la stadiul de intentie, inca nu m-am informat care ar fi conditiile ca sa-mi ating scopul". Nevasta lui Gica Popescu va naste intr-o clinica de lux din Istanbul In timp ce unii pregatesc viitorul propriilor copii, altii trec prin mari emotii in asteptarea sosirii lor pe lume. Luminita, sotia lui Gica Popescu, urmeaza sa nasca dupa 20 august. Cei doi au emotii cu atit mai mari cu cit au hotarit sa nu recurga la ecograf pentru a afla mai devreme sexul copilului. Evenimentul se va consuma la Istanbul, intr-o clinica particulara de top, situata in apropierea luxosului cartier in care locuiesc. Tot aici l-a nascut si Marilena Hagi pe Ianis, mezinul capitanului nationalei, fiind, de altfel, clinica in care nasc, in general, sotiile majoritatii personalitatilor din Istanbul. Nasii de botez ai copilului sint aceeasi care au cununat parintii, adica Elena si Tica Zamfir. Familia Prunea se muta linga Mariana si Marius Lacatus In casa noua se va instala in toamna si familia Prunea. Portarul bulgarilor de la Litex face naveta intre Loveci si Bucuresti, motiv pentru care Lidia si fiica lor, Andra, au ramas in Romania. Timp de doi ani, sotia jucatorului a supravegheat aproape singura construirea locuintei din Drumul Sarii. A iesit o casa cocheta si eleganta, cum o descrie Lidia, "cu subsol, parter, etaj si mansarda, sauna si piscina". Gurile rele spun ca locuinta se ridica la peste 500 000 de dolari. Vecinii cei mai apropiati sint si cei mai buni prieteni, Mariana si Marius Lacatus, a caror vila nu e deloc mai prejos decit a familiei Prunea. Tot din toamna "debuteaza" si Andra, la 4 ani, in viata sociala. Adica merge la gradinita. Pentru ea, Lidia a ales o gradinita particulara de limba engleza situata pe Decebal si unde taxa este de peste 150 de dolari lunar. Andra va fi colega cu prietena ei, Andreea, alias "Smintinica", fiica antrenorului lui Prunea la Loveci, Mihai Stoichita. Pe Liviu Ciobotariu il paste inchisoarea daca-i chiuleste copilul de la scoala Nici in Belgia interesul pentru instruirea copiilor nu e mai mic. Liviu Ciobotariu i-a acordat sotiei sale, Carmen, toata libertatea pentru a se ocupa de educatia celor doi baieti, Cosmin si Denis. La 6 ani, dupa ce a frecventat o gradinita menita sa-l familiarizeze cu limba franceza, baietelul cel mare se pregateste sa mearga la scoala. Tot una de limba franceza. "De la toamna, indiferent de programul lui Liviu, trebuie sa-mi fac propriul meu program in functie de scoala lui Cosmin. Aici, daca a lipsit copilul de la ore mai mult de o luna, parintii fac inchisoare", ne dezvaluie Carmen. In schimb, in scolile de stat din Belgia totul este gratuit, inclusiv caietele, creioanele si cartile, iar programul pentru cei mici seamana cu o continua vacanta: piscina, spectacole, cinematograf, dans si mult sport. ELENA POPA Marcel Pigulea si "luceferii" fotbalului romanesc Inainte de a ajunge ceea ce e azi, adica cel mai mare fotbalist roman al tuturor timpurilor, Gica Hagi a fost si el un copil, ca multi altii, care a transpirat din greu, de mic, pentru cariera lui, care a depasit momente dificile, uneori singur, alteori cu ajutorul altora. Cu mici diferente, drumul spre marea cariera a tuturor fotbalistilor romani este acelasi. In spatele lor se afla intotdeauna un antrenor care le e, in anii copilariei si adolescentei, si profesor, si tata. Pentru Hagi, Mihali, Mujnai, Sandoi, Stingaciu, iar mai tirziu, Rosu, Contra, Lutu, Bolohan sau Ciocoiu, acesta s-a numit Marcel Pigulea. Gica Hagi si generatia de jucatori care au adus in acest deceniu cele mai bune rezultate din istoria fotbalului romanesc s-au format la scoala Luceafarului. Un sistem de pregatire centralizata a juniorilor, preluat ca model de francezi (celebrul Clairefontaine), de marocani si de turci, trei natiuni care azi culeg roade excelente, rezultatele lor in fotbalul international fiind de notorietate. Doua din generatiile Luceafarului, care azi asigura impreuna reprezentarea Romaniei la nivel mondial, adica cea a lui Hagi si cea a lui Contra, au trecut prin mina lui Marcel Pigulea. Luceafarul s-a desfiintat. De doua ori. O data in '87, a doua oara in '93. Dupa 7 ani, desi isi aminteste cu placere de pustii care i-au trecut prin mina, Marcel Pigulea n-a ramas la amintiri. El pregateste o noua generatie de viitori fotbalisti, la propria scoala de fotbal de aceasta data, botezata, poate si din ratiuni nostalgice, ProLuceafarul. "Hagi, din 10 metri, schimba 3 viteze cu mingea la picior" "Despre prima generatie de «luceferi» imi amintesc ca a fost cumva si cea mai vitregita, povesteste Marcel Pigulea. Era in anii '80, cind se facea economie la toate. Copiii stateau in camin, caldura era insuficienta, apa calda la fel, curentul de la prize, intrerupt. Isi conectau cite un radio la bec ca sa poata asculta un pic de muzica. In fiecare zi le aduceam de-acasa ceai cald in termos pentru ca nu aveau unde-si face daca ar fi vrut in cursul zilei. Partea buna a lucrurilor era insa ca beneficiau de pregatire centralizata, ceea ce le permitea sa acumuleze repede, sa aiba o atmosfera de competitie, sa fie uniti. Aveau si un calendar international, ceea ce era important. Hagi, spre exemplu, care juca la doua grupe de virsta deodata, aduna la terminarea junioratului 65 de meciuri internationale, ceea ce era enorm pentru vremurile acelea, cind competitiile nu erau atit de multe ca acum. Asa se explica faptul ca, ajutat, bineinteles si de talentul lui urias, a facut salturi atit de spectaculoase: de la juniori la Divizia A, apoi la nationala". Amintindu-si de talentul iesit din comun al lui Hagi, Pigulea spune ca n-a mai intilnit dupa el nici un alt jucator care sa schimbe in 10 m trei viteze cu mingea la picior. Si totusi, inzestrarea lui nu i-ar mai fi fost probabil de nici un folos daca recomandarea doctorului Eugen Cristea de a fi trimis acasa ar fi fost pusa in aplicare. Era in '83, cu un an inainte de absolvirea celor patru ani de "Luceafar". La un control medical efectuat dupa un antrenament, s-a constatat ca Hagi are capacitate de efort redusa si deci trebuie pus la trenul de Constanta. Doctorita Pufulete de la Centrul de Medicina Sportiva a gasit insa solutia salvatoare: era suficient ca Hagi sa nu depaseasca la antrenamentul aerob pulsul de 160-164 de batai pe minut. "S-a incadrat in aceste limite, si-a gasit cadenta si a ajuns cine e", spune Pigulea. Rosu si Contra s-au indragostit de Ionela Tirlea A doua generatie de "luceferi" a fost una neastimparata. Mai uniti ca oricare altii, erau mereu pusi pe sotii si intrau in tot felul de incurcaturi. "Cind i-au adus parintii la Bucuresti erau tare smeriti. Nu s-ar mai fi dezlipit de linga ai lor. Iar dupa o luna de stat impreuna, nu s-ar mai fi dus acasa deloc". Cosmin Contra era cel mai poznas. Si avea o gura mare!... De-aici i se si trage porecla de Gurita. Pentru ei viata de camin nu era deloc plictisitoare. Pe linga scoala, de care erau, vrind-nevrind, obligati sa se tina, erau meditatiile de limba engleza si franceza, antrenamentele si apoi aveau si ceva program de voie prin Complexul 23 August. "Cu scoala era mai greu, nu prea le placea, dar noroc ca aveam un maseur, Victor Baciu, mai apropiat de virsta lor, care statea cu ei. Ii rasturna cu pat cu tot si-i trimitea la ore". Dimineata debuta in forta cu gimnastica de mobilitate pe care o faceau impreuna cu fetele de la gimnastica ritmica. Iar pentru ca Mariana, antrenoarea, era tinerica, baietii isi dadeau tot interesul. Urmau scoala si antrenamentele. Dupa munca venea si "distractia". Rosu si Contra erau, la 15 ani!, indragostiti de Ionela Tirlea si toata ziua ii trimiteau scrisori de dragoste. Desigur, faptul ca atleta statea in acelasi hotel cu ei nu avea nici o importanta! Laur si Gurita erau, se pare, in centrul "vietii sociale" de la Luceafarul. In timpul unui cantonament la Tei, cei doi impreuna cu colegii lor Laurentiu Lica si Ciocoiu au decis ca ar fi de bon ton sa faca o plimbare prin imprejurimi. La un moment dat, au vazut niste tigani cu barca pe lac si le-au facut semn sa-i ia si pe ei. Tiganii s-au conformat, dar i-au dus pe malul celalalt, le-au confiscat tricourile si slapii, lasindu-i sa vina pe jos, pe jumatate goi, pina la hotel. Doar pe Lica l-au iertat tiganii. Din spirit de clan! Aeroportul lui Lutu din Grand Valle Mindrii membri ai "Luceafarului" beneficiau si de program cultural. Intr-o duminica, imbracati la fel, gata pregatiti de spectacol, erau tare punctuali in fata Salii Polivalente unde urmau sa se intineasca cu antrenorul. Cind a ajuns insa Pigulea, elevii lui plingeau pe rupte. "Dom' profesor, niste oameni ne-au intrebat daca sintem de la orfelinat". Ofensa era maxima. Din cind in cind, li se mai facea si dor de casa. Veniti din Oltenia, Moldova, din Timisoara sau Brasov, unii dintre ei pierdeau mult timp pe drum. Lutu era de linga Slatina, din Valea Mare. Colegii ii spuneau, in gluma, Grand Valle. Tot schimbind trenuri si autobuze, Piticu facea ore bune pina la ai lui. "Cind ma fac mare, isi promitea el, si ajung fotbalist cu bani multi, primul lucru de care ma ocup e sa fac aeroport la Grand Valle, ca sa ajung repede acasa". Deja consacrati, jucatorii lui Marcel Pigulea au astazi facultate, majoritatea dintre ei si-au intemeiat familii si au copii, joaca in strainatate si la echipa nationala. Isi suna profesorul pentru orice bucurie sau necaz, il invita la nuntile lor, la botezurile copiilor. Cind au nevoie de bani, tot la dom' profesor apeleaza. Vin in vizita cu prietenele sau sotiile, se string si-si amintesc cum erau pe vremea junioratului. Scoala cu pitici de la "Lia Manoliu" Astazi, Marcel Pigulea pregateste o noua generatie de fotbalisti. Impreuna cu asociatul lui, Marian Costea, a investit 200.000 de milioane lei intr-o scoala de fotbal particulara. Are 4 grupe de virsta, intre 5 si 11 ani. "Am si un copil de 4 ani. Ala se face sigur fotbalist. Alearga dupa minge, mai ia si cite una in cap, dupa 10-15 minute oboseste si se duce la mamica pe margine, dar ii place, se vede". Pigulea sustine ca, dupa un an de activitate, are deja citeva certitudini in scoala lui. Peste 3 ani intentioneaza sa vinda, la 14 ani, primul sau jucator. "La Ajax sau Real Madrid il dau. Cu cel putin 100.000 de dolari. Poate va face chiar mai mult, dar voi fi multumit si cu atit pentru ca mi-as scoate banii. Iar el va ajunge fotbalist mare si, ca si cei de azi, ma va suna sa-mi ureze «Sanatate!» de ziua mea sau sa ma invite la nunta. Ce satisfactie mai mare poate avea un antrenor?". Nascut la 24 mai 1943 Absolvent al Institutului de Educatie Fizica si Sport si al ASE Antrenor categoria I Jucator la Progresul Strehaia, Dunarea Giurgiu, Flacara Rosie Bucuresti, Metalul Bucuresti, Stiinta Bucuresti, FC Arges (campion national in 1972), CSM Resita Antrenor principal la Chimia Rm. Vilcea, Poli Timisoara, Dunarea Galati, Gloria Buzau, UTA Antrenor secund la FC National si Rapid Antrenor principal la Hassania Agadir (Divizia A - Maroc) Antrenor principal la echipa nationala a Algeriei Antrenor federal la echipa nationala de juniori Luceafarul UEFA '83 si UEFA '94 Limbi straine: franceza si rusa ELENA POPA Brasovul, chiorul din tara orbilor Dupa meciul disputat in prima etapa a actualei editii de campionat, pierdut de brasoveni la Craiova (0-1), impresia lasata de echipa antrenata de Gabi Stan fusese una mai degraba placuta, lipsa valentelor tehnico-tactice a citorva componenti fiind compensata prin disciplina in joc si o daruire ceva peste media simpaticului nostru fotbal. Cea de-a doua partida oficiala a brasovenilor n-a avut darul sa dreaga imaginea "stegarilor", ba, din contra. Chiar daca a obtinut cele trei puncte, prestatia celor de la FC Brasov n-a avut darul sa-i multumeasca pe suporteri. Nici macar patronul Ioan Nicolae nu gasea putere sa zimbeasca atunci cind primea felicitari dupa joc. "Sa fim seriosi, asta n-a fost deloc un joc bun, nici macar in partea a doua", riposta el celor care incercau sa adreseze laude nemeritate evolutiei brasovenilor. Sustinatorilor din tabara gazdelor le era foarte clar ca favoritii lor vor avea viata grea in aceasta editie de campionat, in cazul in care vor juca la fel cum au facut-o simbata. Pentru ca, daca in cel de-al treilea minut al prelungirilor, sutul lui Marian Ivan nu spargea norocos zidul, iar Bratu, surprins, nu ar fi respins in fata, "stegarii" ar fi fost, probabil, huiduiti. Asa, constienti ca, pina la urma, cele trei puncte conteaza mai mult decit orice gafa a jucatorilor, suporterii de sub Timpa au aplaudat la final, insa scurt si fara vlaga. Concret, victoria brasovenilor se datoreaza mai mult hazardului si mai putin superioritatii fata de adversar. Superioritatea care a existat, insa, a fost cea a unui joc slab asupra unuia foarte slab, cu tente de execrabil. HORIA HASNAS Disputa Stan - Dunareanu La citeva secunde dupa inscrierea unicului gol al partidei de la Brasov, in fata bancii echipei gazda s-a creat un adevarat meleu, marea majoritate a participantilor incercind de fapt sa-i desparta pe antrenorul Gabi Stan si pe jucatorul Astrei, Dunareanu. Chiar daca nu s-au schimbat pumni, picioare sau capete in gura, disputa verbala a fost una destul de aprinsa, fiind necesara interventia energica a trei dintre cei patru arbitri delegati la partida pentru calmarea spiritelor. "Centralul" Viorel Anghelinei a facut un gest pe care toti cei prezenti la meci l-au interpretat ca pe o trimitere in tribuna a tehnicianului brasovean. Totusi, in cadrul conferintei de presa, acesta a negat ca ar fi fost eliminat, spunind ca arbitrul i-a cerut pe un ton dur sa se calmeze si sa stea pe banca. "Cit priveste disputa mea cu Dunareanu, sa stiti ca ne-am si impacat. Am gresit si eu, pentru ca am vrut sa trag de timp si am tinut mai mult mingea care iesise in aut, a gresit si el, care a vrut sa mi-o smulga cu forta, am avut si o disputa verbala, dar lucrurile nu au degenerat", s-a justificat Stan. Vama la Brasov? Sosit la meci in compania unuia dintre sponsorii lui Dinamo, Vladimir Cohn, fostul presedinte al Rapidului, Dinu Gheorghe, a fost asaltat de ziaristi, care l-au intrebat care este destinatia urmatoare. "Ma duc la Steaua", a fost unul dintre raspunsurile aruncate in gluma, cu care Dinu "Vama" a vrut sa scape de curiozitatea reprezentantilor mass-media. Chiar daca multe voci il anuntau deja la Astra, e foarte posibil ca ex-giulesteanul sa ajunga in staff-ul brasovean, el avind, dupa meci, o lunga discutie cu Ioan Nicolae, in biroul acestuia. Arcanu in dilema Cea mai noua achizitie a brasovenilor, portarul Dorin Arcanu, locuieste, deocamdata, impreuna cu sotia, intr-una din camerele Hotelului Timpa. Cum contractul semnat de el cu echipa este pe patru ani, Dorin se gindeste foarte serios sa se stabileasca in Brasov. El doreste sa cumpere un apartament, situatie in care familia Arcanu s-ar reintregi, fetita lui, Andra, fiind nevoita sa stea acum la bunici. Insa ceva il retine de la punerea in practica a acestei decizii, si anume situatia inca incerta a echipei. "Am auzit si eu niste zvonuri care sustin ca domnul Nicolae s-ar putea retrage de la echipa, situatie in care soarta echipei ar deveni incerta. Or, intr-o asemenea eventualitate, toate planurile mele s-ar da peste cap. Nu stiu ce sa fac, dar n-as vrea sa risc", s-a destainuit Dorin. "Forza Carpatica 2000" va organiza un miting pentru fotbal Stadionul "Tineretului" continua sa creeze mari probleme echipei-fanion a Brasovului. Desi incearca de mai bine de un an sa obtina concesiunea asupra bazei, situatie in care ar putea sa demareze lucrarile de modernizare a stadionului, inclusiv dotarea arenei cu nocturna, Ioan Nicolae s-a lovit permanent de refuzul Consiliului Local. Speriat ca ar putea investi pentru altii, patronul "stegarilor" nu e dispus sa mai bage mina in buzunar, ba, mai mult, a anuntat ca, in cazul in care municipalitatea nu va da o mina de ajutor, el se va retrage de la echipa. Constienti ca plecarea lui Nicolae ar echivala cu disparita echipei, suporterii, constituiti recent in Asociatia "Forza Carpatica 2000", au anuntat organizarea unui miting de protest in fata Primariei, care ar urma sa aiba loc cu citeva zile inaintea partidei pe care FC Brasov o va disputa, acasa, cu Rapidul. Intrebat daca intr-adevar se va retrage in cazul in care nu va obtine concesiunea, Ioan Nicolae a evitat un raspuns ferm. "Eu cred ca factorii de decizie nu pot ramine insensibili la soarta echipei. Sper ca problema aceasta se va rezolva, poate chiar saptamina aceasta. Miercuri sau joi va avea loc o sedinta a Consiliului Local, in care se va discuta aceasta chestiune". Satisfactia lui Ion Marin Antrenorul Astrei, Ion Marin, evident nemultumit de golul primit in final, care a naruit iluzia primului punct obtinut in acest sezon, l-a acuzat pe portarul sau, Bratu, caruia i-a reprosat ca nu a respins in lateral balonul sutat de Marian Ivan. Tot reprosuri a avut si la adresa jocului echipei gazda, pe care l-a apreciat ca fiind dur, mult peste limita admisa de regulament. L-a "intepat" si pe arbitrul Anghelinei, amintind faultul dur din spate asupra lui Dascalescu, care, din cauza loviturii receptionate, a fost schimbat la pauza. Recunoscind ca echipa sa e inca departe de ceea ce asteapta el de la ea, Ion Marin a spus ca singurul lucru care il multumeste il constituie pulsul pe care l-a constatat la elevii sai in abordarea jocului. "Imi da sperante pentru viitor", a incheiat antrenorul. Flash Un chinez a inotat 123 de kilometri Zhang Jian, un profesor chinez de educatie fizica in virsta de 36 de ani, a reusit, in premiera, sa traverseze inot strimtoarea Bohai, care separa provincia orientala Shandong de nord-estul Chinei. Agentia de presa "China Noua" precizeaza ca lui Zhang Jian i-au trebuit 50 de ore si 22 de minute pentru a parcurge cei 123 de km si ca traversarea s-a efectuat in conditii meteorologice nefavorabile. Performerul chinez a fost insotit in permanenta de patru nave, iar hrana sa a constat, in principal, din proteine si alte produse nutritive menite sa ii sustina efortul fizic depus. Pentru a evita, din cauza apei sarate, inflamarea gitului, medicii i-au recomandat lui Jian sa faca din timp in timp cite o gargara cu lapte. (Mediafax) Victoria Praddo nu va cheltui banii lui Ayrton Senna Ayrton Senna, pilotul de Formula 1 decedat in 1994, nu este tatal fiicei fostului manechin brazilian Marcella Praddo, a anuntat presa din Rio de Janeiro, dupa ce fetitei i s-a efectuat un test ADN. Acest rezultat exclude toate posibilitatile ca fiica Marcellei Praddo, Victoria, in virsta de 6 ani, care s-a nascut la citeva saptamini dupa decesul pilotului, sa mosteneasca o parte din averea lui Senna. Rezultatele a patru teste efectuate de laboratore din Rio, Sao Paulo, Campinas si Belo Horizonte au fost remise Tribunalului Familiei, urmind ca magistratii sa redacteze un raport final. O purtatoare de cuvint a Fundatiei "Ayrton Senna", din Sao Paulo, condusa de sora pilotului, Viviane Senna, a confirmat ca testele au fost complexe, dar a refuzat sa furnizeze orice detaliu asupra lor. Ea a spus ca "Viviane nu va organiza nici o conferinta de presa pina cind judecatorul care se ocupa de aceasta afacere nu o va autoriza" si a adaugat ca familiilor aflate in conflict, a lui Senna si a Marcellei Praddo, li s-a interzis, de asemenea, sa faca orice fel de comentariu. (Mediafax) Indiana Pacers l-a pierdut pe Mark Jackson Mark Jackson, conducatorul de joc care a evoluat anul acesta in finala NBA alaturi de Indiana Pacers, a semnat un contract cu echipa Toronto Raptors. Intelegerea se va derula pe o perioada de patru ani, in acest timp jucatorul urmind sa primeasca din partea clubului suma de 14 milioane USD. Desi oficialii canadieni nu au confirmat transferul, Jackson a declarat intr-un interviu acordat cotidianului "The Indianapolis Star" ca aranjamentul s-a facut. "Oferta a fost foarte tentanta, asa incit n-am ezitat nici un moment", a precizat Mark Jackson. Donnie Walsh, presedintele de la Indiana, a dorit sa-l pastreze pe Jackson, insa nu a putut sa-i ofere aceiasi bani pentru ca ar fi depasit plafonul salarial al clubului. Bayern a inceput campionatul in forta Toti romanii din Bundesliga au fost invinsi Campionatul Germaniei a plecat simbata din nou la drum. Romanii care evolueaza in Bundesliga n-au avut prea mari satisfactii, exceptindu-l pe Vasile Miriuta, care a marcat golul Energiei Cottbus la Bremen. Atit ex-baimareanul, cit si Laurentiu Reghecampf au fost titulari in partida pe care echipa lor a pierdut-o la Bremen, cu 1-3. Miriuta a reusit sa deschida scorul in minutul 16, executind perfect o lovitura libera de la 20 de metri. Interesant este faptul ca proaspat promovata Energie Cottbus a stabilit un record in Bundesliga, aliniind la startul meciului de la Bremen noua jucatori straini. Dorinel Munteanu a jucat toate cele 90 de minute ale partidei Bayer Leverkusen - VfL Wolfsburg 2-0, neputind sa impresioneze prin nimic. Ionel Ganea a intrat in minutul 60 la VfB Stuttgart, cind Freiburg conducea cu 3-0, gazdele cistigind in final cu 4-0. Bayern München, campioana en-titre, a avut un start victorios in actuala editie, 4-1 cu Hertha Berlin, intr-un spectacol oferit celor 50.000 de suporteri veniti pe "Olympiastadion". In prima partida a sezonului, disputata vineri, Borussia Dortmund a dispus de Hansa Rostock. A fost primul meci in calitate de antrenor principal al fostului mare libero german Mathias Sammer, caruia elevii sai i-au facut cadou o victorie. Rezultatele primei etape: Kaiserslautern - VfL Bochum 0-1; Bayer Leverkusen - VfL Wolfsburg 2-0; SC Freiburg - VfB Stuttgart 4-0; Werder Bremen - Energie Cottbus 3-1; SV Hamburg - TSV München 1860 2-2; Bayern München - Hertha Berlin 4-1; Borussia Dortmund - Hansa Rostock 1-0. Partidele Eintracht Frankfurt - Unterhaching si Shalke 04 - FC Koln s-au disputat aseara. BOGDAN GHEORGHE "Gurita" nu se desparte de Alaves "Ma gindesc la publicul acesta fantastic din Vitoria si vreau sa fac mai mult pentru el in anul viitor. Nu stiu nimic de oferta celor de la Real Zaragoza. Nu m-a anuntat nimeni de o eventuala despartire de actuala echipa, insa am de gind sa continuu cu Alaves", a declarat Cosmin Contra cotidianului catalan "El Mundo Deportivo". Presa iberica vehiculeaza de mai mult timp varianta trecerii la Zaragoza a internationalului roman, insa, conform acelorasi surse, cluburile nu s-au inteles la pretul de vinzare a lui "Gurita". (D.N.) Farense il vrea inapoi pe Marinescu Lucian Marinescu, jucatorul roman al echipei spaniole UD Salamanca, ar putea fi imprumutat formatiei portugheze de prima liga Farense. Fostul fotbalist giulestean a mai jucat si in sezonul trecut la aceasta grupare, cind presedintele Juan Jose Hidalgo nu l-a putut opri in lotul echipei salmantine din cauza numarului mare de jucatori extracomunitari. Marinescu, care a marcat opt goluri la formatia lusitana, a declarat ca este mai bine pentru el sa evolueze la Farense decit sa urmareasca din tribuna prestatiile lui Catalin Munteanu si Bogdan Stelea, a informat in numarul de simbata cotidianul portughez "O Jogo". (Daniel Nazare) Gabi Szabo a cistigat la Zürich Atleta Gabriela Szabo a cistigat vineri proba de 3.000 de metri din cadrul Grand Prix-ului de la Zürich, fiind cronometrata in 8 minute, 26 de secunde si 35 de sutimi. Reuniunea atletica din Elvetia conteaza pentru circuitul Golden League. "La Londra (unde Szabo s-a clasat a doua in proba de 1.500 de metri) am prins o zi proasta. La Jocurile Olimpice de la Sydney voi concura in proba de 5.000 si, cu ajutorul lui Dumnezeu, si in cea de 1.500 de metri", a declarat multipla campioana. In cadrul aceluiasi concurs, Violeta Beclea-Szekely a terminat cursa de 1.500 de metri pe locul al treilea, cu o performanta de 4 minute, o secunda si 18 sutimi. Holyfield a primit "Centura cu diamante" pentru a patra oara Pugilistul american Evander Holyfield a devenit, pentru a patra oara, campion mondial la categoria grea, versiunea WBA, dupa victoria obtinuta, simbata, la Las Vegas, in fata compatriotului sau John Ruiz, informeaza AFP. Cei doi judecatori l-au declarat invingator pe Holyfield, dar decizia lor a fost criticata de unii comentatori. Titlul mondial la categoria grea, versiunea WBA, nu era detinut de nici un pugilist, ca urmare a hotaririi unui tribunal american de a retrage, in luna aprilie, aceasta centura boxerului britanic Lennox Lewis. Holyfield este primul pugilist care cistiga de patru ori titlul mondial, in palmaresul americanului numarindu-se 37 de victorii, un meci egal si patru infringeri. Confruntarea dintre Holyfield si Ruiz a fost programata initial pentru data de 10 iunie, dar s-a decis aminarea meciului deoarece Holyfield a suferit o ruptura musculara in timpul unui antrenament. Dupa Olimpiada, "Distrugatorul" si "Anaconda" vor trece la profesionism Componentii lotului reprezentativ de box al Romaniei au triumfat in opt din cele douasprezece finale ale "Centurii de aur", competitie incheiata simbata, la Bucuresti. Mult prea saraca in competitori, "Centura" din acest an a demonstrat totusi ca elevii lui Francisc Vastag reprezinta una dintre cele mai redutabile echipe ale lumii, cel putin sase dintre acestia avind mari sanse de a obtine o medalie la Jocurile Olimpice de la Sydney. Dintre acestia, Marian Simion si Crinu Olteanu au sanse considerabile sa prinda chiar medalia de aur. In finalele disputate pe ringul amplasat in incinta Patinoarului "Mihai Flamaropol", cei doi campioni mondiali si-au distrus adversarii, obtinind cele mai lejere victorii. Marian a dispus cu 13-1 de tunisianul Marmouri Mohamed, calificat la olimpiada la categoria 71 kilograme, iar Crinu l-a desfigurat pe "cocosul" George Mocanu. Un alt pretendent la titlul olimpic, Constantin Onofrei, a iesit din nou invingator inainte de limita, el "dovedindu-l" in repriza a doua pe baimareanul David Artur. Onofrei, care va reprezenta Romania la olimpiada la "categoria regina" (super-grea), dupa o pauza de aproape un sfert de veac, a anuntat ca dupa competitia australiana va trece la profesionism, semnind in acest sens un contract cu firma "Universum Asis", propietate a lui Mihai Leu si Rudel Obreja, aflata in strinsa legatura cu celebrul club german "Universum Box Promotion", grupare pentru care a luptat si Leu. "Distrugatorul", cum este alintat Onofrei, va fi insotit la clubul profesionist din Hamburg de un alt elev al lui Vastag, George Lungu, alias "Anaconda din Tunari". Jocurile de culise au facut din nou victime, printre acestea numarindu-se "olimpicul" Puiu Victor care a fost dat invins in fata tunisianului Sami Khelhi. Decizia a fost impusa la cererea expresa a lui Relu Auras, fost coordonator al lotului olimpic, in prezent antrenorul reprezentativei Tunisiei. Contestata a fost si victoria obtinuta de "tricolorul" Bogdan Dobrescu in fata lui Mihai Dragutescu. Surpriza galei a constituit-o Viorel Simion, campion european de tineret, care l-a intrecut fara drept de apel pe Ovidiu Bobirnat, titularul categoriei 57 de kilograme, calificat pentru J.O. De remarcat ca organizatorii nu au acordat cistigatorilor nici un premiu in bani, desi s-a promis ca pentru victoria in finala rasplata va fi de patru milioane de lei. LAURENTIU CIORNEI Baieti de cartier Radu Niculescu si Sabin Ilie sint doi fotbalisti cu contractele cit casa. Bine platiti, rasfatati de soarta si de fetite, "bancarii" au ajuns la concluzia ca nu pot convietui impreuna. Asa ca au inceput sa se incaiere ca niste liceeni in pragul bacalaureatului. Chiar daca oficial se spune ca atacantii s-au certat cu o luna in urma in timpul unui antrenament, o sursa binevoitoare ne-a dezvaluit ca n-a fost decit un incident minor. "Totul s-a petrecut in sezonul trecut. Sabin rata exasperant, iar Radu il lua mereu peste picior. La un moment dat, fratele mai mic al lui Adi Ilie a replicat grosolan: «Bai, tu nu ai cazut pe gazon de cite ori am marcat eu in strainatate»". Ironia, lansata de fata cu mai toti colegii de echipa, l-a intristat rau pe Radu. Unul dintre prietenii sibianului i-a sugerat ca n-ar fi rau daca ar apela la niste "baieti de cartier", pentru cumintirea rivalului. Tutankhamon din Poligrafiei Gherghe N. Gherghe este considerat, mai mult din pricina virstei, "parintele arbitrajului romanesc". "Tutankhamon din Poligrafiei" a crescut si a dresat numerosi arbitri divizionari. Acum, principala sa ocupatie este aceea de a nota evolutiile "fluierasilor" apropiati federatiei. In grija domniei sale, Mircea Sandu i-a lasat pe Marian Salomir, Constantin Zotta, Viorel Anghelinei si, mai nou, pe Dudu Georgescu-junior. Gurile rele sustin ca Gherghe ii va feri pe acestia de "surprize", numai sa faca jocurile impuse de interesele Nasului. Aceleasi guri rele spun insa ca de multe ori Gherghe uita cine sint protejatii sai, confundindu-i pe Zotta cu Adrian Stoica si pe Salomir-junior cu Florin Chivulete. Virstnicul oficial federal, care nu a arbitrat mai mult de un meci in cariera sa, a calcat pe bec si la testarea celor care tinjeau dupa postul de observator. Conceput intocmai ca la politie, chestionarul pentru observatori a fost corectat ca la azilul de batrini de la Straulesti. Adica dupa ureche. Astfel, citiva dintre constantii observatori FRF, printre care Mircea Constantinescu, au fost eliminati din cauza faptului ca Gherghe N. Gherghe a "masurat" invers raspunsurile. Cele bune le-a trecut la greseli, iar erorile au fost considerate "adevarate". La asa parinti, asa copii. Pindarul Se stie ca ideea fixa a lui Dinu Gheorghe este sa devina conducator la Dinamo. Recent destituit din functia de presedinte al clubului Rapid, "Vama" incearca asiduu sa-si faca loc la gruparea campioana, in ciuda opozitiei manifestate de Cornel Dinu. De curind, in sprijinul fostului colaborator al lui George Copos a sarit afaceristul Vladimir Kohn, unul dintre cei mai buni prieteni ai lui Nicolae Badea, presedintele Consiliului de Administratie al "ros-albilor" si vecin de vila cu seful vamii de pe Aeroportul Otopeni. Planul urzit de tandemul Kohn-"Vama" are ca scop inlaturarea arogantului tehnician, in locul acestuia urmind sa fie adus armeanul Florin Halagian, situatie care poate deveni viabila numai in cazul in care "ciinii rosii" incep sa schioapete in campionat. In cazul in care Procuroru' nu poate fi clintit pina la sfirsitul acestui sezon, "Vama" a dezvaluit ca isi va face propria echipa de fotbal, "undeva intr-o comuna de la munte". Clape Valentin Alexandru, inca secretarul general al Ligii Profesioniste de Fotbal, a pierdut orice sansa de a "evolua" la Steaua, alaturi de prietenul sau cel mai drag, managerul Victor Piturca. Omul care se recomanda a fi "fratele senatorului Alexandru" s-a certat la cutite cu "fratele" Paunescu, dupa o noapte petrecuta la Cazinoul Lido. Presedintele de la Steaua i-a reprosat ploiesteanului ca i-a tras clapa in cazul Mutica. "Dupa ce ca te tin ca pe un pasa, joci, maninci si bei la mine in hotel fara sa platesti, asemeni lui Piti, ma lucrezi pe la spate", i-a reprosat Paunescu lui Valentin, dindu-l afara din luxosul imobil situat pe Bulevardul Magheru. Razbunator din fire, Valentin Alexandru a jurat ca va face tot posibilul ca seful prietenului sau sa piarda cit mai multi bani. Un prim semnal: stelistul Nae va deveni giulestean, "dintr-o eroare de contract". Armeanu' se simte prost in strainatate Florin Halagian, antrenorul care si-a dat licenta in meciuri bara-bara, s-a trezit fara tidula la acest inceput de campionat. Faimoasele victorii cu Dinamo si Rapid, obtinute pe vremea cind inca se mai baga in seama cu japca pe la Brasov, n-au facut din Armeanu' revelatia sezonului trecut, ci, din contra, i-au patat la greu mult prea maculata sa carte de vizita. Numai ca specialistul in lupta pentru evitarea raminerii in Divizia A nu se arata foarte afectat de postura in care a ajuns, demonstrind ca si-a insusit extrem de bine expresia "cea mai buna aparare este atacul". Intr-o emisiune sportiva difuzata de postul Prima TV, Halagian a aparut dezinvolt, acaparind telespectatorii cu farmecul sau ghebos, desprins din celebrele desene animate "Adams Family". Surizator, de parca tocmai ar fi aflat ca s-a marit ajutorul de somaj, "El Hala d'oro" a recunoscut ca deocamdata mai asteapta sa treaca doua-trei etape pina cind vreun presedinte de club cu mintea in piuneze sa-i propuna o colaborare unilateral avantajoasa. Pe bani multi, evident. Contrariat, credem noi, de pozitia Armeanului, moderatorul a avut inspiratia sa-l intrebe pe interlocutorul sau daca a primit vreo oferta din strainatate. Nu mica ne-a fost mirarea sa aflam din gura "titanului din Trivale" ca aceasta posibilitate este exclusa, deoarece el nu se poate desparti de spatiul Carpato-Danubiano-Pontic. In loc sa admita ca nici un conducator al unei echipe de pe alte meleaguri n-ar fi atit de inconstient incit sa-i ceara ajutorul, Halagian se umfla in pene mai abitir ca un cocos armenesc si-o da in prosteala cu iubirea de mosie. Pai daca ajungi tu sa te superi pe alde Copos ca nu te-a luat translator la meciul cu Mika Astarak, unde mai era loc de o ciupeala pentru intregirea fondurilor, cum vrei sa te sune Berlusconi sa-i scapi echipa de la calificarea in Liga Campionilor? 