 Diurne marite pentru angajatii regiilor autonome Ministrul finantelor, Mihai Tanasescu, a majorat cuantumul indemnizatiilor de deplasare pentru salariatii regiilor autonome cu specific deosebit, printr-un ordin semnat in luna februarie. Potrivit ordinului, diurna de delegare sau detasare, daca deplasarea se face pe teritoriul Romaniei, a fost majorata la 63.500 lei pe zi, incepind cu data de 5 martie a.c. Documentul mai prevede si majorarea indemnizatiei de delegare sau detasare, daca aceasta se realizeaza, prin contract, pe o perioada determinata, pe teritoriul Romaniei. Noul nivel al indemnizatiei de detasare este de 845.800 lei lunar. Pentru celelalte categorii de salariati, nivelul diurnei pentru o zi de deplasare pe teritoriul Romaniei ramine de 50.000 lei. Angajatii regiilor autonome cu specific deosebit sint remunerati din fonduri bugetare. (O.P., N.B.) Plasamente alternative Pallady, la 5.000 de dolari Ultima licitatie a Casei Alis, a cincea din anul 2001, a consemnat un volum al vinzarilor de peste un miliard de lei. Cea mai bine vinduta lucrare de la sectiunea pictura romaneasca a fost realizata de Theodor Pallady ("Jardin de Luxembourg") si a obtinut 131,8 milioane lei, echivalentul a 4.850 dolari. Aceasta este a doua pinza a lui Pallady vinduta in 2001 in jurul valorii de 5.000 de dolari. Prima dintre ele se numea "Vasul albastru" si s-a adjudecat pe 11 februarie la 5.050 dolari. La mica distanta de tabloul lui Theodor Pallady s-a gasit o lucrare a lui Theodor Aman ("Gradina Casei Aman") vinduta la 125 milioane lei, echivalentul a 4.599 dolari. Trecind in revista tablourile lui Pallady licitate la Casa Alis observam maxime anuale care au oscilat intre 5.000 si 14.000 de dolari. Corespunzator anului 1995, "Natura statica cu flori" s-a adjudecat la 8.567 dolari, aceasta fiind urmata cronologic de "Femeie in fotoliu", vinduta in 1996 cu 14.106 dolari si de "Narghileu" licitat in 1997 pina la 7.500 dolari. In 1998, "Nud in fotoliu" a fost remunerat cu 8.911 dolari, in 1999, "Nud culcat pe canapea rosie" cu 7.692, iar in anul 2000 "Barci pescaresti" cu 5.250 dolari. Din pacate, preturile din 2001 se apropie mai degraba de minimele din anul 2000 si nu de maximele atinse in 1996. Mentionam ca, in anul 1996, patru pinze ale lui Pallady s-au vindut la peste 10.000 de dolari. Toate acestea se gasesc in topul celor mai bune 25 de lucrari adjudecate in perioada 1995 - martie 2001: "Femeie in fotoliu" - 14.106 dolari (locul 14), "Sticla neagra si lamii" - 10.731 dolari (locul 21), "Natura statica cu ghiveci" - 10.659 dolari (locul 23), "Cheiul Senei" - 10.257 dolari (locul 25). IONUT BALAN Daca primesc bani pentru ca muncesc la locul de detentie, Si puscariasii platesc impozit pe venitul global Nici indemnizatiile obtinute de studentii care participa la sedintele Senatului universitar nu vor scapa netaxate Ministerul Finantelor Publice (MFP) a anuntat ca, din acest an, veniturile obtinute de condamnatii care executa pedepse privative de libertate (n.r. - remuneratii pentru munca prestata in interesul Directiei Generale a Penitenciarelor sau in atelierele de la locurile de detentie) vor fi impozitate conform articolului 43 din Ordonanta Guvernului 73/1999 privind impozitul pe venitul global. De asemenea, din acest an vor fi impozitate si veniturile obtinute de de studenti sub forma indemnizatiilor pentru participarea la sedintele Senatului universitar. In plus, vor fi impozitate si indemnizatiile primite de membrii birourilor electorale, statisticienii, informaticienii si personalul tehnic auxiliar care au desfasurat activitati la alegerile locale si generale. Nu vor scapa de impozitul pe venitul global nici veniturile obtinute de persoanele fizice ca urmare a valorificarii, prin centrele de colectare, a deseurilor (metal, hirtie, sticla etc.) care nu provin din propria gospodarie. Pentru veniturile mentionate mai sus, obligatia calcularii, retinerii si virarii impozitului revine platitorului de venit, iar impozitul aferent se vireaza la bugetul de stat pina la data de 25 ale lunii urmatoare celei in care a fost realizat venitul. OVIDIU ZARA In februarie, Preturile au crescut cu 2,3% Potrivit Institutului National de Statistica si Studii Economice (INSSE), rata inflatiei pe luna februarie, comparativ cu precedenta, a fost de 2,3%, ceea ce a condus la o medie a inflatiei pe primele doua luni ale anului de 3%. Inflatia pe februarie a fost data in principal de cresterea indicilor preturilor de consum la marfurile alimentare (3,1%). Preturile la marfurile nealimentare au crescut cu 1,3%, in timp ce la servicii cu 2,4%. Majorari semnificative ale preturilor au fost inregistrate la alimentele de baza: piine si lapte. In cazul piinii, in februarie am avut de-a face o crestere de 6,5%, iar laptele de vaca s-a scumpit cu 6,3%. Pentru romani, in februarie si mamaliga s-a scumpit, cresterea pretului la malai fiind de 7%. In privinta serviciilor, cele mai semnificative mariri de tarife au fost inregistrate in cadrul celor de ingrijire medicala (7,2%) si transport aerian (7,6%). GABRIELA TINTEANU Unul din "greii" auditului mondial Grupul Arthur Andersen si-a schimbat numele Compania de consultanta Arthur Andersen a anuntat ieri ca, din 5 martie, si-a schimbat denumirea in Andersen. Potrivit directorului executiv al companiei, Joseph F. Bernardino, folosirea numelui Andersen "drept marca globala" va ajuta compania sa-si achite mai bine "angajamentul total" in deservirea clientilor. Infiintata in 1913, compania are peste 77.000 de angajati in 84 de tari, iar in anul fiscal 2000 a inregistrat un venit de 8,4 miliarde de dolari. In Romania, compania Andersen este prezenta din anul 1994 si are, la ora actuala, peste 120 de consultanti in audit, contabilitate, finantarea corporatiilor, taxe, consultanta in afaceri, resurse umane si management. Printre cei mai importanti clienti din Romania ai companiei Andersen se afla Banca Romana de Dezvoltare, SN Petrom, Nuclearelectrica si Tarom.(N.B.) "Evenimentul zilei" va prezinta: Decalogul interviului in cautarea unui loc de munca Poate cele mai tentante oferte de serviciu au apartinut, in Romania ultimilor ani, companiilor multinationale straine. Recrutarea personalului de care acestea au nevoie pentru a opera in Romania urmeaza standardele conventionale, cunoscute in tarile cu economie de piata consolidata. In drumul catre un nou loc de munca, un Curriculum vitae (CV) este esential. Urmatorul pas este interviul, de multe ori neconventional. Pentru a pregati un asemenea eveniment, va propunem un antrenament: o serie de intrebari, selectate din practicile internationale, pe care este util sa le cunoasteti dinainte. Un interviu pentru obtinerea unui nou loc de munca intr-o mare companie ascunde o competitie puternica. Regula de aur este ca fiecare sa incerce sa se puna in cea mai favorabila lumina, dar cu realism, altminteri vin surprizele in perioadele de proba... Nu trebuie uitat ca seful unei companii nu face gesturi de caritate cind angajeaza un candidat. El nu face decit sa caute omul ideal pentru a mari rentabilitatea si productivitatea companiei. Candidatii cu sanse stiu sa-si valorifice calitatile 1. Decalogul interviurilor poate incepe cu descrierea competentelor. Ce cunoastere, ce competente ati dezvoltat in timpul studiilor, al primelor experiente profesionale sau in stagiile de practica urmate? 2. Care sint punctele dvs. forte? Aici raspunsurile trebuie sa descrie domeniile in care sinteti specializati, pe care le considerati un avantaj, in care puteti fi considerat un expert. 3. Care sint motivatiile care va determina sa va schimbati serviciul? Uneori, angajatorii ar dori sa stie daca exista un serviciu ideal pe care ati dori sa-l aveti si ce anume ati dori sa faceti la locul de munca, daca ati putea alege. Nu este recomandata strategia negativa fata de fostul loc de munca. Poate nu v-ati adaptat dvs. 4. Aveti modele in domeniul profesional? Este recomandabil ca raspunsurile sa dezvaluie aici o cunoastere a profesionistilor domeniului in care sinteti specializat. De exemplu, a candida pentru o pozitie de broker intr-o companie de valori mobiliare si a-l avea model pe Bill Gates nu exprima orientare clara in domeniul profesional. O intrebare aparent banala. In realitate "invingatorii" cunosc marile personalitati ale domeniului. 5. Doriti sa va schimbati munca cu una mai interesanta? La ce anume va ginditi? Este util sa conturati "obiectul dorintei" pe scheletul atributiilor necesare locului de munca pentru care candidati. 6. Cum va imaginati viitorul? Strategia ideala de raspuns este constructiva. Dorinta de afirmare, consolidarea cunostintelor profesionale, grija fata de familie sint proiectii normale despre viitor. 8. Sinteti satisfacut de situatia dvs. profesionala actuala? Ce doriti sa schimbati? 9. Exista o munca in care v-ati implica in mai mare masura decit in cea actuala? Ce ati dori in realitate sa schimbati? Sinteti flexibil? 10. Ce anume conteaza pentru dvs. in viata? Iata o intrebare cu mare grad de generalitate, dar care cere dezvaluirea unor ginduri intime. Si asta reprezinta in general, un exercitiu dificil. Specialistii recomada aici maxima sinceritate. Candidatii pot descrie ce vor sa faca, ce anume ii diferentiaza de altii, cum obtin un succes garantat. In definitiv, candidatii pentru un post intr-o companie care le solicita astfel de raspunsuri trebuie sa stie ca insisi sefii acestei companii vor citi sau asculta cu atentie aceste motivatii. Raspunsurile precise - temelia succesului la interviu Raspunsurile ideale sint cele precise si concise. Nimeni nu are timp de risipit. Time is money! Cu cit raspunsurile sint mai clare, cu atit sansele de a convinge cititorii si apoi interlocutorii sint mai mari. Ei trebuie sa inteleaga ce anume propuneti, daca sinteti o investitie buna si in ce serviciu puteti fi eficace. Insistati asupra succeselor profesionale anterioare. Viitorii angajatori sint sensibili la acestea, fie si pentru ca spera ca veti realiza lucruri remarcabile in companiile lor. Inainte de a porni la drum in cautarea unui nou loc de munca, e bine sa faceti o mica ancheta personala in ce priveste companiile care fac noi angajari. Cautati sa aflati maximum de informatii despre acestea. Sansele de a va angaja la o anumita companie cresc pe masura ce o cunoasteti mai bine. Cu cit aptitudinile si pregatirea dvs. corespund mai bine nevoilor unei companii, cu atit mai largi se pot deschide portile acesteia. Ziarele, Internetul, bibliotecile, seminariile sint surse de informatii utile. Consultati cu atentie ofertele de locuri de munca si apelati la companiile specializate in oferta de servicii. LIDIA MOISE [17][pl.dll?rid=expresro] 