 La summit-ul de la Camp David, Barak si Arafat se-mbrincesc pe calea pacii Negocierile de pace dintre presedintele Autoritatii Palestiniene, Yasser Arafat, si premierul israelian Ehud Barak, care se desfasoara in Statele Unite, la Camp David, sub medierea presedintelui american, Bill Clinton, au loc in cel mai mare secret, departe de urechile indiscrete ale presei. Iesind la brat cu cei doi, dintr-una din cabanele care compun resedinta de vara a presedintilor americani, liderul de la Washington a spus surizator: "Am ajuns deja la un acord: sa nu raspundem la nici o intrebare a presei". Marti, in prima zi a summit-ului, dimineata au avut loc intilniri bilaterale ale lui Clinton cu cei doi invitati straini, in decorul intim al verandei cabanei ocupate de seful executivului american, intilniri care au durat aproximativ cite o jumatate de ora fiecare. Dupa-amiaza, cei trei au avut o intrevedere trilaterala, dupa o scurta plimbare prin padurea care se afla in apropierea resedintei de vara. Gazda s-a straduit sa creeze impresia ca, in ciuda problemelor cruciale aflate in dezbatere, negocierile au demarat intr-o atmosfera destinsa. El a declarat presei ca partile vor trebui sa "faca fata unor subiecte profunde si grave", dar ca "nu poate exista succes fara un compromis veritabil. Calea pacii are dublu sens". Purtatorul de cuvint al Casei Albe, Joe Lockhart, a refuzat sa spuna daca, in prima zi de negocieri, Barak si Arafat au dat dovada de flexibilitate. La Camp David e nevoie de usi late Tot in prima zi a dezbaterilor de pace de la Camp David a avut loc un incident amuzant, dar care a solicitat inca de la inceput talentul de negociator si mediator al lui Clinton. Barak si Arafat au dat dovada de o politete excesiva, cu nuante comice, in momentul in care au dat sa treaca pragul cabanei unde urmau sa discute cu presedintele american. Cei doi au injghebat o parodie de imbrinceala, incercind sa se convinga unul pe celalalt sa treaca primul pragul. Liderul de la Washington, care intrase inaintea lor, a fost nevoit sa reapara in prag si sa incerce, glumind, sa faca pace: "Asteptati, am o idee. De ce nu intrati impreuna?". Agentii de securitate au deschis usa mai larg, iar cei doi au intrat impreuna, Barak reusind totusi sa il faca pe Arafat sa paseasca primul peste prag. Barak in patul lui El-Sadat, Arafat in patul lui Begin Camp David, devenita celebra deja ca resedinta de vara pentru presedintii americani, arata din exterior ca o ferma veche, pina cind privitorul incepe sa isi dea seama de amanunte: sirma ghimpata, gardurile inalte si semnele cu "accesul interzis". Locul, existent inca din 1942, este situat in muntii Catoctin, statul Maryland, presedintele Roosvelt numindu-l initial Shangri-La (Paradis imaginar pe Pamint), pina cind presedintele Eisenhower i-a schimbat numele dupa cel al nepotului sau, David. In Camp David sint mai multe casute rustice, de marimi diferite, vopsite in verde pal si cu acoperis de sindrila. Liderul palestinian a fost cazat in cabana Dogwood si a dormit in patul in care, cu 22 de ani in urma, a dormit premierul israelian Menahem Begin, iar actualul premier israelian, Ehud Barak, si-a petrecut noaptea in cabana Birch, unde fusese cazat presedintele egiptean Anouar El-Sadat. La acea vreme, Begin, decedat in 1993, si Sadat, asasinat in 1981, au petrecut 13 zile la Camp David, si au semnat, sase luni mai tirziu, in 1979, primul tratat de pace dintre Israel si o tara araba. ISABELLA ALEXANDRESCU Putin a deschis sezonul de vinatoare la magnati Pentru "oligarhii" rusi, miliardari care conduc mari imperii economice, vin vremuri grele: presedintele Putin, pe care l-au sustinut in perioada ascensiunii spre Kremlin, a declarat, intr-un interviu difuzat marti de televiziunea rusa ORT, ca intentioneaza sa construiasca o economie de piata "ordonata" in Federatia Rusa, o economie in care nimeni sa nu poata fi deasupra legii. Putin a apreciat ca marii afaceristi rusi isi datoreaza succesul perioadei tulburi pe care Rusia a traversat-o in procesul de trecere la economia de piata. "Bineinteles, sint unii care se simt bine in conditii de dezordine", a spus liderul de la Kremlin, referindu-se la magnatii care au facut mari averi profitind de lacunele legislative ale perioadei de tranzitie economica. "Noi avem o expresie care se refera la «pescari in ape tulburi». Sint asemenea «pescari» care au prins deja o gramada de peste si care ar vrea sa mentina aceasta situatie timp indelungat. Cred ca acest lucru nu poate fi acceptat nici de poporul rus, nici de partenerii nostri externi", a continuat Putin. Magnatii rusi cad unul cite unul in plasa politiei fiscale Magnatii rusi simt deja de ceva timp presiunea creata de autoritatile fiscale pe fondul noii orientari trasate de Kremlin: in vreme ce cercetarile pentru frauda fiscala asupra concernului Gazprom si a grupului de presa Media Most, al miliardarului Vladimir Gusinski continua cu descinderi si verificari ale evidentei contabile, politia fiscala a deschis cercetari si in cazul lui Vagit Alekperov, presedintele gigantului petrolier LukOil, pentru sustragere de la plata impozitelor. La bani marunti a fost luat si Vladimir Potanin, presedintele unei companii care controleaza combinatul Norilsk Nickel, acuzat de subevaluarea companiei Norilsk in procesul privatizarii. Ieri, o noua ancheta judiciara a fost deschisa impotriva conducerii companiei Avtovaz, cel mai mare constructor de automobile din Rusia. Ancheta urmeaza unui control fiscal efectuat acum citeva luni. (K.B.) Bulgarii nu dau doua parale pe succesele guvernului Kostov Guvernul reformist de la Sofia a declansat o adevarata campanie de popularizare a ultimelor sale succese economice, desi este in mod clar constient ca are de infruntat inca multe probleme spinoase in toamna si in iarna acestui an premergator alegerilor legislative din 2001. "Trebuie sa ne inarmam cu rabdare, fermitate si nervi tari, deoarece in toamna se va aprinde o dezbatere serioasa pe marginea realizarilor politice care, pentru moment, par clare, exacte si acceptabile pentru toata lumea", a declarat premierul Ivan Kostov, citat de Reuters. Guvernul Uniunii Fortelor Democratice, condus de Kostov, trebuie inca sa transforme in popularitate ultimele sale succese economice si de politica externa. Meritul UFD este de a fi asigurat o crestere economica constanta, de circa 5 la suta anul acesta, de a fi cistigat sprijin international si o invitatie de a negocia cu Uniunea Europeana conditiile de aderare a Bulgariei. Progrese au mai existat si in incercarea de a scoate tara de pe "lista neagra a UE, o problema foarte sensibila pentru bulgari. Kostov mai spune ca ultima runda de negocieri cu FMI a permis trecerea de la stabilizarea financiara si restructurare la "o noua politica economica". Aceasta noua politica include relaxarea fiscalitatii (incepind de anul viitor) si o promisiune de a nu creste pretul energiei termice, care inseamna ca mii de potentiali electori isi pot permite sa plateasca intretinerea la iarna. Bulgarii vad politica din perspectiva buzunarului propriu Si totusi, popularitatea UFD bulgare s-a erodat de la 50 la suta, in 1997, la 20 la suta, in prezent, electoratul migrind masiv in special catre Partidul Socialist, fost comunist. Afectati in ultimii ani de continua scadere a nivelului de trai, bulgarii nu se grabesc sa crediteze performantelele economice ale guvernului Kostov atita vreme cit acestea nu se vor face simtite la nivelul maselor. Cel mai recent sondaj de opinie arata si ca jumatate din populatie este hotarita sa nu voteze in alegerile viitoare, care se vor desfasura in aprilie-mai 2001, si spre acest grup priveste partidul lui Kostov cu speranta. Valurile de caldura, ieftinirea fructelor si legumelor, crearea citorva mii de locuri de munca si rezolvarea unui scandal de coruptie au contribuit semnificativ la calmarea nemultumirilor populare. Dar zvonurile care circula la Sofia spun ca opozitia socialista se pregateste de un atac "pe toate fronturile" contra UFD, si, mai mult, deja circula informatii referitoare la o posibila sciziune in cadrul acestei formatiuni politice. CONSTANTIN VLAD Rudele lui Hitler traiesc bine-mersi in SUA Trei dintre rudele apropiate ale fostului dictator nazist Adolf Hitler traiesc si astazi, si inca bine, chiar pe teritoriul Statelor Unite, mai precis pe Long Island, in New York, a descoperit publicatia americana "New Yorker", citata de "The Times". Trei dintre stranepotii Führer-ului, avind virste cuprinse intre 35 si 50 de ani, poseda chiar si o mica firma la periferia metropolei americane. Cei trei si un al patrulea frate al lor care a decedat in anii Ô80 sint nepotii fratelui vitreg al lui Hitler, Alois, care s-a casatorit cu o irlandeza si s-a mutat cu ea la Londra, in 1910. Alois Hitler si Brigid Dowling s-au stabilit apoi in Liverpool, unde au facut un copil (baiat). Tatal lor, William Patrick Hitler, a capatat notorietate in timpul "domniei" lui Adolf dind interviuri presei britanice si americane in calitate de "nepot englez" al liderului nazist. William Hitler a plecat in Statele Unite in 1939 si s-a stabilit in New York in 1944, an in care s-a si inscris voluntar in Marina Militara americana. Dupa razboi, el si-a schimbat numele de familie in Hiller, a facut o facultate si s-a angajat intr-un spital. William Hitler si-a mai schimbat o data numele dupa ce s-a casatorit cu o nemtoaica, dar publicatia americana tine secreta identitatea stranepotilor lui Hitler, pentru a-i proteja. CONSTANTIN VLAD Flash Celular de padurar Printre competitiile devenite deja traditionale in Finlanda se numara si cea de la Tuusula, in care participantii se intrec inaltind stive de lemne cit mai mari si mai originale. Unul dintre participanti a avut originala idee de a aranja bustenii in forma de telefon mobil (devenit adevarat obiect emblematic in Finlanda, gratie firmei Nokia), iar ideea sa originala l-a propulsat printre cei cu mari sanse de a cistiga editia de anul acesta a concursului. (K.B.) Cei trei intelepti Curtea Europeana a Drepturilor Omului (CEDO) din Strasbourg i-a desemnat ieri pe cei trei "intelepti" care vor intocmi un raport privind situatia drepturilor omului din Austria, la cererea Uniunii Europene, a anuntat CEDO intr-un comunicat. Cele trei persoane desemnate sint: Martti Ahtisaari, fost presedinte al Finlandei, Jochen Frowein, director al Institutului Max-Planck din Heidelberg (Germania), fost vicepresedinte al CEDO, si Marcelino Oreja, fost ministru de externe al Spaniei, si fost secretar general al Consiliului Europei, se precizeaza in comunicat. (R.P.) Romanii, primii la cetatenia ungara In prima jumatate a anului 2000, autoritatile de la Budapesta au acordat cetatenia ungara unui numar de 2.636 de persoane provenind din afara granitelor tarii, dintre care 1.360 fosti cetateni romani, a anuntat, marti, sefa Biroului pentru cetatenie din cadrul Ministerului de Interne al Ungariei, Maria Parragi, citata de Agentia MTI. Dupa cetatenii proveniti din Romania, urmatorii ca numar sint cei proveniti din Iugoslavia (635) si din Ucraina (340). Restul, pina la cifra de 2.636, provin din Slovacia (58), Rusia (29), Bulgaria (25), Croatia (13), Polonia (12), Irak (12), Siria (11), Israel (8), Germania (5), Belarus (3) etc. Maria Parragi a mai aratat ca, in ultimii ani, numarul cererilor de primire a cetateniei ungare s-a situat in jurul cifrei de 3.000 anual. Intre anii 1991 si 1993, au fost inregistrate cifre record, de 13.000 cereri de cetatenie anual, majoritatea solicitantilor provenind din Transilvania si Voivodina. (M.F.) Liderul partidului ultraortodox Shass, dupa gratii Puternicul partid ultraortodox israelian Shass a ramas ieri fara lider, in urma condamnarii la trei ani de inchisoare, pentru coruptie, frauda si abuz de incredere, a lui Arieh Deri, fost ministru de interne, de catre tribunalul districtual din Ierusalim, transmite AFP. Cei trei judecatori ai Curtii Supreme au confirmat verdictul tribunalului districtual al Ierusalimului, reducind insa la doar un an pedeapsa numarului unu al partidului Shass. Ei au fixat ziua de 13 august ca data la care Arieh Deri, considerat ca fiind unul dintre politicienii cei mai influenti, sa inceapa executarea pedepsei. Prin aceasta condamnare, ii este interzis sa ocupe postul de ministru timp de zece ani. Suporterii sai au fost indignati de faptul ca presedintele demisionar Ezer Weizman, banuit de coruptie, a scapat de orice urmarire in justitie. Cu 17 deputati dintr-un total de 120, citi exista in parlamentul israelian, Shass este al treilea partid din tara si cheia de bolta a tuturor coalitiilor guvernamentale din ultimii zece ani. (I.A.) Modulul Zvezda a plecat spre Statia Spatiala Internationala Modulul rus Zvezda, al treilea element al Statiei Spatiale Internationale (ISS), a fost plasat ieri pe orbita, la numai zece minute dupa decolarea rachetei purtatoare Proton-K de pe cosmodromul Baikonur din Kazahstan, a comunicat un purtator de cuvint al Agentiei Spatiale Ruse. Potrivit sursei citate, cuplarea automata a modulului Zvezda cu celelalte doua elemente ale ISS este programata a se desfasura la data de 26 iulie. Pe linga faptul ca va servi drept spatiu de munca si de locuit pentru echipajul de pe statie, modulul Zvezda va asigura navigarea si ghidajul ISS pina la lansarea modulului american Destiny, care va prelua aceste din urma functii. Expertii apreciaza ca proiectul ISS, la care participa 16 tari, va fi finalizat in anul 2004. (C.V.) Canicula salveaza vieti Temperaturile caniculare inregistrate in Turcia au provocat pina acum moartea a 12 persoane, insa tot din cauza caldurii excesive o femeie se afla inca in viata, dupa o tentativa de sinucidere esuata. Deprimata de problemele casniciei, Hulya Kirklar a urcat pe o stinca, in apropiere de statiunea estivala Antalya (sudul Turciei), hotarita sa se arunce. Dupa circa trei ore de negocieri cu politistii care incercau sa o faca sa renunte la gestul fatal, batuta de soarele dogoritor, pe o caldura de 44 de grade Celsius, Hulya a lesinat in virful stincii. Cind si-a revenit, primele cuvinte ale femeii au fost:" Inca n-am murit?" (K.B.) "Misionarul lui Lucifer" incendia biserici cu ajutorul amantei sale, o stripteuza Americanul Jay Scott Ballinger, in virsta de 36 de ani, a recunoscut marti ca a incendiat 26 de biserici pe tot teritoriul Statelor Unite, dar a tinut sa sublinieze ca a comis aceste acte in calitate de "misionar al lui Lucifer" si ca are o "ura organica" fata de "crestinismul organizat", relateaza CNN. Ballinger, originar din Yorktown, Indiana, este judecat pentru nu mai putin de 29 de capete de acuzare, intre care doua de "incendiere criminala", sase de distrugere a bunurilor publice (cladiri guvernamentale incendiate) si 20 de distrugere a unor proprietati religioase. "Misionarul diavolului" a mai marturisit in fata instantei ca a primit ajutor in comiterea faptelor de la amanta sa, Angela Wood, de profesie stripteuza. Ballinger a incendiat biserici pe teritoriul a opt state americane - Indiana, Tennessee, Kentucky, Missouri, Carolina de Sud, Alabama, Ohio si California. In cursul acestor "escapade", individul incerca sa racoleze noi adepti ai satanismului, pe care-i punea sa semneze "pacturi cu diavolul". CONSTANTIN VLAD In capitala togoleza Lome, tarile continentului negru au infiintat Uniunea Africana 25 de sefi de stat si de guvern ai Organizatiei Unitatii Africane (OUA) reuniti la Lome, capitala statului Togo, au semnat ieri actul constitutiv al Uniunii Africane, care urmeaza sa fie semnat si ratificat de toate statele semnatare. Actul intra in vigoare la 30 de zile dupa ratificarea de catre doua treimi din tarile membre si inlocuieste Carta OUA, adoptata in 1963, care ramine in vigoare pe o perioada de tranzitie de un an, transmit agentiile internationale de presa. Sediul Uniunii va fi Addis Abeba, actualul sediu al OUA. Principiile acestei Uniuni consacra "egalitatea, suveranitatea si interdependenta statelor", "respectul frontierelor", "neamestecul in treburile interne", interzice "utilizarea fortei sau amenintarea cu forta a unui alt stat membru" si condamna "schimbarile de regim anticonstitutionale". Uniunea este condusa de un "organ suprem", Conferinta Uniunii, care ii regrupeaza pe sefii de stat si de guvern, si are si un consiliu executiv, format din ministrii de externe sau de ceilalti membri de cabinet, in functie de subiectele discutate. Principalele domenii de competenta ale consiliului executiv sint urmatoarele: comert exterior, energie, agricultura, transport si comunicatii, educatie, sanatate, cultura, mediu si stiinta. Uniunea Africana decide de asemenea politicile privind "nationalitatea, sederea strainilor si imigratia". Este prevazuta si infiintarea unui parlament, care are doar rol consultativ si ale carui compozitie si modalitati de functionare vor fi definite intr-un protocol aditional. Vor fi create si o Curte de Justitie si institutii financiare, printre care un Fond Monetar African si o Banca Africana de Investitii. Proiectul Uniunii Africane, adoptat la Lome, s-a dovedit o dezamagire pentru ambitiile liderului libian, colonelul Mouammar Ghaddafi, care dorea sa fie parintele fondator al "Statelor Unite ale Africii". ISABELLA ALEXANDRESCU Grupul rock "Metallica" declanseaza Razboiul muzicii pe Internet Cei patru componenti ai grupului rock Metallica au dat in judecata firma Napster, cerind despagubiri pentru difuzarea ilegala a muzicii lor pe Internet. Companii ca Napster sau Gnutella incurajeaza de ani intregi pirateria, permitind celor care au acces la Internet sa inregistreze muzica gratis, cu fisiere de tip MP3. Procesul, care a inceput alaltaieri, are loc la Washington si e judecat de o comisie judiciara senatoriala. LIVIU SERBANESCU 