 Cintaretul irlandez Daniel O'Donnell face Strip-tease in ajutorul copiilor romani Unul dintre cei mai cunoscuti si de succes cintareti irlandezi, Daniel O'Donnell, adulat de sute de mii de admiratoare de toate virstele, si-a facut publica intentia de a poza in pielea goala pentru paginile unui calendar, cu conditia ca gestul sa-i aduca 1,2 milioane de dolari in donatii pentru orfanii romani, transmite Reuters. Initiativa realizarii de calendare sexy cu personaje publice a devenit o adevarata moda in Marea Britanie, din vinzarea acestora fiind finantate diverse actiuni caritabile. O'Donnell si-a exprimat dorinta de a-si ascunde totusi goliciunea ca Adam, cu o frunza de smochin. Deloc modest in ceea ce priveste atributele sale masculine, cintaretul a afirmat: "As avea nevoie de o frunza mare de smochin, dar ma multumesc si cu o frunza mai mica". "Romanian Challenge Appeal" are grija de orfanii romani bolnavi de hemofilie Societatea umanitara "Romanian Challenge Appeal", din care face parte si starul irlandez, a deschis conturi bancare in Marea Britanie si Irlanda, pentru ajutarea orfanilor romani, si a facut acestora, anul trecut de Craciun, un cadou extraordinar: o locuinta preconizata pentru 12 orfani, dintr-un camin special de la Siret, in care sint gazduiti copiii institutionalizati bolnavi de hemofilie. Noul sediu, realizat din donatiile organizatiei caritabile mentionate, are atmosfera calda a unui camin adevarat, si in care se ocupa de ei cu mare atentie ingrijitori, profesori si cadre medicale. "Romanian Challenge Appeal" intentioneaza sa construiasca, in curind, o a doua locuinta de acest gen pentru alti 12 orfani. Daniel O'Donnell pare sa fie aproape de a-si atinge visul, cel de a stringe un milion de dolari pentru orfanii romani, fara a fi nevoit sa faca strip-tease. Din 1998, cind O'Donnell s-a alaturat societatii de caritate, "Romanian Challenge Appeal" a reusit sa stringa 700.000 de lire sterline, in special datorita donatiilor facute de fanii cintaretului. ISABELLA ALEXANDRESCU Prima femeie care zboara singura in jurul lumii Britanica Polly Vacher a decolat ieri de pe aeroportul international din Birmingham, in incercarea de a deveni prima femeie din lume care face ocolul Pamintului la bordul unui avion monoloc. Polly Vacher va avea de parcurs o distanta de 46.000 de km, survolind 17 tari la bordul mono-motorului sau de tip Piper Dakota. De-a lungul traseului-via Australia - Oceanul Pacific - curajoasa femeie va efectua 47 de escale pentru alimentarea cu combustibil. Fosta profesoara de muzica, Polly Vacher are 56 de ani si este originara din Oxfordshire. LIVIA CIMPOERU Ally McBeal a-nfiat un copil Actrita Calista Flockhart afirma ca, pe linga baietelul adoptat, ar vrea inca un copil La 36 de ani, Calista Flockhart, interpreta rolului principal din serialul TV american de mare succes "Ally McBeal", a infiat un baietel. Insa vedeta a tinut sa precizeze ca nu a renuntat la ideea de a face un copil in viitorul apropiat, daca va avea cu cine. Pe de alta parte, ea a spus ca ar mai putea adopta inca un copil. Micutul s-a nascut chiar in noaptea de Revelion, iar Calista l-a preluat chiar de la maternitatea spitalului. In ianuarie '99, ea declarase unor jurnalisti din SUA: "Imi doresc o familie, dar deocamdata nu am nici macar un prieten". Chiar daca are un bebelus de crescut, actrita nu va intrerupe filmarile pentru serialul aflat la cel de-al patrulea sezon. Studiourile in care au loc filmarile le asigura actorilor din distributia serialului o minigradinita pentru copiii lor. TRAIAN BANICA Tinuta in mare secret, "IT", inventia secolului, a pus pe jar lumea stiintifica Editura americana "Harvard Business School Press" a cumparat cu 250.000 de dolari dreptul de publicare a unei carti despre "IT", o inventie despre care se spune ca ar fi mai revolutionara decit calculatorul personal si Internetul, dar despre care mai nimeni nu stie ce este. IT, care mai are si numele de cod Ginger, este creatia omului de stiinta Dean Kamen, 49 de ani, si subiectul unui proiect de roman al ziaristului Steve Kemper. Din ce spune Kemper, IT va schimba felul in care arata lumea astazi si este o inventie atit de extraordinara incit a atras atentia si sprijinul "vizionarilor tehnologici" Jeff Bezos si Steve Jobs, precum si finantele magnatului din spatele Sillicon Valley, John Doerr. IT va face mai multi bani decit firma lui Bill Gates Doerr a fost atit de incintat de IT, incit a spus despre Kamen, proaspat decorat cu Medalia Nationala pentru Tehnologie (cea mai inalta distinctie din domeniu a Statelor Unite), ca este o combinatie fericita intre Henry Ford ("parintele" industriei auto americane) si Thomas Alva Edison. Despre inventia lui Kamen, Kemper scrie in prezentarea catre editura ca va "afecta profund mediul inconjurator si felul in care traiesc oamenii, la scara mondiala". "Va fi o alternativa la produsele murdare, scumpe, uneori periculoase si adesea frustrante, in special pentru locuitorii oraselor", mai spune jurnalistul scriitor, intr-o exprimare prudent aleasa in scopul de a nu da nici un indiciu asupra a ceea ce ar putea fi Ginger/IT. Singurul amanunt suplimentar ar mai fi ca IT va face mai multi bani in primul an de comercializare decit oricare alt nou produs aparut vreodata, ceea ce-i va aduce lui Kamen, in 5 ani si pe un singur produs o avere, mai mare decit a strins Bill Gates de la crearea "Microsoft", cu toate produsele si parteneriatele firmei. Oamenii de stiinta fac presupuneri Daca anuntul initial a fost intimpinat cu scepticism sau zimbete neincrezatoare, faptul fara precedent ca prestigioasa editura sa dea atitia bani pe o carte nescrisa inca, si al carei subiect nu este cunoscut decit de cel mult o mina de oameni (printre care NU se numara patronul editurii!), a dat nastere unui val de speculatii chiar si in rindul comunitatii stiintifice. Dean Kamen, un personaj excentric, care a abandonat facultatea pentru a se dedica muncii de laborator, mai are ca inventii pompa portabila de insulina si aparatul de dializa a singelui. Plecind de la aceasta premisa, multi s-au gindit ca IT ar putea fi ceva din domeniul medical, cu atit mai mult cu cit Kamen a creat si scaunul cu rotile care poate urca scarile. Masina care poate fi purtata in servieta Altii sustin ca ar fi vorba de un "autoturism portabil", capabil sa atinga viteze de pina la 90 de kilometri pe ora, construit cu aceleasi giroscoape folosite la scaunul cu rotile "inteligent". Acest scaun, numit "Independence 3000 IBot", permite persoanei imobilizate sa se deplaseze aproape la fel ca si cum ar pasi, inclusiv pe scari, la curbe strinse sau peste obstacole de genul unor pietre sau borduri. Giroscoapele miniaturizate ale Ibot ar putea fi "inima" lui Ginger, o masinarie capabila sa transporte oamenii prin oras la viteze ametitoare, in perfecta siguranta si fara sa puna vreodata problema locurilor de parcare. Unii merg pina la a specula ca Ginger poate fi facuta sa-si urmeze stapinul, ca un catel docil, sau ca ar fi atit de mica incit ar incapea, pliata, intr-o servieta. IT poate fi asamblata in zece minute Concret insa, nu se stie decit ca inventatorul a asamblat doua IT in numai zece minute, folosind o surubelnita si o cheie hexagonala. Se pare ca IT, sau Ginger, ar avea doua variante: Metro si Pro, prima avind un cost de sub 2.000 de dolari. Neexcluzind posibilitatea unei farse inteligente (improbabile, totusi, data fiind reputatia lui Kamen), presa americana se rezuma sa reia citeva indicii legate de "Ginger", lasind publicul sa ajunga la propriile sale concluzii legate de ce ar putea fi: "Un produs atit de revolutionar incit vinzarea sa nu va fi o problema. Intrebarea e: vor fi oamenii lasati sa-l foloseasca? Daca destui oameni ajung sa vada masinaria, nu va fi nevoie sa-i convingi sa construiasca orase in jurul ei. Pur si simplu asta se va intimpla". ( Steve Jobs, fondatorul firmei de computere Apple ) Inventia "va atinge intreaga lume si va schimba vieti, orase si moduri de gindire". ( Steve Kemper ) IT are o "tehnologie si implementari anexe" care "vor avea un impact mare, larg, nu doar asupra institutiilor sociale, ci si asupra a citorva companii conservatoare, multimiliardare. Ea va afecta profund mediul si felul in care traiesc oamenii din intreaga lume. Va fi un produs care probabil va scapa reglementarilor in vigoare si/sau va inspira unele noi. Ginger va necesita discutarea cu urbanisti, administratori, parlamentari, mari companii comerciale si rectori de universitati despre cum trebuie remodelate orasele, companiile si campusurile pentru a se potrivi cu inventia". ( Dean Kamen ) CONSTANTIN VLAD Budapesta s-a facut de bafta pe plan european Scoli separate pentru tiganii din Ungaria Problema discriminarii elevilor si studentilor de etnie roma a devenit pentru Ungaria si restul tarilor candidate la Uniunea Europeana una dintre prioritatile de baza in vederea alinierii la standardele vest-europene, se arata intr-un comentariu al agentiei Reuters. Responsabilii UE au criticat majoritatea tarilor din centrul si estul Europei pentru tratamentul la care sint supusi milioanele de minoritari romi din regiune, explicindu-le ca este absolut necesar sa rezolve aceasta problema majora daca doresc sa adere la UE. Decisa sa ia parte la marea aventura europeana, Ungaria a demarat zeci de programe guvernamentale si a investit miliarde de forinti pentru imbunatatirea conditiilor de viata ale tiganilor si incetarea discriminarii lor. Din nefericire, majoritatea initiativelor se afla deocamdata doar pe hirtie, frinate de dificultati de logistica si de mentalitate, iar rezultatele nu vor aparea oricum decit abia peste citiva ani. Intre statele candidate la integrare in Uniunea Europeana, Ungaria este tara cu cel mai mare procent de etnici romi, cei 500.000-800.000 de tigani reprezentind sapte pina la zece la suta din totalul populatiei. Scolile pentru tigani, o sansa de reintegrare socio-profesionala Citind raportul anual al UE asupra progreselor realizate de Ungaria, seful delegatiei Comisiei Europene pentru aceasta tara, Michael Lake, a aratat recent ca 94 la suta din elevii maghiari de etnie roma sint integrati in forme de invatamint separate, aceasta practica fiind atit de raspindita incit poate fi privita ca o politica a guvernului maghiar. Din cauza diferentelor de pregatire, majoritatea copiilor romi sint institutionalizati in scoli ajutatoare pentru a-i putea ajunge din urma pe copiii maghiari. Este si cazul micutei Regina Lakatos care, uitata de sistem si tinuta acasa de parinti, a crescut pina la virsta de zece ani fara a merge la scoala, intr-un ghetou de la periferia Budapestei, unde strazile pavate se opresc pentru a face loc ulitelor pline de praf si cocioabelor din lemn. Profesorii de la scoala ajutatoare din districtul Hajduhadhaz spun ca aceste institutii vor ajuta copii ca Regina Lakatos sa se integreze pe viitor in rindul elevilor maghiari. O initiativa criticata pentru efectele segregationiste Pe de alta parte, aceasta practica atrage multe critici, existind voci care atrag atentia ca scolile ajutatoare pentru copiii tigani promoveaza segregarea etnica si aduc un prejudiciu moral comunitatii rome. In ciuda acestei lungi traditii, militantii pentru drepturile minoritatilor pledeaza pentru integrarea copiilor romi in scoli mixte, alaturi de copii maghiari, pentru a pleca in viata cu sanse egale. Pentru ca actuala situatie reprezinta o incalcare a drepturilor omului, cererile lor beneficiaza de un larg sprijin din partea Comisiei Europene care face in continuare presiuni asupra guvernului de la Budapesta pentru a pune capat acestei politici de segregare. LIVIA CIMPOERU Marina Militara americana se doteaza cu arma pentru lovituri pe furis: Distrugatorul "invizibil" Marina Militara a Statelor Unite a facut publice intentiile sale de a se inarma cu o noua generatie de nave de lupta, capabile sa traga rachete adinc in teritoriul inamic si sa se deplaseze nedetectate prin oceanele lumii, fiind propulsate exclusiv de energie electrica, releva cotidianul american "New York Times". Proiectul distrugatorului DD-21, in valoare de 750 de milioane de dolari, asigura o putere de foc mai mare si silentiozitate sporita comparativ cu orice alta nava existenta, insa costul sau urias poate "scufunda" noul tip de nava inca dinainte de a fi lansata la apa. Primul vas ar urma sa fie gata in anul 2010, constructia sa fiind asigurata de compania "General Dynamics", care a si prezentat citeva variante ale DD-21. La fel ca in cazul bombardierului B2 Stealth, suprafata vasului este realizata astfel incit sa minimalizeze semnatura radar, generatorul si motorul navei vor fi extrem de silentioase, iar carena va lasa un siaj greu detectabil. DD-21 va fi mai puternic si mai ieftin decit distrugatoarele aflate in uz, fie si numai pentru ca are prevazut un echipaj de 95 de persoane, fata de pina la 400, cite servesc pe fiecare din distrugatoarele in serviciu. DD-21 este dotat cu 120 de rachete de croaziera, cu o raza de actiune de sute de kilometri, precum si cu doua tunuri extrem de puternice, capabile sa traga cu precizie 1.500 de proiectile la peste 150 de kilometri distanta. CONSTANTIN VLAD Piesa-i gata, trag oblonul, mi-a ramas doar saxofonul Administratia Clinton iese din scena Presedintele, artistul si actorul Presedintele american Bill Clinton, al carui mandat expira pe 20 ianuarie, atunci cind noul sef al statului, George W. Bush, va depune juramintul, si-a luat la revedere de la suporterii sai, in cadrul unei ceremonii de adio organizate la Dover, in New Hampshire, transmite Reuters. Clinton le-a multumit suporterilor sai pentru increderea acordata in tot timpul in care s-a aflat la conducerea Statelor Unite si apoi s-a dedat hobbyului sau, cintind la saxofon alaturi de orchestra scolii din Dover. Clinton ar putea urma traseul invers parcurs de Ronald Reagan, devenind actor, dupa ce a fost presedinte. Lui i s-a propus deja un rol mic, dar definitoriu si bine platit in urmatorul film din seria James Bond, intitulat "Beyond the Ice" (Dincolo de gheata). Potrivit scenariului, Clinton isi va juca propriul rol, urmind ca la o receptie la Casa Alba sa se intilneasca cu James Bond, agentul 007, interpretat de Pierce Brosnan, care ii cere ajutorul pentru a salva Planeta de o noua conspiratie a unui grup terorist. Pensionarul Clinton va costa statul american 7,3 milioane de dolari Lui Clinton i s-a calculat deja pensia de fost presedinte. Clinton, care are 54 de ani si este unul dintre cei mai tineri presedinti "iesiti la pensie", va primi anual 161.000 de dolari, pentru tot restul vietii, din momentul in care paraseste Casa Alba. Calculat pentru o speranta de viata de 82 de ani, totalul pensiei sale va atinge suma de 7,3 milioane de dolari. ISABELLA ALEXANDRESCU Ultimul sarut frantuzesc Secretarul de stat american Madeleine Albright a primit joi la Paris un omagiu de la cei cinci principali omologi europeni si cel rus, in cadrul unui dineu amical si intim, acesta constituindu-se in "ultimul flirt european", relateaza AFP. Pentru Madeleine Albright, ministrul de externe francez, Hubert Vedrine, a organizat joi seara un dineu la castelul La Celle-Saint-Cloud, linga Paris, o resedinta pusa la dispozitia sefilor diplomatiei, aflata intr-un decor pitoresc. Vedrine si-a primit invitatii intr-un salon unde ardea focul in semineu, intr-o atmosfera calda si linistita, prezent fiind si ciinele ministrului francez. "Acest grup a petrecut poate mai mult timp impreuna decit orice alt grup de ministri de externe, pentru ca am vorbit la telefon in fiecare zi in timpul campaniei din Kosovo, dar si despre toate problemele legate de Balcani", a declarat secretarul de stat american. Albright, 63 de ani, "hiper-Madeleine", cum ea singura s-a numit, a fost prima femeie care a condus diplomatia americana a recunoscut ca uneori s-a folosit de acest lucru in relatiile cu omologii sai europeni. "Imi place ca sint femeie si atunci flirtez putin si, stiti, nu este greu pentru un ministru de externe sa-mi trimita flori, apoi sa ma sarute pe obraji", declara ea in lune decembrie. CAMELIA MUNTEAN Flash O furtuna violenta a scos California din priza Statul California a avut de infruntat in ultima vreme cele mai naprasnice furtuni din ultimii trei ani, la care s-au adaugat gravele dificultati financiare suferite de doi dintre cei mai mari furnizori de energie din regiune. Pentru rationalizarea stocurilor de energie, oficialii din domeniul energetic au anuntat joi ca pe tot cuprinsul statului vor avea loc intreruperi ale curentului electric pe intervale de timp de pina la patru ore pe zi. Intreruperile au fost anuntate de reprezentantii Sistemului Operator Independent din California, in urma declararii "urgentei de gradul trei", care va afecta aproximativ 2 milioane de persoane din acest stat, in special din regiunile nordice. Rationalizarea curentului electric s-a impus cu necesitate pentru a se evita caderea intregii retele. Furtunile puternice au cauzat o imensa cerere de curent electric, afectind reteaua de alimentare. Tot din cauza furtunilor, doua unitati ale centralei nucleare Diablo Canyon au fost oprite dupa ce valuri imense au infundat cu alge valvele de admisie a apei de racire pentru centrala. Pe autostrada 101, din zona Cardiff a statului California, circulatia a fost inchisa din cauza valurilor uriase care traversau plaja, ajungind pina pe sosea. ( L.C. ) Israelul si Autoritatea Palestiniana se afla oficial in "conflict armat" Autoritatile israeliene au confirmat ieri faptul ca statul evreu se afla de acum in "conflict armat" cu Autoritatea Palestiniana, anunta "The Jerusalem Post", care mentioneaza ca aceasta stare a fost precedata de "starea formala de pace". Redefinirea situatiei dintre cele doua parti atenueaza restrictiile de deschidere a focului pentru militarii israelieni si absolva statul evreu de responsabilitatile legale pentru eventualele daune si raniri pe care le pot produce. Confirmarea vine intr-un moment in care un inalt comandant militar al armatei israeliene anuntase public ca soldatii evrei din teritoriile palestiniene "se simt obositi si trag bucurosi". Declararea starii de conflict armat mai implica si posibilitatea ca Israelul sa initieze actiuni ofensive si permite desemnarea unui combatant palestinian drept o tinta legitima. "Legislatia internationala prefera urmarirea specifica a anumitor persoane, decit a unei zone anume, pentru a evita pagubele colaterale", a mentionat un demnitar israelian. ( C.V. ) Catacombele lui Suharto Politia indoneziana a reperat un buncar subteran in luxoasa vila a fostului presedinte Suharto, al carui fiu, Tommy, este dat in urmarire, dupa ce a fost condamnat la 18 luni de inchisoare pentru coruptie a informat, vineri un ofiter indonezian, citat de AFP. Existenta unui asemenea buncar, care realiza legatura intre mai multe vile pe care familia Suharto le detinea in cartierul rezidential Meteng, a fost adeseori evocata, dar, pina in prezent, a ramas la stadiul de zvon. Politia a indicat ca a reperat buncarul cu ajutorul echipamentelor sofisticate, iar ieri incerca sa patrunda in interiorul acestuia. ( M.F. ) Europa isi face Internet Uniunea Europeana a alocat 9,8 milioane de euro pentru dezvoltarea unei noi generatii de retele similare Internetului. Proiectul va fi realizat de Centrul European pentru Cercetari Nucleare (CERN), acelasi institut care a creat, cu 10 ani in urma, World Wide Web-ul. "Astazi, Web-ul este practic saturat. Noul sistem va putea face fata unui flux de date de 20 de ori mai mare decit cel care ar fi generat daca toti locuitorii planetei ar vorbi simultan la telefon", afirma coordonatorul Fabrizio Gagliardi, citat de Reuters. Noua retea, botezata DataGrid, se doreste o replica europeana a proiectului american Internet2. ( M.R. ) Desteapta de moare O lesbiana de culoare a fost executata prin injectie letala in statul american Oklahoma pentru vina de a-si fi ucis iubita. Este vorba de prima femeie executata in acest stat din 1903 si de prima negresa condamnata la moarte in Statele Unite din 1954 pina in prezent, transmit agentiile de presa. Avocatii Wandei Jean Allen intentionau sa obtina anularea condamnarii la moarte pe motiv ca ucigasa este inapoiata mintal. Ghinionul ei, care a costat-o viata, a fost ca la testul de inteligenta ea a obtinut insa cu citeva puncte peste nivelul la care ar fi putut fi declarata retardata si, in consecinta, iresposabila pentru crima pe care a comis-o. Coeficientul de inteligenta al condamnatei a fost de 69, cu noua puncte peste nivelul la care o persoana este declarata retardata mintal. Cind substanta otravitoare incepuse sa i se raspindeasca prin vene, Wanda Jean a spus, aidoma lui Iisus pe cruce, "Tata, iarta-i ca nu stiu ce fac" si a facut semnul surdomutilor pentru "Te iubesc" chiar inainte de a inchide ochii pentru totdeauna. ( I.A. ) Pietre la stomac Un scotian suspectat de furtul unor bijuterii a fost dat in vileag dupa ce, la o radiografie facuta asupra soldului, medicii i-au descoperit stomacul ticsit cu nestemate, relateaza Reuters. Politia banuieste ca hotul a fost surprins pe neasteptate in timp ce jefuia un apartament din orasul scotian Perth si, pentru a nu fi prins cu prada asupra lui, a inghitit bijuteriile inainte sa sara pe geam. Desi apartamentul se afla la parter, aterizarea pe trotuar a fost destul de dura, iar scotianul si-a fracturat un sold, fiind incapabil sa se ridice si sa fuga. Politistii veniti sa investigheze posibila spargere a apartamentului, l-au descoperit pe ranit zacind pe marginea strazii, chiar sub fereastra deschisa a apartamentului, si l-au transportat la spital pentru efectuarea de radiografii. Medicii care au efectuat radiografia au ramas trasniti cind au vazut pe filmul radiologic, in stomacul nefericitului, bijuteriile. Un politist a ramas de garda linga usa camerei in care a fost internat suspectul, pentru eventuala recuperare a bijuteriilor. "Trebuie acum sa asteptam linga patul lui cu o galeata, in eventualitatea in care lucrurile incep sa se miste", a declarat amuzat politistul pus de garda. ( L.C. ) 