 Jonglerii pe banii sindicalistilor Capii Cartelului "Alfa" vor cu orice pret hotelul "Apollo" din Mamaia Batalia pentru preluarea hotelului "Apollo" din Mamaia dureaza de sase luni si seamana cu lupta dintre David si Goliat. Impotriva confederatiei sindicale Cartel "Alfa" a rezistat un investitor individual, Petre Mihail. El a lansat o oferta publica de cumparare a hotelului "Apollo" la un pret mai mare decit cel al sindicalistilor, cistigind ceea ce trebuia sa fie ultima runda de negocieri cu Fondul Proprietatii de Stat (FPS). Insa sindicalistii au reusit blocarea tranzactiei pe piata Rasdaq, determinind Comisia Nationala a Valorilor Mobiliare (CNVM) sa suspende derularea ofertei publice de preluare. Obiectul dorintei celor doi adversari, hotelul "Apollo" din Mamaia, este clasificat in categoria "doua stele" si are 140 de camere. Anul trecut, hotelul a avut o cifra de afaceri de 466,4 milioane lei (circa 5 milioane lei pe zi, daca am considera sezonul estival de 90 de zile) si un profit net de 124 milioane lei. La ora actuala, "Apollo" este administrat in locatie de gestiune, conform unui contract care expira in 2003. Desi are participari in 41 de hoteluri, Cartel "Alfa" vrea cu orice pret "Apollo" Cartel "Alfa" s-a implicat in SC "Apollo" SA in decembrie 1999, cind a cumparat de la SIF Transilvania 26% din actiuni, cu 90.000 lei pentru o actiune cu valoare nominala de 25.000 lei. La inceputul acestui an au inceput negocierile cu FPS pentru cumpararea altor 35.568 de actiuni (72,067% din capitalul "Apollo"). "Sindicalistii doresc preluarea hotelului «Apollo» pentru ca vor sa faca acolo o scoala sindicala, mentinind insa si hotelul operabil", ne-a spus Bogdan Hossu, liderul Cartel "Alfa", care nu a dorit sa faca comentarii asupra sumei de peste cinci miliarde lei cit ar costa preluarea hotelului. Hossu a aratat ca in acest moment Cartelul detine 28% din actiunile unei companii care are 41 de hoteluri in 17 statiuni turistice din tara. FPS a lungit nejustificat, sase luni, vinzarea hotelului "Apollo" Pentru a prelua hotelul, legea impune lansarea printr-un broker a unei oferte publice de cumparare, pe piata de capital, care se face pentru toate cele 49.354 de actiuni emise de "Apollo" SA. La start s-au aliniat Cartel "Alfa" - reprezentat de vicepresedintele Ioan Homos (n.r. - membru in Consiliul de Administratie al FPS), impreuna cu intermediarul-Compania Romana de Investitii Investco SA, Petre Mihail, cu Societatea de Valori Mobiliare Unicapital SA si Vradicor Financiar Group SA (care a abandonat lupta la inceputul anului 2000). "Lupta" dintre Cartel "Alfa" si Petre Mihail, de modificare a preturilor (mereu in crestere), a durat sase luni, pina cind FPS a decis sa privatizeze totusi hotelul. Pe 3 mai a.c., FPS i-a chemat pe cei doi concurenti la o ultima runda de ofertare. Cea mai tentanta oferta, de 145.000 lei/actiune, a fost lansata de Petre Mihail. Cartel "Alfa" s-a oprit la 135.000 lei/actiune. Ambele dosare au fost pregatite de intermediari si CNVM le-a dat aviz favorabil. Tranzactia s-a impiedicat cind Petre Mihail, declarat cistigator, a fost chemat de FPS sa semneze contractul, iar Cartel "Alfa" a cerut CNVM anularea tranzactiei. Liderii Cartelului "Alfa" au reprosat CNVM scurgeri de informatii catre partea adversa si alte vicii de procedura. "Petre Mihai a ajuns cistigator in conditiile in care CNVM nu si-a respectat propriile regulamente, dind avizul cu doua zile mai devreme", ne-a declarat Hossu. Banuiala ca s-au produs scurgeri de informatii a fost infirmata de CNVM, care a declansat o ancheta in acest sens. Sesizata de Cartel "Alfa" (n.r. - desi nu clientul, Cartel Alfa, ci brokerul, Investco SA, era abilitat de lege sa ceara explicatii CNVM si sa conteste tranzactia), CNVM a suspendat tranzactia pina la clarificare. "Am luat aceasta decizie pentru a minimaliza consecintele, dar nu consideram ca ea va produce efecte asupra investitorilor", ne-a declarat Mirel Tariuc, presedintele CNVM. Pentru a clarifica speta, CNVM s-a adresat Ministerului Justitiei. Desi a apreciat ca nu are atributii de a interpreta sau indruma aplicarea reglementarilor legale, Ministerul Justitiei si-a exprimat totusi opinia ca spiritul legii are un sens "maximal", CNVM avind libertatea sa dea avize pina la acel moment pina cind doreste. Decizia CNVM de a suspenda oferta investitorului Petre Mihail a blocat preluarea hotelului, cu toate ca pretul oferit de acesta (de aproape sase ori peste valoarea nominala a unei actiuni) era multumitor pentru FPS. Ioan Homos, negociatorul-sef al sindicalistilor, este si membru in conducerea FPS Sentimentul investitorului care s-a aventurat in lupta contra sindicalistilor a fost acela ca FPS a tergiversat vinderea pachetului, desi el si-a anuntat permanent intentia de a oferi un pret mai bun. In plus, a aparut banuiala ca sindicalistii s-au bucurat de sprijin din interiorul FPS, deoarece reprezentantul la negocieri al Cartelului "Alfa" a fost chiar vicepresedintele Ioan Homos, care este membru in Consiliul de Administratie al FPS, si s-a aflat astfel intr-un evident conflict de interese. Acum, interesul FPS de a privatiza hotelul "Apollo" la cel mai bun pret este blocat de interesul Cartelului "Alfa". Desi exista dovezi clare ca tranzactia a fost corecta, CNVM nu are curajul s-o valideze si asteapta o decizie a Curtii de Apel. Oferta de preluare este astfel inghetata (la fel ca si banii depusi de investitor in conturile brokerului) pina la efectuarea tranzactiei. De la data transferului banilor din conturile sale bancare in contul brokerului, pierderea din diferenta de curs suferita de Petre Mihail depaseste 200 milioane lei. Intrerupta, oferta se va relua in momentul in care CNVM va lua o decizie de clarificare. Cel mai grav aspect al acestei tranzactii este acela ca CNVM se balaceste in ambiguitate pe un teren care-i apartine, superreglementat, fara a spulbera din start reprosurile sindicalistilor. Asa se explica tergiversarea privatizarii hotelurilor romanesti care, fara investitii, vor ramine in curind doar ruine. LIDIA MOISE Din cauza deciziilor directoarei DGAA Satu-Mare, "Cuponiada" a facut o gaura de 3,5 miliarde lei la SC CPA Romania SRL "Cuponiada" Ministerului Agriculturii, incheiata oficial la 30 iunie 2000 - termenul limita de distribuire a cupoanelor agricole catre beneficiari -, a lasat in urma o gramada de nemultumiti. In acest caz se afla o societate din judetul Satu-Mare, SC CPA Romania SRL, care acuza Directia Generala pentru Agricultura si Alimentatie (DGAA) Satu-Mare ca "a dat ordin Postei si primariilor din localitatile de unde societatea a arendat terenuri sa nu elibereze cupoanele agricole cuvenite". Directoarea DGAA Satu-Mare face legea Societatea CPA Romania SRL a incheiat contracte de arendare cu tarani din citeva comune din judetul Satu-Mare pentru o suprafata totala de 2.308,89 hectare. In virtutea contractelor de arendare incheiate si in baza Ordonantei 219/1999 privind programul national pentru taranime, CPA Romania SRL trebuia sa beneficieze de 13.854 de cupoane agricole, in valoare de circa 1,4 miliarde lei. Numai ca CPA Romania SRL a primit doar 1.900 de cupoane agricole, deoarece 11.954 de cupoane au fost blocate din ordinul directoarei DGAA Satu-Mare, pe motiv ca societatea nu a inceput lucrarile agricole. Contrariata de decizia directoarei DGAA Satu-Mare, conducerea CPA Romania a transmis mai multe memorii si note catre Ministerul Agriculturii si Alimentatiei, Agentia Domeniilor Statului si procurorului general al Romaniei, in care a aratat ca a efectuat lucrarile si a cerut eliberarea restului de cupoane. In raspunsul sau, conducerea Agentiei Domeniilor Statului i-a solicitat imperativ Marilenei Rafan, directoarea DGAA Satu-Mare, sa explice motivele pentru care a luat decizia neacordarii intregului numar de cupoane cuvenite societatii, aratind ca CPA Romania SRL trebuia sa beneficieze de prevederile legale ale OU 219/1999. Desi Agentia Domeniilor Statului si MAA au dat cistig de cauza societatii satmarene, cupoanele mult-asteptate nu au fost eliberate deoarece, intre timp, expirase termenul legal de distribuire a lor. Ca urmare a faptului ca din luna mai oficiile postale au refuzat constant eliberarea cupoanelor, CPA Romania SRL nu a putut achizitiona porumbul pentru saminta, plantele furejere pentru animale, griul de toamna, pesticidele si ingrasamintele pentru campania agricola din toamna. In aceste conditii, conducerea CPA Romania SRL estimeaza ca pagubele inregistrate atit de societate, cit si de familiile de tarani care si-au dat pamintul in arenda se ridica la aproximativ 3,5 miliarde lei. MAA nu intervine, doar recomanda Vazind ca problema nu a fost rezolvata, conducerea CPA Romania SRL solicita in continuare autoritatilor acordarea cupoanelor cuvenite, anuntind ca, in caz contrar, pagubele vor fi recuperate pe cale juridica. De altfel, in urma investigarii acestui caz, in iulie, o echipa a Corpului de Control si inspectii din MAA, constatind ca "ultimul temen pina la care societatea putea ridica aceste cupoane a expirat la 30 iunie", a recomandat conducerii CPA Romania SRL sa actioneze in justitie pe cei care au impiedicat eliberarea acestor cupoane. Asa ca, acum, in afara pagubelor inregistrate, CPA Romania se vede obligata sa actioneze in instanta DGAA Satu-Mare, cheltuind alti bani pentru a primi ceea ce i se cuvenea in mod legal. Alta "distractie", numai pentru "vina" de a lucra pamintul. NICOLETA BURTAN Dolarul tavaleste leul Operatorii Bursei la termen de la Sibiu prognozeaza ca la sfirsitul anului deprecierea leului fata de dolarul american va fi de peste 40%, astfel ca moneda americana va fi cotata la 25.600 lei. "Explozia inflatiei din iulie, care a crescut cu 4,3%, a depasit orice prognoza. La sfirsitul anului, inflatia va urca pina la 40% sau chiar mai mult, ceea ce va impinge in sus si cursul dolarului. Este momentul ca cei care fac operatiuni de comert exterior sa se protejeze in fata riscului valutar", apreciaza brokerii sibieni. O crestere cu 150 de unitati a cunoscut si contractul leu/dolar cu scadenta in 31 august. Acesta a inceput saptamina la 22.490 lei, pentru ca la 11 august cotatia sa urce la 22.640 lei. La rindul sau, contractul cu scadenta la sfirsitul lui septembrie a cunoscut o evolutie asemanatoare. In 7 august cotatia a fost de 23.050 lei, pentru ca la sfirsitul saptaminii sa urce la 23.250 lei. Brokerii previzioneaza ca in urmatoarele zile vom asista la o noua crestere a cotatiilor dolarului. ( G.T. ) Productia de bere creste continuu Conform datelor Comisiei Nationale pentru Statistica (CNS), in aceasta vara productia de bere a crescut constant in lunile de vara, cifrindu-se in iunie la 1,604 milioane hectolitri, in crestere cu 243.000 hectolitri fata de aceeasi perioada a anului trecut. Desi litrul de bere a fost in iunie cu 2,7% mai scump ca in luna mai, totusi productia de bere a inregistrat o crestere de circa 320.000 de hectolitri. Cantitatea totala de bere produsa in primul semestru al anului s-a cifrat la 5,84 milioane hectolitri, din care 1,55 milioane hectolitri au fost reprezentate de stocurile de la producatori. Trebuie remarcat faptul ca din datele CNS rezulta ca in comparatie cu ultima luna a anului trecut, productia de bere a crescut in iunie cu 1,1 milioane hectolitri - in conditiile in care pretul unui litru a inregistrat o crestere de 15,1%, iar stocurile de la producatori au scazut simtitor. ( G.T. ) Uniunea Internationala a Transportatorilor supravegheaza Adunarea Generala ARTRI Un grup de observatori ai Uniunii Internationale a Transportatorilor- IRU, cu sediul la Geneva, soseste miine la Bucuresti pentru a supraveghea corectitudinea desfasurarii Adunarii Generale a Asociatiei Romane pentru Transporturi Rutiere Internationale - ARTRI. Programata pe data de 18 august, adunarea ARTRI are drept scop organizarea de noi alegeri pentru conducerea asociatiei, dupa ce un imens scandal a zguduit aceasta organizatie. In urma cu aproximativ trei saptamini, unul dintre membrii ARTRI, Ilie Carabulea, patron al "Trans Car", a organizat o descindere in forta la sediul asociatiei si a organizat in fuga o adunare unde "s-a votat" destituirea conducerii. Actiunea lui Carabulea a produs vilva pe plan extern, Uniunea Internationala a Transportatorilor avertizind institutiile statului roman asupra ilegalitatii. Sensibilizata de scrisoarea IRU, Directia Generala a Vamilor s-a implicat in scandal in momentul in care TIR-urile romanesti au inceput sa fie blocate in vami, reusind sa determine organizarea unei adunari generale care sa solutioneze conflictul. Secretarul general ARTRI, Florinel Andrei, a acceptat sa treaca "examenul" din 18 august chiar daca nu crede ca aceasta este solutia cea mai potrivita din moment ce este vorba de interese evidente ale "grupului Carabulea". Florinel Andrei este convins ca transportatorii vor face alegerea cea mai buna pentru interesele lor, scaderea pretului carnetelor TIR, extinderea in teritoriu si gama de servicii noi oferite membrilor sint tot atitea argumente pentru mentinerea sa in functie. Aceste lucruri au fost aduse la cunostinta si fostului ministru al transporturilor, Traian Basescu, care a apreciat schimbarile evidente pentru segmentul coordonat de ARTRI. De cealalta parte, Ilie Carabulea minimalizeaza aceste realizari si sustine ca "functionarul Florinel Andrei" nu are ce sa mai caute in fruntea ARTRI. ( O.V. ) Incepind de astazi, Romanii platesc mai mult pentru curentul electric Romanii platesc, incepind de astazi, cu citeva sute de lei mai mult pentru curentul electric. In urma cu doua saptamini, Autoritatea Nationala de Reglementare in domeniul Energiei a aprobat o scumpire a pretului de vinzare a energiei electrice cu 10,34%, in principal din cauza secetei si a scumpirii pacurii si gazelor naturale de import. Conform reglementarilor in vigoare, noile preturi intra in vigoare la cinci zile de la publicarea Deciziei ANRE in Monitorul Oficial. Noile tarife sint diferentiate, in continuare, in tarif social si tarif standard. La tariful standard taxa de abonament ramine neschimbata - 36.382 de lei/luna. Cei care au optat pentru tariful standard platesc de astazi 1.210 lei/kWh cu TVA. In cazul celor care au optat pentru tariful social, preturile valabile de astazi sint: 762 de lei/kWh, cu TVA, pentru primii 50 de kWh consumati pe luna si 2.992 lei/kWh, cu TVA, pentru consumul mai mare de 50 de kWh pe luna. Abonatii care au ales tariful diferentiat zi/noapte platesc de astazi 1.468 lei/kWh pentru curentul electric consumat ziua si 952 de lei/kWh pentru consumul in timpul noptii. Cei care au optat pentru tariful diferentiat pe zone orare platesc dupa cum urmeaza: 2.420 lei/kWh pentru curentul consumat in orele de solicitare maxima a sistemului energetic national (dimineata, pina in orele 10.00, de exemplu), 1.210 lei/kWh pentru consumul in timpul zilei si 953 de lei/kWh pentru energia consumata seara sau noaptea. Dupa scumpirea curentului electric se mai pregatesc alte doua modificari de pret la serviciile publice. Pretul national de referinta al energiei termice, stabilit prin hotarire de guvern in octombrie 1999, va fi si el modificat, ne-a declarat ieri Ion Lungu, presedintele ANRE. Propunerea inaintata executivului de catre Autoritatea de Reglementare este de crestere la 295.000 lei/Gcal, fata de 230.000 de lei cit este in prezent si, daca va fi adoptata intr-una din sedintele de guvern de luna aceasta, va intra in vigoare de la 1 septembrie. Si pretul gazului metan urmeaza sa creasca din aceasta toamna, responsabilii Autoritatii de Reglementare in domeniul gazelor declarind recent ca lucreaza la un nou sistem de tarifare a consumului de gaze naturale. Data la care va intra in vigoare noul sistem, precum si pretul gazului metan inca nu au fost date publicitatii. MIHAELA BALEA 