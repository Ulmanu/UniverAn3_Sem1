 Tractoare la preturi subventionate Ministerul Agriculturii a aprobat recent un ordin prin care va acoperi, din fonduri proprii, 55% din pretul utilajelor agricole din productia interna. Beneficiarii - proprietari de terenuri agricole, societati comerciale cu profil agricol si asociatii familiale, arendasi, institute si statiuni de cercetare in agricultura, prestatori de servicii in agricultura si concesionari de terenuri agricole - trebuie sa asigure 45a din buzunarul propriu. Potrivit ordinului, suma prevazuta de Ministerul Agriculturii pentru acest sprijin este, in acest an, de 800 de miliarde de lei si reprezinta echivalentul a 3.600 de seturi de tractoare si masini agricole. Cei care vor cumpara utilaje cu ajutor de la stat nu vor avea voie sa le vinda timp de trei ani de la data cumpararii. Daca vind utilajul mai devreme, vor fi obligati sa restituie suma primita ca ajutor de la stat, actualizata cu rata inflatiei. Fermierii care vor sa obtina ajutorul trebuie sa depuna o cerere la directiile agricole judetene. Daca valoarea utilajelor ce urmeaza a fi achizitionate de un beneficiar depaseste 1 miliard de lei, ele pot fi cumparate cu plata in maximum 12 rate lunare. NICOLETA BURTAN Lovitura de teatru la Iasi Tepro a avut profit in 2000 Tepro a terminat anul 2000 cu un profit de 39 de miliarde lei din activitatea de productie. Acest fapt a rezultat din Adunarea Generala a Actionarilor, care s-a desfasurat la Tepro in cursul zilei de joi. Obtinerea unor astfel de rezultate este de-a dreptul imbucuratoare pentru firma ieseana, care terminase anul 1999 cu o pierdere din activitatea de exploatare de 66 de miliarde lei. Daca pe acest plan rezultatele au fost pozitive, la capitolul cheltuieli exceptionale au continuat sa se inregistreze pierderi. "Era absolut normal ca la acest capitol rezultatul sa fie negativ deoarece am fost obligati sa platim sume insemnate, bani care nu ar fi trebuit achitati sub nici o forma daca nu am fi fost doi ani sub conducerea firmei cehe Zelezarny Veseli. Oricum, din punct de vedere al rezultatelor de exploatare sintem foarte multumiti, dupa anul trecut, cind acestea aratau o pierdere de 66 de miliarde lei", a afirmat directorul Tepro, Vasile Plugaru. De altfel, nici in aceasta Adunare Generala a Actionarilor nu s-a reusit elucidarea problemei legate de firma care va efectua auditul financiar la Tepro. Rezolvarea cazuse, inca de acum patru luni, in sarcina membrilor consiliului de administratie, insa nici pina acum nu au reusit sa solutioneze aceasta problema. In urma auditului ar trebui sa iasa la iveala cei care au "contribuit" la aducerea societatii aproape de marginea prapastiei. "Sintem in tratative cu mai multe firme, dar inca nu ne-am oprit asupra uneia", a mai afirmat directorul general al Tepro, Vasile Plugaru. In ceea ce priveste materia prima, aceasta nu mai constituie in prezent o problema pentru Tepro. Circa 2.000 de tone de materie prima se afla deja in fabrica, iar alte 8.000 de tone urmeaza sa fie aduse de la firmele furnizoare din Rusia. CATALIN DUMITRESCU Un roman traieste visul american: Din sofer de taxi a ajuns patron milionar E roman. La 20 de ani vindea blugi si discuri cu muzica rock. Si-a dorit tot timpul mai mult. Voia sa scrie programe pentru calculator si sa le vinda pe multi bani. Pina la urma a reusit. I-au trebuit zece ani, dar acum are firma lui si e milionar in dolari. A facut bani intr-un domeniu pe care inainte de revolutie avea curajul doar sa si-l inchipuie. L-au ajutat trei lucruri: indrazneala, imaginatia si... un vapor cu care a ajuns in Statele Unite. Cristian Gheorghe are o firma de software cu 40 de angajati Cristian Gheorghe abia daca rupea englezeste pe vremea cind lucra in New York ca sofer de limuzina si l-a intilnit pe omul care l-a ajutat sa devina milionar. "Era un newyorkez care imi spunea cum sa conduc si eu ca un newyorkez", povesteste Gheorghe, reamintindu-si de noaptea din 1991, in care soarta i-a harazit sa-l cunoasca pe viitorul partener de afaceri, Andrew Saxe. Compania fondata de cei doi s-a vindut cu 32 de milioane. Astazi, dupa un deceniu, imigrantul roman este patron al unei firme de software - "Tian Software Incorporated", proaspat infiintata, si cu numai 40 de angajati, cu care spera sa rezolve macar in parte problema asigurarii confidentialitatii pe Internet. Ca nou-intrata intr-un domeniu aflat actualmente in regres, firma "Tian" are de depasit multe dificultati legate de obtinerea unor clienti dispusi sa-si desfaca portofelele si a unor capitalisti interesati sa furnizeze sprijin financiar, apreciaza cotidianul "Denver Post". Invatat cu greutatile din Romania Gheorghe este obisnuit cu greutatile. Cea mai mare parte a celor 32 de ani ai sai romanul a avut drept principala grija simpla supravietuire. Aflat in Statele Unite de 11 ani, Gheorghe inca se mai mira de merele pe care le poate cumpara din magazinele americane sau de posibilitatea de a se intilni cu cineva la o cafea si sa vorbeasca liber despre compania sa. Acasa, in Romania, autoritatile comuniste suprimau initiativele antreprenoriale si incercau sa-i impiedice pe oameni sa schimbe idei, pentru a nu mai vorbi de deschiderea unei afaceri proprii. "Viata era groaznica", spune Gheorghe, fiul unui mecanic si al unei bibliotecare. "Era frig. Niciodata nu era suficient de cald cit sa spui ca poti trai. Ne chinuiam sa traim de pe o zi pe alta". Vindea blugi "la negru" Gheorghe a inceput sa recunoasca oprimarea regimului comunist cind a intrat la facultate pentru a studia programarea si a sfirsit prin a absolvi Tehnologia Constructiilor de Masini. Frustrat ca guvernul scosese in afara legii lucruri precum reviste straine, casete video sau albume ale formatiilor de muzica occidentale, Gheorghe a inceput sa vinda "la negru" blugi Levi's si discuri cu Pink Floyd. "Cred ca spiritul de intreprinzator l-am avut dintotdeauna. Nu iti dai seama de el, pentru ca doar incerci sa supravietuiesti. Cind am ajuns in America, m-am simtit pe un tarim prielnic". Gheorghe si-a riscat viata in incercarea de a fugi din Romania, putin inainte de caderea regimului Ceausescu, petrecindu-si primul an in Statele Unite conducind limuzine si invatind limba engleza. In sinea lui, era nerabdator sa-si foloseasca priceperea de programator. "Voiam sa muncesc" "A tine o placuta ridicata, linga o limuzina, pe Aeroportul Kennedy, la ora 5 dimineata, mai ales cind oamenii nici macar nu te privesc in ochi, te determina sa te intrebi foarte serios ce vrei sa faci in viata. Eu eram nerabdator sa pornesc ceva. Voiam sa muncesc. Eram dornic de toate", spune Gheorghe. Aceste dorinte aveau sa inceapa a-i fi implinite dupa ce l-a intilnit pe Saxe, in timpul unei calatorii nocturne spre Connecticut, in primavara anului 1991. La finele cursei, in timp ce Gheorghe descarca bagajele mai virstnicului om de afaceri, cei doi au inceput sa vorbeasca despre ambitiile romanului. "Tot ce vreau sa fac e sa scriu programe de computer", i-a spus Gheorghe. Milionar dintr-un foc Saxe i-a inminat o carte de vizita, i-a spus sa-l sune si doua saptamini mai tirziu era deja angajat, avind ca sarcina scrierea unui program pentru "Saxe Inc.", o firma care colecta date despre consumatori pentru industria televiziunii prin cablu. Curind, americanul si romanul au devenit parteneri, dezvoltind masiv compania, pe care in cele din urma au mutat-o la Denver si au vindut-o cu 32 de milioane de dolari firmei "Experion Inc.". Inainte ca bunul sau prieten, partener si mentor sa moara de cancer, in 1999, Gheorghe i-a promis lui Saxe ca va continua sa "dezvolte, creeze si construiasca echipe grozave". Gheorghe spune ca exact asta vrea sa faca si cu "Tian Software", care a creat un program care monitorizeaza consumatorii pe Internet, fara a le invada acestora sfera privata. Gheorghe vrea un Internet mai inteligent Programul culege informatii despre preferintele utilizatorilor de Internet, in timp ce acestia navigheaza in retea, si anticipeaza ceea ce ar putea cauta acestia, sau ceea ce este probabil sa cumpere. Sistemul nu foloseste asa-numitele "cookies" (mici linii de cod folosite de majoritatea administratorilor de retea la "marcarea" utilizatorilor care le acceseaza locatiile Internet) si nici nu dezvolta profiluri demografice personale ale navigatorilor. "Vrem sa cream un Internet mai inteligent, fara a viola confidentialitatea consumatorilor", declara Gheorghe. Dar multe alte companii urmaresc scopuri similare, desi cu tehnologii diferite. Tehnologia creata de "Tian", combinata cu optimismul si abilitatile manageriale ale lui Gheorghe, l-au convins pe investitorul Frank Mancino al III-lea, de la firma "Access Venture Partners", sa "pompeze" 500.000 de dolari in pornirea companiei romanului. "Povestea vietii lui Cristian este o poveste a succesului american. Originea sa - faptul ca antreprenoriatul nu e o parte a culturii romanesti - constituie o provocare mult mai dramatica decit orice ar avea de infruntat astazi", a spus Mancino. CONSTANTIN VLAD CFR cumpara bocanci prin Bursa de Marfuri Primele zile ale lunii viitoare vor fi marcate de licitatia publica de la Bursa de Marfuri (BRM) prin care Societatea Nationala de Transport Feroviar de Calatori solicita spre cumparare 8.500 de perechi de bocanci. Pentru preselectie vor fi depuse oferte de pret in plic inchis, licitatia fiind urmata de strigare publica. Documentele si mostrele de participare la preselectie se vor depune la sediul BRM pina la data de 25 aprilie, ora 15.00. Documentatia de licitatie se poate ridica de la BRM contra sumei de 300.000 lei, iar taxa de participare la licitatie este de un milion de lei. (G.T.) Un american traieste cosmarul romanesc Michael McNutt da piept cu blocajul financiar Combinatul siderurgic de la Resita e prins ca intr-o menghina intr-o economie in care statul e inca omniprezent. Cazul CSR arata cum se descurca o intreprindere privata cind e inconjurata de putregaiul numit eufemistic "blocaj financiar". Combinatul a vindut marfa fabricii de tevi Petrotub Roman si nu a incasat banii; nu si-a putut plati facturile pentru energie. Conel si Romgaz - altfel binevoitoare cu rauplatnici de stat consacrati ca Sidex, Tractorul ori Roman - devin brusc intransigente cind e vorba de un proprietar privat taind curentul si gazul. Directorul Executiv al CS Resita Michael McNutt mi-a explicat ca, la rindul sau, Petrotub la care actionar principal este APAPS condusa de ministrul Ovidiu Musetescu are de incasat bani de la SN Petrom de care raspunde Ministerul Industriilor condus de Dan Ioan Popescu. "Combinatul e victima compensarilor dintre doua societati de stat" constata amar Michael McNutt. Tot sub autoritatea domnului Popescu sint Conel si Romgaz. "Asteptam intilnirea dintre cei doi ministri si speram ca furnizorii de energie sa se lase convinsi sa realimenteze combinatul ca sa putem relua productia in urmatoarele doua zile" a spus Charles Norman Frangis, proprietarul firmei Noble Ventures. Petrotub si Petrom se vor intilni miercuri sa semneze un acord de compensare a datoriilor, dupa care combinatul resitean isi va putea recupara banii pe marfa vinduta. Conducerea CSR vrea sa produca in luna aprilie 10.000 de tone de produse finite din care aproape 45 la suta sa fie exportate. OVIDIU D. POPICA [15][pl.dll?rid=expresro] 