 Fotbalistii "tricolori" ii raspund lui Dumitru Dragomir Gica Popescu: "Un om normal nu poate sa declare asa ceva" Dumitru Dragomir, presedintele Ligii Profesioniste, a involburat din nou apele fotbalului autohton marti seara, atunci cind a declarat ca jucatorii romani si cei portughezi au facut "blat" la meciul celor doua reprezentative, disputat la Bucuresti in toamna anului trecut, in preliminariile Campionatului European. Afirmatiile lui Mitica arunca intr-o lumina noua performanta "tricolorilor", care s-au calificat la Europenele din vara acestui an dupa o campanie fara infringere, de-a lungul careia au obtinut sapte victorii si trei egaluri, primind doar trei goluri in zece meciuri. Meciul Romania-Portugalia, la care a facut referire presedintele LPF, s-a terminat la egalitate, 1-1 (1-1), rezultatul inregistrat atunci calificind, practic, ambele echipe la EURO 2000. Dezvaluirile sint cu atit mai grave cu cit sint facute de unul dintre cei mai importanti oameni din fotbalul romanesc, personaj care, din functia de staroste al Ligii Profesioniste, trebuie sa vegheze la aplicarea legilor si la corectitudinea competitiei interne. Pornind pe "firul" indicat, ieri i-am contactat pe citiva dintre actorii principali ai "blatului" dezvaluit de Dumitru Dragomir. Mircea Sandu: "Afirmatiile lui Dragomir lovesc in calitatea morala a «tricolorilor» si in interesele fotbalului romanesc" Mircea Sandu, presedintele Federatiei Romane de Fotbal, a dezmintit ieri afirmatiile facute la Clubul Presei Sportive de Mitica Dragomir. Intr-un comunicat dat publicitatii la prinz, Nasu' a contraatacat, mentionind ca dezaproba atitudinea presedintelui Ligii, care, fara sa aiba argumente, a lezat prestigiul "tricolorilor" si al fotbalului romanesc in general. "FRF nu are cunostinta de nici o intelegere intre jucatorii romani si cei portughezi, ori de alta natura", suna replica lui Mircea Sandu. "Opinia publica a putut constata la fata locului, ca si din transmisiunea televizata, ardoarea cu care s-a disputat aceasta partida. Ca atare, dezavuez o asemenea afirmatie care loveste in calitatea morala a fotbalistilor «tricolori» si in interesele fotbalului romanesc, domnul Dumitru Dragomir raspunzind personal pentru modul in care isi gestioneaza opiniile si cuvintele", mai mentioneaza Mircea Sandu. Gheorghe Hagi: "Unui presedinte de liga trebuie sa-i raspunda presedintele federatiei" Gheorghe Hagi a ramas perplex la auzul declaratiei lui Dumitru Dragomir. Dupa citeva secunde de tacere, fostul capitan al "tricolorilor" s-a marginit sa declare: "Unui presedinte de liga trebuie sa-i raspunda presedintele federatiei, nu altcineva!" Bogdan Stelea: "Sa vina cu dovezi!" "Mi-e greu sa raspund unor asemenea aberatii. I-as spune ce i-a spus domnia sa lui Ilie Dumitrescu la o emisiune, adica sa vina cu dovezi. Ar trebui sa si poata sa probeze aceasta acuzatie, altfel este foarte posibil sa raspunda pentru ea la tribunal" Gheorghe Popescu: "De ce ne-au atacat continuu o repriza?" "Nu se poate... Va rog sa notati exact. Eu nu cred ca un om normal poate sa declare asa ceva. Poate a vazut alt meci? Portughezii au atacat in valuri dupa pauza, lor nu le convenea locul secund pentru ca riscau sa intre la baraj. Ne-am aparat perfect, ne convenea egalul. Eu, unul, cred ca a fost unul dintre cele mai bune, cele mai destepte meciuri facute de Romania in ultimii ani. Daca ne-am fi inteles, atunci va intreb: de ce ne-au atacat continuu o repriza?" Dorinel Munteanu: "Nu stiu pe ce se bazeaza domnul Dragomir" Dorinel Munteanu, actualul capitan al "tricolorilor", a parut surprins de "informatia furnizata de domnul Dragomir". "Nu stiu pe ce se bazeaza domnul Dragomir, dar eu nu stiu nimic si nici nu cred asa ceva. Ce sa fi vorbit intre noi in teren? Important este ca ne-am calificat, noi de pe primul loc, portughezii de pe locul doi. Amindoua tabere au fost multumite cu acel rezultat de egalitate". "Neamtul", care se afla intr-o perioada de refacere dupa accidentarea suferita in meciul disputat contra Italiei, a strecurat si un amanunt interesant in declaratia sa. "Ginditi-va la scandalul de dupa meciul cu Portugalia, cind Piturca l-a acuzat pe Dan Petrescu ca a mimat, la pauza, o accidentare la spate". Ciobotariu: "Nu i-am simtit pe portughezi ca s-ar lasa" Liviu Ciobotariu, stoperul "tricolorilor" la meciul invocat de Mitica Dragomir, a aflat cu surprindere, ieri, ca ar fi jucat intr-o intilnire trucata. "Eu personal nu stiu nimic. Nu s-a vorbit despre asa ceva nici la vestiar, nici pe teren. Cel putin in joc, nu i-am simtit deloc pe portughezi ca s-ar lasa. Apoi, ma indoiesc de faptul ca Hagi sau Gica Popescu s-ar fi pretat sa se roage de adversari sa nu ne bata". Ciobi, care se afla ieri acasa, la Li?ge, se simte in forma si crede ca va depasi momentul dificil ivit la Milano pentru intreaga echipa a Romaniei. "Parerea mea este ca meciul asta n-a contat asa mult cum se spune. Important este sa cistigam acasa la noi. In orice caz, m-au pus pe ginduri evolutia Georgiei, pe care am vazut-o aseara (n.r. - miercuri), la televizor, si performantele ungurilor. Cred ca vom avea viata grea si noi, dar si italienii". Piturca ocoleste raspunsul L-am cautat ieri pe Victor Piturca, la acea vreme selectioner al reprezentativei Romaniei, pentru a afla parerea sa despre afirmatiile lui Dumitru Dragomir. Actualul tehnician de la Steaua Bucuresti nu a dorit insa sa se exprime. Desi a fost informat despre motivul vizitei reporterului de la "Evenimentul zilei", Piturca a evitat intilnirea, "baricadindu-se" in cantonamentul de sub tribuna a doua a stadionului din bulevardul Ghencea. Oricum, si tacerea poate fi un raspuns. Probabil ca, astfel, Piturca a dorit sa-si protejeze prietenul, ca nu degeaba l-a propus Steaua pe Dragomir la presedintia Ligii. Adrian Ilie: "Da, a fost blat! A vorbit Dragomir cu Figo sa nu ne atace!" Adrian Ilie, aflat in cantonament cu Valencia, a replicat rizind: "Va rog sa scrieti tot ce va spun. Da, a fost blat cu Portugalia! A venit Dragomir inainte de meci si ne-a spus ca meciul o sa se termine la egalitate. A vorbit Dragomir cu Figo sa nu ne atace! A mai vorbit si cu ceilalti fotbalisti portughezi. Da, domnule, a fost blat, aranjat de Dumitru Dragomir". Hepatita de tip C este foarte grava, spun medicii "In mod normal, Florentin Petre nu mai poate face sport de performanta" Florentin Petre a efectuat ieri un set complet de analize la Spitalul "Victor Babes" din Bucuresti pentru a afla daca virusul hepatic C existent in organism ii poate afecta cariera. Alaturi de el a fost Mircea Lucaciu, medicul echipei Dinamo, care a declarat: "Jucatorul a trecut prin toate testele posibile, iar rezultatele finale le vom afla abia peste o saptamina. Oricum, el nu a facut deplasarea in Poiana Brasov, alaturi de coechipieri, si se afla sub stricta mea supraveghere. Acest virus poate provoca trei feluri de hepatita, insa speram sa fie cel mai putin grav". Livia Cumpata, medic primar epidemiolog in cadrul Directiei de Sanatate Publica a Municipiului Bucuresti, ne-a deslusit ce inseamna aceasta maladie: "Hepatita de tip C este cea mai grava forma de hepatita care se transmite prin singe (transfuzii, act sexual etc.), dar care nu poate fi depistata la o eventuala analiza facuta imediat dupa contactare. Hepatita de tip C impune o perioada de cel putin 6 luni de repaus total. In mod normal, nu mai este posibila o activitate sportiva de performanta, insa fotbalistul poate relua competitiile pe pielea lui. Totusi, el se supune unui mare risc, fiindca, de acum, este predispus la alte hepatite, dar si la boli mai grave, cum ar fi ciroza. Sportivul trebuie sa-si protejeze ficatul daca vrea sa-l aiba toata viata". DANIEL NAZARE BOGDAN GHEORGHE Steaua apeleaza la metoda arcanului in cazul lui Balan Cazul jucatorului Daniel Balan este departe de a se fi incheiat. Internationalul de tineret a cerut Ligii Profesioniste de Fotbal eliberarea contractului sau de jucator, care, conform articolului 69, alineat 2, punctul b, din regulament, trebuie sa existe in patru copii. Unul este dat Federatiei, Ligii sau Asociatiei Judetene din care face parte fotbalistul, unul clubului cedind (Foresta), clubului cesionar (Steaua) si unul jucatorului. Cererea lui Daniel Balan s-a lovit de refuzul institutiei care patroneaza Divizia A-Ursus. Valentin Alexandru, secretarul Ligii Profesioniste de Fotbal, nu a reusit sa ofere o explicatie plauzibila, ba dimpotriva, a ridicat tonul: " Ati primit un telefon si acum vreti sa ma faceti varza. Jucatorul nu o sa vada acest act. Sa se duca la Steaua si sa ceara acolo actele". Dincolo de incalcarea articolului sus-amintit, diriguitorul Ligii nu ne-au lamurit deloc in aceasta privinta. Mai mult, ni se pare suspect de ce un jucator nu poate sa intre in posesia propriului sau contract. Un alt amanunt este faptul ca se fac presiuni ca fotbalistul sa fie mutat de la o unitate de pompieri apartinind Ministerului de Interne la una a Ministerului Apararii Nationale. Daniel Balan este militar in termen la Suceava. Daca Steaua nu mai este club departamental, atunci de ce se incearca o astfel de manevra? DANIEL NAZARE Tiriac a demisionat ieri din functia de presedinte al COR Ion Tiriac a parasit ieri oficial scaunul de presedinte al Comitetului Olimpic Roman, inaintindu-si demisia intr-o conferinta de presa. Dupa cum se stie, magnatul si-a manifestat intentia de a renunta la inalta functie inca din timpul Jocurilor Olimpice de la Sydney, decizie cauzata, se pare, de retragerea medaliei de aur obtinuta de gimnasta Andreeea Raducan. Conform regulamentului COR, orice sportiv descoperit pozitiv in urma unui control antidoping va fi automat exclus din lotul olimpic al Romaniei. Cum in cazul Andreei Raducan organizatorii competitiei de la Antipozi au spus ca gimnastei ii va fi retras titlul olimpic pentru ca a folosit efedrina, normal era ca aceasta sa fie exclusa dintre "tricolori". Tiriac a pledat intens pentru nevinovatia sportivei antrenate de Octavian Belu, dar nu a putut sa-i convinga pe membrii CIO, astfel ca a hotarit sa se retraga. "Este o decizie unilaterala, luata in ciuda insistentelor noastre. Eu voi urma exemplul domnului Tiriac la urmatoarea Adunare Generala a COR. Pina atunci voi asigura interimatul", ne-a declarat ieri Cristian Gatu, vicepresedintele COR. In zilele care vor urma, fostul presedinte al olimpicilor romani va pleca la vinatoare, in Congo, asta potrivit unei declaratii facute de acesta miercuri seara, la Corbeanca, in timpul festivitatii de premiere a medaliatilor de la Sydney. LAURENTIU CIORNEI Nationala lui Bölöni, in coada clasamentului Ungurii au spulberat Lituania la Kaunas! Partidele de miercuri seara din zona europeana a preliminariilor Cupei Mondiale din 2002 au dus echipa Romaniei pe locul al patrulea din grupa a 8-a, "tricolorii" fiind devansati de Italia, Ungaria si Georgia. Asta pentru ca Italia s-a impus cu 2-0 in fata Georgiei, insa dupa un meci mult mai slab decit cel cu reprezentativa noastra. De altfel, "squadra azzurra" a avut nevoie de doua penalty-uri, transformate de Del Piero, pentru a-i putea invinge pe compatriotii lui Stalin. In celalalt meci al grupei, Ungaria a spulberat Lituania la Kaunas. In alte grupe s-au inregistrat destule surprize: Olanda a fost invinsa la Rotterdam de Portugalia, Norvegia a pierdut, scor 0-1, la Oslo in fata Ucrainei, Bulgaria a remizat la Copenhaga cu Danemarca, englezii nu au reusit mai mult decit un egal la Helsinki, cu Finlanda, Grecia a pierdut la Tirana in fata Albaniei, iar Cehia nu a reusit decit un meci nul cu Malta, pe stadionul din La Valletta. Dar iata rezultatele complete: GRUPA 1: Rusia - Luxemburg 3-0 (1-0). Au marcat: Buzinkin (min. 19), Hohlov (min. 57), Titov (min. 90); Slovenia - Elvetia 2-2 (1-1). Siljak (min. 44), Acimovic (min. 78)/Turkilmaz (min. 20 si 66). GRUPA 2: Irlanda - Estonia 2-0 (1-0). Kinsella (min. 25), Dunne (min. 50); Olanda - Portugalia 0-2 (0-2). Sergio Conceicao (min. 11), Pauleta (min. 44). GRUPA 3: Malta - Cehia 0-0; Danemarca - Bulgaria 1-1 (0-0). Sand (min. 73)/Berbatov (min. 82); Islanda - Irlanda de Nord 1-0 (0-0). Gudjonsson (min. 89). GRUPA 4: Azerbaidjan - Turcia 0-1 (0-0). Hakan Sukur (min. 72); Moldova - Macedonia 0-0; Slovacia - Suedia 0-0. GRUPA 5: Belarus - Armenia 2-1 (2-0). Hatkievici (min. 23), Rindiuk (min. 34)/Hodjoian (min. 50); Norvegia - Ucraina 0-1 (0-0). Sevcenko (min. 50); Polonia - Tara Galilor 0-0. GRUPA 6: Croatia - Scotia 1-1 (1-1). Boksic (min. 16)/Gallacher (min. 24). GRUPA 7: Israel - Bosnia-Hertegovina 3-1 (1-0). Berkovic (min. 12), Abuksis (min. 62), Katan (min. 76)/Akrapovic (min. 48); Austria - Spania 1-1 (1-1). Baur (min. 21)/Ruben Baraja (min. 27). GRUPA 8: Italia - Georgia 2-0 (0-0). Del Piero (min. 47 si 88 - ambele din penalty); Lituania - Ungaria 1-6 (0-2). Buitkus (min. 71)/Illes (min. 24), Feher (min. 36, 62 si 72), Horvath (min. 66), Lisztes (min. 84 - din penalty). GRUPA 9: Finlanda - Anglia 0-0; Albania - Grecia 2-0 (0-0). Bushi (min. 50), Fakaj (min. 90). ANDREI BESUTIU CLASAMENTUL GRUPEI A 8-A 1. ITALIA 3 2 1 0 7-2 7 p. (+1) 2. Ungaria 2 1 1 0 8-3 4 p. (+1) 3. Georgia 2 1 0 1 4-2 3 p. (+3) 4. Romania 2 1 0 1 1-3 3p. (0) 5. Lituania 3 0 0 3 1-11 0p. (-6) Etapa viitoare (24 martie 2001): Romania-Italia si Ungaria-Lituania 