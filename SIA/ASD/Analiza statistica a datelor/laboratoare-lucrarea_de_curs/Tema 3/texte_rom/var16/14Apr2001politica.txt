 Asta-seara ciocnim ouale in familie Mercedes-ul Primariei Iasi se odihneste Primarul Constantin Simirad a anuntat ca va pleca din oras, ca in fiecare an, si va asculta Slujba Invierii la Manastirea Neamtului. Simirad a anuntat ca la deplasare nu va folosi noua achizitie, superba limuzina Mercedes, care va avea "liber" pe toata perioada Sarbatorilor. "Mercedes-ul va sta in garaj de Pasti. Slujba de Inviere o voi asculta la Manastirea Neamtului. Totdeauna am fost acolo. Eu nu am participat in acest an la gospodarie din cauza ca am fost extrem de ocupat", a precizat Constantin Simirad. Primarul a laudat drobul de miel gatit in casa si a spus ca-l va stropi cu putin vin alb, din productie proprie. Salariatii primariei se vor intoarce la serviciu abia miercuri, 18 aprilie, ziua libera de marti urmind sa fie recuperata intr-o simbata, probabil pe 21 aprilie. (Catalin Dumitrescu) Senatorul Ion Cristolovean n-a avut bani de miel Prefectul Brasovului, Otilian Neagoe , isi va petrece Sarbatorile de Pasti acasa, impreuna cu familia si prietenii apropiati. El spune ca sotia lui se ocupa de pregatirea mesei de Pasti si de cumparaturile necesare pentru aceasta. "Am primit un maldar de felicitari, nimic altceva. In aceasta dupa-amiaza (n.r. - joi), voi merge la cumparaturi. Pentru fetita mea, in virsta de doi ani si jumatate, voi cumpara o tricicleta, iar sotiei mele un parfum "Anais"", ne-a marturisit prefectul. Comandantul IPJ Brasov, colonelul Mircea Bucur , va lucra de Pasti. "Voi fi la serviciu pina la ora 24.00, lucram cu efective marite. In Noaptea de Inviere voi fi pe la mai multe biserici din centrul orasului pina dupa miezul noptii. Apoi, voi petrece cu familia si citiva prieteni din bloc. Ne vom intilni la unul dintre noi. Primarul Brasovului va petrece singur deoarece sotia lui, Maria Ghise, medic de meserie, va fi de garda in Noaptea de Inviere. "Inca nu m-am gindit ce o sa-i gatesc sotului meu. Pina acum nu am avut timp sa fac cumparaturile, probabil, ma voi ocupa de acest lucru pina simbata. In ceea ce priveste cadoul de "iepuras" pentru sotul meu, pot sa spun doar atit ca resursele noastre s-au cam epuizat, cred ca nu va primi nimic anul acesta", ne-a spus ieri, sotia primarului Ioan Ghise. Senatorul Nicolae Vlad Popa, presedintele PNL Brasov , nu s-a gindit inca ce cadouri sa faca familiei. "Am o fetita pe care am obisnuit-o sa primeasca daruri. Inca nu m-am gindit insa ce o sa-i cumpar. Va primi ceva si sotia, dar mai e timp sa merg la cumparaturi ", povesteste liderul liberalilor brasoveni. Senatorul PD Ion Cristolovean nu va minca miel anul acesta pentru ca "e prea scump". "Nu am cumparat nici cadouri, pentru ca nu m-am hotarit ce anume sa ofer familiei mele. Eu sint cam nehotarit, oricum, Pastele il voi petrece acasa cu familia", ne-a declarat ieri Cristolovean. (Camelia Csiki) Lordul Johnston Russel isi petrece Sarbatorile de Pasti in Moldova Presedintele Adunarii Parlamentare a Consiliului Europei, Lordul Johnston Russel, a sosit ieri dupa-amiaza la Suceava, intr-o vizita privata care se va incheia simbata. El este insotit de presedintele Adunarii Parlamentare a Organizatiei pentru Securitate si Cooperare in Europa, Adrian Severin, si de presedintele Comisiei de politica externa din Senat, Ghiorghi Prisacaru. Oaspetii vor vizita astazi Manastirile Voronet, Humorului si Moldovita, Muzeul Lemnului din Cimpulung Moldovenesc, iar simbata, Manastirea Dragomirna. Apoi, Johnston Russel si oficialii romani vor parasi judetul Suceava, cu destinatia Iasi, unde vor petrece Sarbatorile de Paste, la Mitropolia Moldovei. (Tiberiu Avram) Deputatul Codrin Stefanescu n-a tinut post din cauza Legii bugetului Deputatul PD Alexandru Peres regreta ca nu a reusit sa se spovedeasca in postul Pastelui, dar a fost ocupat cu alte treburi. Presedintele Consiliului Judetean Alba, Augustin Presecan , a postit toata Saptamina Mare, desi a fost ocupat cu o gramada de treburi. "De spovedit, nu m-am spovedit, n-am facut-o in viata mea. Nici macar cind m-am insurat nu mi-a cerut popa sa ma spovedesc", a subliniat vicepresedintele Cetean. Din cauza programului incarcat din primarie si a obligatiilor de sef al administratiei publice locale, primarul Mircea Hava nu a reusit sa tina post. "Voi incerca sa tin post astazi, pentru ca este Vinerea Mare. Inca nu am reusit sa ma spovedesc, dar o voi face daca voi avea putin timp liber", a spus primarul. Codrin Stefanescu, deputat PRM , si-a exprimat regretul ca nu a reusit sa pastreze traditia bisericeasca legata de aceste sarbatori. "Obisnuiam sa tin post, dar acum nu mai am timp nici sa ma spovedesc si nici sa tin post din cauza bugetului. Dezbaterile la bugetul de stat mi-au dat totul peste cap, chiar si alimentatia zilnica. Am lucrat de dimineata de la ora 8.00 pina la miezul noptii pentru ca bugetul sa fie votat pina la Pasti". Prefectul judetului Ioan Rus a respectat in mare parte traditia de Pasti. "Am postit toata Saptamina mare. La spovedit nu m-am dus. Nu m-am spovedit niciodata in viata mea", a spus Rus. (Lucian Dobrater) Alesii din Focsani merg la casele de vacanta Cei mai multi dintre alesii din Focsani au anuntat ca-si petrec sfintele Sarbatori de Pasti in familie. Majoritatea VIP-urilor locale au casute de vacanta la tara, in special in zonele ozonate ale judetului si au spus ca profita de mini-concediul de Pasti pentru a se aduna la aceeasi masa cu cei dragi. Chiar primarul Decebal Bacinschi ne-a declarat ca incearca de citeva zile sa tina post pentru ca gustul bucatelor de Pasti sa i se para mai bun. ( Camelia Cherestes) Frunda stropeste fetele cu parfum Traditia stropitului de Pasti dateaza in judetul Mures de sute de ani. La inceput se facea cu apa, apoi de la inceputul secolului s-a folosit apa de colonie si recent s-au introdus spray-urile. Obiceiul este preluat de la unguri si austrieci: a doua zi de Pasti, baietii merg sa stropeasca fetele "ca sa nu se ofileasca". Se spun mici poezioare in care fetele sint comparate cu florile de gradina. Stropitorii sint rasplatiti cu oua, cozonac, pasca, vin si palinca. Promotor al traditiei este si senatorul Gyorgy Frunda , care nici anul acesta, nu va pierde prilejul de a stropi colegele de partid si alte doamne sau domnisoare cunoscute. De mentionat ca pe Valea Gurghiului portile se impodobesc cu crengi de brad de care sint agatate oua rosii. (Mihaela Craioveanu) Sefii MApN si MI se retrag in sinul familiei "Voi petrece Sfintele Sarbatori de Pasti cu familia, prietenii, rudele si ma voi duce bineinteles si la biserica. Deocamdata nu m-am hotarit pentru care sa optez", ne-a declarat ministrul de interne Ioan Rus Generalul de brigada Florin Sandu , seful IGP, ne-a declarat ca astazi dimineata va fi la serviciu, dupa care se va "retrage" in sinul familiei. "In ultimii ani, in Noaptea de Inviere, am asistat la slujba religioasa oficiata la Biserica Elefterie, insa cum aici vine foarte multa lume, anul acesta este posibil sa optez pentru una dintre bisericile situate in zona Palatului Parlamentului", ne-a precizat seful Politiei Romane Generalul de divizie Tudor Cearapin , seful Jandarmeriei Romane, a anuntat ca va petrece Sarbatorile de Pasti "in familie" si ca, in Noaptea de Inviere, impreuna cu sotia sa, va asista la slujba chiar la biserica construita in incinta Comandamentului Jandarmeriei, alaturi de alti militari (Alina Grigore) Senatorul Circiumaru nu merge la biserica Liana Naum, deputat PDSR - In Noaptea sfinta a Invierii voi fi la biserica din Pietrosita, judetul Dimbovita, localitatea mea natala. In dimineata marii Sarbatori a Ortodoxiei, ma voi spala in apa rece, in care asezam un ou rosu, sa fim mereu rumeni la fata si sanatosi. Voi petrece Sfintele Pasti cu intreaga familie la Pietrosita, cum nu s-a mai intimplat in ultimii 15 ani. In gradina casei vom servi o bucata de miel de Dobrogea si vom bea vin de Ostrov. Viorel Marian Pana, senator PD - Pastele constituie sfinta sarbatoare a crestinatatii, si pe care trebuie sa o petrecem alaturi de familie. Voi fi atit in Noaptea de Inviere, cit si de Pasti, la Bucuresti, pentru ca acolo sint parintii mei, copiii mei si aproape intreaga familie. Voi merge si in Noaptea de Inviere la biserica, de unde voi lua pasca si lumina. Toate sarbatorile crestinesti le-am facut cu familia. Ion Circiumaru, senator PRM - Absolut toate sarbatorile de Pasti si de Craciun le-am petrecut acasa, printre constanteni. Nu, nu voi merge la biserica, este prea mare inghesuiala. Voi merge in schimb a doua zi la slujba, asa cum fac de zeci de ani. Nici anul acesta nu-mi voi schimba obiceiurile. (Bogdan Gabriel, Emilian Andrei) Presedintele s-a spovedit Presedintele Romaniei a vopsit oua inca de joi si, dupa cum a recunoscut ieri, are pregatite acasa pasca, stufat si friptura din miel. In noaptea de Inviere, Iliescu va merge la Patriarhie. Intrebat daca se spovedeste si daca tine post in Vinerea Mare, presedintele a raspuns: "Da, ma duc, si merg la Inviere la Patriarhie. Tin post, da". In general, pe masa de Pasti a presedintelui Ion Iliescu vor fi "de toate". Sarbatorile le petrece, ca de obicei, in familie. (Cristian Oprea) Partidul Democrat acuza: Legea bugetului devine un decor guvernamental Guvernul poate crea un buget paralel celui adoptat de parlament acum doua zile, sustine Biroul Permanent al Partidului Democrat, care a luat ieri hotarirea ca saptamina viitoare, marti, sa sesizeze Curtea Constitutionala. Prin citeva articole din Legea bugetului de stat, guvernul isi rezerva dreptul sa schimbe sumele prevazute precis anumitor institutii pentru oricare dintre autoritatile si institutiile publice, precum si dreptul ca primul-ministru sa poata transfera orice suma in rezerva bugetara care ii este pusa la dispozitie. Astfel, conform articolului 41 din Legea bugetului, "guvernul poate aproba modificari in structura si intre ordonatorii de credite", fapt care lasa loc ca printr-o simpla hotarire de guvern sa fie modificata legea adoptata de Parlament, ceea ce reprezinta o incalcare a Constitutiei. Mai departe, prin articolul 42 din aceeasi Lege a bugetului, Ministerul Finantelor Publice poate modifica listele de investitii din bugetele ministerelor, dar si din bugetele organelor de specialitate ale administratiei publice centrale. Articolul urmator prevede ca ordonatorii principali de credite pot cere finantelor anularea sau aminarea unor credite, acestea fiind transferate in fondul de rezerva bugetara la dispozitia guvernului. Conducerea PD considera ca, prin aceste prevederi, se anuleaza sensul legii, bugetul putind fi gestionat discretionar de catre premier. Drept urmare, parlamentarii PD vor inainta marti o sesizare Curtii Constitutionale la care se pot alatura si cei ai PNL. Petre Roman a spus ieri dupa sedinta Biroului Permanent al PD ca acest demers poate constitui "o baza pentru manifestarea unei opozitii parlamentare puternice". NARCISA IORGA Iepurasul cu procese Administratia Prezidentiala a pierdut in fata "sindicalistilor" de la Cotroceni La 100 de zile de cind PDSR a preluat puterea, "Iepurasul" nu se dovedeste darnic cu actuala putere decit in privinta proceselor intentate. Prin luna martie, mai multi fosti angajati ai fostului DAPL au fost concediati, asa ca l-au actionat in judecata pe actualul sef al Administratiei Publice, Octav Cozmanca. Dupa ce Ovidiu Grecea, seful Departamentului de Control si Anticoruptie al Guvernului, a "facut valuri" si si-a dat demisia, "mina lui dreapta"- Dumitru Tataru, a depus plingere penala impotriva lui Serban Mihailescu, ministrul pentru coordonarea Secretariatului General al Guvernului, pentru "savirsirea infractiunilor de abuz in serviciu". Tataru a solicitat, pentru "repararea prejudiciului profesional, moral si material" daune in valoare de un miliard de lei. Nu in ultimul rind, opt dintre fostii angajati ai Presedintiei Romaniei, sase functionari publici si doi "civili", au dat in judecata, in februarie, nou-numita Administratie Prezidentiala pentru ca le-au fost desfacute contractele de munca, unora chiar cu litera "i". Dupa cum ne-a lamurit Nicoleta Druta, consilier al departamentului protocol in timpul mandatului lui Emil Constantinescu, ea insasi intre cei care au depus plingere, celor doi care nu erau functionari publici. Nicoleta Druta nu stie insa daca Administratia Prezidentiala a facut recurs. Dosarul celorlalti sase angajati a fost trimis spre rezolvare Contenciosului Administrativ. CRISTINA SOFRONIE [11][pl.dll?rid=expresro] 