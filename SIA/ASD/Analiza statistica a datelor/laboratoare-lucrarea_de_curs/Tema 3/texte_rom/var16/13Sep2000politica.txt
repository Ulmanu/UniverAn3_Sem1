 Cind le e in pericol imunitatea, Deputatii aleg chiulul Din cauza absentelor, deputatii au aminat, din nou, pentru saptamina viitoare, transarea problemei imunitatii parlamentare. Adica reducerea numarului de voturi necesare ridicarii imunitatii de la doua treimi la jumatate plus unu din numarul total al deputatilor. Ieri, timp de doua ore, deputatii au discutat daca merita sau nu sa se faca aceasta modificare. Ei au reusit sa voteze si citeva puncte din articolul Regulamentului Camerei Deputatilor referitor la acest subiect, care tin insa de procedura. Deputatul PDSR Acsinte Gaspar a pledat pentru mentinerea ridicarii imunitatii cu doua treimi si a adus ca argument vorbele senatorului UDMR Gyorgy Frunda, din legislatura trecuta, conform caruia "daca s-ar accepta ideea unei majoritati absolute orice membru al opozitiei poate fi pus sub urmarire penala". De partea sa a fost si PRM. De partea cealalta, pentru simplificarea procedurii, au pledat cei de la PNTCD, in frunte cu initiatorul Vasile Lupu, PNL si UDMR. Deputatul PNL Titus Ghiorghiof a tinut insa sa precizeze ca "imunitatea este o garantie ca vom fi la adapost de orice incercare a puterii judecatoresti si executive de a ne intimida". Singurii care au refuzat sa-si spuna parerea au fost cei de la PD si PUNR. Presedintele Comisiei juridice, de disciplina si imunitati, taranistul Emil Popescu, a declarat de la tribuna parlamentara ca actuala prevedere din Regulament, conform careia imunitatea se ridica cu doua treimi, incalca articolul 16 din Constitutie, adica tocmai cel care spune ca "nimeni nu este mai presus de lege". Si aceasta deoarece deputatii nu se vor aduna niciodata intr-un numar atit de mare pentru a ridica imunitatea unui coleg Acsinte Gaspar nu s-a lasat si a propus, tocmai cind votul era in toi si deputatii in sala, un amendament care a declansat un intreg sir de replici. Astfel, Gaspar vrea ca ministrul justitiei, care va face cererea de ridicare a imunitatii, sa o faca pentru fiecare procedura in parte: si pentru cea de perchezitie, si pentru cea de cercetare, si pentru cea de retinere, si pentru cea de arestare. Practic, deputatii fiind obligati sa voteze ridicarea imunitatii pentru fiecare procedura in parte. Lucru considerat "ridicol" si de neacceptat de catre Vasile Lupu. Cum discutiile s-au prelungit, s-a ajuns la pauza de masa, dupa care nu s-a mai putut continua din cauza lipsei cvorumului. TEODORA GEORGESCU De dragul indeplinirii promisiunilor, senatorii Puterii sint dispusi la concesii Legea caselor nationalizate, capital electoral pentru opozitie Capitalul electoral pe care il reprezinta Legea caselor nationalizate, proiect initiat de actuala putere, dar si prafuit prin sertarele parlamentarilor ei, nu este deloc de neglijat pentru partidele din opozitie. Tocmai de aceea, liderul PDSR a promis zilele trecute ca partidul sau va contribui la "nasterea" cit mai rapida a legii. Evident, cu pretul amendamentelor pe care doreste sa le impuna partidelor din arcul guvernamental. Reamintim ca proiectul a fost initiat de PNTCD, iar la investirea ca presedinte al Senatului, liderul PNL, Mircea Ionescu-Quintus, a promis ca acest proiect va fi pe lista de prioritati. N-a fost sa fie asa, dar pentru ca acum campania electorala se apropie, inghesuiala devine maxima la parada "promisiuni electorale-toamna 2000". Asa se face ca ieri a avut loc o intilnire a reprezentantilor tuturor grupurilor parlamentare din Senat - unde zaboveste acest proiect de o buna bucata de vreme, in prezent fiind retras temporar, la solicitarea PDSR, de pe ordinea de zi. Discutii de principiu de ieri au reluat ce se stia deja. Ca "problemele spinoase ale acestei legi" sint: exceptiile de la principiul restituirii, restituirile prin echivalent, beneficiarii restituirilor si protectia chiriasilor. Discutii insa vor mai avea loc si astazi. Senatorul PDSR Doru Ioan Taracila a invocat organismele internationale: la dezbaterea legii in plen, caci aceasta nu se va mai intoarce la Comisia juridica, se va tine cont de Consultanta Comisiei Europene, de modul in care a fost rezolvata aceasta problema in alte tari si de posibilitatile economiei noastre de a sustine despagubirile. Reprezentantii PDSR si PRM au argumentat ca este importanta forma in care va iesi legea intrucit va fi aplicata de "urmatoarea guvernare". Dupa cum se stie, la Senat reprezentantii puterii detin o majoritate fragila, date fiind "permutarile" survenite in afinitatile politice ale senatorilor din arcul guvernamental. Senatorii puterii nu par foarte ingrijorati de confiscarea de catre PDSR a capitalului electoral al legii caselor nationalizate . "Sigur ca pot face (parlamentarii PDSR - n.r.) o propaganda in acest sens. Dar si noi avem la indemina instrumentele noastre de propaganda si putem arata ca proiectul este al nostru", ne-a declarat ieri senatorul PNTCD Rasvan Dobrescu. Preocu parea sa evidenta este ca legea sa iasa mai repede: "PDSR se declara deja foarte interesat de iesirea rapida a legii. Si este posibil sa aiba in vedere si acest scop electoral. Dar pe noi ne intereseaza sa se faca mai repede legea. Acesta este motivul pentru care noi am acceptat sa participam la aceste negocieri". Dupa discutiile cu reprezentantii celorlalte partide, senatorul UDMR Karoly Szabo a recunoscut ca "desi se incearca valorificarea electorala a acestei legi", UDMR va participa si la urmatoarele negocieri. Si senatorul PNL Alexandru Popovici, participant la discutia de ieri, ne-a declarat: "Este limpede ca PDSR se gindeste ca poate sa-si imbunatateasca imaginea, in special cea externa. Trebuie insa sa nu ne cramponam de acest aspect si sa profitam pentru a promova legea, care face parte din programul nostru de guvernare. Oricum, ca orice lege de reparatie, ea nu poate fi perfecta, ci perfectibila, dar trebuie sa profitam, repet, de interesul PDSR pentru propria-i imagine electorala". CRISTINA SOFRONIE PD are un singur nume pentru doua posturi: Simona Marinescu Actualul secretar de stat la MMPS si-a desemnat deja succesorul: nevasta senatorului Cristian Radulescu Partidul Democrat s-a trezit in fata unei dileme fara cheie pentru moment: are un singur om pentru doua posturi in aria guvernamentala a protectiei sociale. Acesta este Simona Marinescu, secretar de stat in Ministerul Muncii si Protectiei Sociale (MMPS), pe care PD a nominalizat-o de citeva luni pentru functia de presedinte al Casei Nationale de Pensii. In urma demisiei ministrului Smaranda Dobrescu, postul este revendicat atit de PNTCD, cit si de PD. In acest caz, PD intentioneaza s-o propuna pe Simona Marinescu pentru functia de ministru al muncii. Petre Roman ne-a declarat ieri ca desi este postul i se cuvine, PD nu va face din el cal de bataie. Democratii s-au consolat, se pare, cu situatia Casei de Pensii pe care o apreciaza ca fiind "blocata" deliberat de premierul Mugur Isarescu. Daca insa liderii coalitiei de guvernamint vor decide ca si functia de ministru al muncii si aceea de presedinte al Casei de Pensii sa apartina PD, democratii nu au doua propuneri, cel putin deocamdata. Asta daca nu se mai socoteste si postul de secretar de stat in MMPS, ocupat in prezent de Simona Marinescu, care ar ramine vacant in cazul plecarii ei. Simona Marinescu ne-a declarat ieri, in exclusivitate, ca propunerea ei pentru postul pe care-l ocupa acum este Corina Dumitrescu, pe care o considera "foarte, foarte bine pregatita". Corina Dumitrescu este sotia senatorului PD Cristian Dumitrescu, ea fiind propunerea democratilor si pentru un loc in Consiliul de Administratie al Casei de Pensii, institutie care nu functioneaza inca din cauza ca premierul nu a semnat decizia de numire in functie a presedintelui. NARCISA IORGA Petre Roman face aluzie la o alianta postelectorala cu PDSR Dupa alegeri, Partidul Democrat va incheia o alianta in vederea guvernarii numai cu "garantia" ca ceea ce trebuie facut se va face, pe baza unui plan minimal de actiune a guvernului, a declarat Petre Roman pentru "Evenimentul zilei". Aflat intr-o vizita la Alba-Iulia, liderul PD a spus ca mandatul 2001-2004 "nu trebuie ratat", exprimindu-si dezamagirea ca legislatura 1996-2000 a fost "asa de slaba". Roman a acuzat "mica politica, a jocurilor care n-au nici o legatura cu realitatile tarii", de nerealizarea multora dintre dezideratele aliantei create in noiembrie 1996. Functionarea justitiei, privatizarea, protectia sociala, investitiile straine sint directiile care, in viziunea presedintelui democrat, n-au ajuns acolo unde ar fi putut sa ajunga. "Dupa alegeri vom face si noi acele aliante care ne vor garanta ca ceea ce trebuie facut se va face", a declarat Petre Roman. Care ar fi "acele aliante, pe ce principii se vor incheia ele? "Trebuie sa plecam de la rezultatul votului. Avem o optiune, cel putin la ora actuala, in urma alegerilor locale care au scos PDSR ca primul partid. Va trebui sa guvernam bine. Va trebui sa ne alegem niste parteneri. Vrem ca PD sa aiba un rol important in aceasta guvernare", a raspuns Petre Roman la intrebarea "Evenimentului zilei". Referindu-se la principiile pe baza carora PD va incheia o eventuala alianta de guvernare, presedintele democrat a spus ca singura conditie este stabilirea scrisa a actiunilor guvernului. "Nu am facut ce trebuia in momentul realizarii coalitiei din noiembrie Ô96: n-am pus pe hirtie un plan minimal de actiune a guvernului, care sa fie un angajament ferm. Atunci se vede daca alianta este posibila si viabila", a afirmat liderul PD. Petre Roman nu a nominalizat nici o formatiune politica, facind doar aluzie la PDSR ca partid cotat in alegerile locale pe primul loc si urmat de PD. Liderul democrat a spus, intr-o discutie cu membrii organizatiei PD Alba, ca PD "a fost la guvernare atita cit a fost" si ca "a capatat maturitate, de multe ori luind bocanci in gura si pietre in spinare". NARCISA IORGA Asociatia Pro Democratia a scotocit in punguta de campanie Calin Catalin Chirita a platit 350.000 dolari ca sa piarda alegerile Asociatia Pro Democratia (APD) a facut public un raport ce are ca subiect finantarea partidelor politice in campania pentru alegerile locale din primavara acestui an. Concluzia la care s-a ajuns, a declarat presedintele APD, Cristian Pirvulescu, a fost aceea ca, in urma campaniei locale, partidele si-au epuizat finantarile legale pentru acest an, fara ca staff-urile de campanie, "in special ale marilor partide", sa fi facut facut publice sumele cheltuite in campania electorala. Pirvulescu a subliniat ca legea este deficitara si in tara noastra nu exista un control al finantarii partidelor politice, iar Curtea de Conturi nu a efectuat nici un control in acest sens si nici comisia parlamentara abilitata nu a inceput sa functioneze, "desi in octombrie trebuie sa prezinte un raport". Pro Democratia a calculat costurile efectuate de partidele politice din derularea contractelor cu diverse firme de publicitate si PR. Exemplele oferite de APD sint cele ale campaniei lui Calin Catalin Chirita, estimata la 350.000 USD (aproximativ sapte miliarde lei), si ale campaniei UFD care se ridica la 212.200 USD. De mentionat este ca CDR s-a bucurat de serviciile firmei Saatchi & Saatchi, iar UFD a apelat la agentia IMOLA Communications. Din cei 212.200 USD destinati campaniei electorale, UFD a alocat, in cadrul alegerilor locale, 46 de mii USD pentru publicitate in presa scrisa, 130 de mii USD pentru publicitate TV, 6.200 USD - publicitate radio si 30 de mii USD pentru afisajul prin agentiile de publicitate out-door. Agentia Saatchi & Saatchi a avut contract cu CDR, in special pentru campania candidatului la Primaria Generala a Capitalei si activitatile sale au vizat: intilniri publice cu presa, cumparare de spatiu si timpi publicitari (out-door, presa scrisa, radio-TV), design si creatie pentru direct-mail si materiale publicitare, intermediere pentru contracte de publicitate. Astfel, pentru intilnirile publice ale campaniei lui Chirita au fost alocate aproape 30 de procente din totalul de 350 de mii USD, creatia pentru mail a fost estimata la 2.000 - 3.000 USD, 30 la suta din bugetul total au fost alocati publicitatii mass-media, 40 la suta pentru productia audio-video, TV, alte evenimente si actiuni electorale. Pirvulescu afirma ca acestea nu sint decit sumele oficiale pe care le-au cheltuit partidele in campania electorala, dar "nu am putut prinde grosul finantarii oculte". MIHAELA CONSTANTINESCU Dan Ioan Popescu, un politician nervos Vicepresedintele PDSR Dan Ioan Popescu a atacat ieri dur puterea, plecind de la situatia de la TEPRO Iasi. Popescu a spus ca drama de la Iasi este "un gest de maxima nervozitate al celor responsabili de privatizarea frauduloasa de la TEPRO". Liderul PDSR considera ca puterea "sufera de grija prea multelor vile, masini, amante si conturi umflate". Guvernarea, a declarat Popescu, este plina de "bilbiieli si confuzii", care "la orice pas lasa victime, fie ca e vorba despre muncitori flaminzi care vin sa-si ceara dreptul si sint asteptati cu gloante, fie ca este vorba despre cercetatori sleiti de foame care sint batuti mar de oamenii puterii". "Actuala putere reprezinta ultima garda de teroristi ai lui Ceausescu", a afirmat Popescu, care s-a declarat "om politic responsabil". Dupa parerea sa, in minerit, in Moldova, si in general in orasele mari si mici, se intimpla un "genocid", iar "crima este ultima solutie politica de guvernare a domnului Emil Constantinescu si a camarilei sale". Dan Ioan Popescu a conchis apoteotic ca PDSR "va face lumina in tot acest haos". "Minciuna sta cu regele la masa in palatul prezidential", a incheiat liderul PDSR. LUCIAN PURCAREANU Bref Victor Bostinaru: "Athanasiu a reusit ce n-au reusit comunistii in 1948" Deputatul PDSR Dumitru Pislaru s-a revoltat marti, de la tribuna Camerei Deputatilor, impotriva PD, pe motiv ca democratii se opun intrarii PDSR in Internationala Socialista. Pislaru crede ca neintrarea PDSR in forumul socialistilor a fost determinata de "lobby-ul negativ" al PD. Deputatul PD Victor Bostinaru, presedinte al Comisiei de politica externa, a respins criticile lui Pislaru si a apreciat drept "gratuita" aceasta reactie, aratind ca PD nu si-a propus sa blocheze accesul partidului condus de Ion Iliescu in Internationala Socialista. Pe de alta parte, Bostinaru a remarcat ca pentru un numar de locuri pe listele parlamentare si pentru o ipotetica pozitie de ministru intr-un cabinet PDSR, Alexandru Athanasiu dizolva PSDR, "ceea ce nu reusisera nici comunistii in 1948". (T.G.) Roman, acuzat ca si-a facut campanie la Hanovra ApR considera ca Petre Roman "a transformat din nou postul de ministru al externelor intr-o anexa destinata promovarii intereselor proprii si ale partidului pe care il conduce". Din aceasta cauza, partidul va solicita comisiilor de politica externa ale parlamentului sa-l audieze pe ministrul externelor si pe Tudor Dunca, ambasadorul Romniei la Berlin, acuzati ca folosesc fondurile MAE drept "fonduri de campanie ale PD". ApR stie ca Petre Roman "a transformat receptia organizata la finalul Zilei Romniei de la Expo 2000, de la Hanovra, intr-un moment electoral (...) pentru a-si face campanie in calitate de candidat la presedintie". ( D.V.) Liberalul Zoner pleaca dupa Bratieni Deputatul PNL Serban Radulescu Zoner adera la partidul condus de Decebal Traian Remes, respectiv Partidul National Liberal al Bratienilor (PNL-B). Zoner a facut acest anunt ieri, in plenul Camerei Deputatilor, motivind ca "se afla pe prima lista de intelectuali romani care au decis sa-l sustina pe Mugur Isarescu in cursa pentru Presedintia Romaniei, iar aderarea sa la PNL-B este pentru ca nu a fost niciodata "partizanul duplicitatii", raminind astfel fidel doctrinei liberale. (C.S.) Razvan Theodorescu merge la Iasi Razvan Theodorescu, presedintele Comitetului de sprijin al candidaturii lui Ion Iliescu, va avea locul doi pe lista de candidati ai filialei Iasi pentru Senat. Anuntul a fost facut ieri de senatorul PDSR de Iasi, Ion Solcanu, care va detine prima pozitie pe lista. Pe locurile trei si patru se vor afla Vasile Mocanu si Petru Alexa. La Camera Deputatilor, pe primul loc se afla actualul deputat Traian Dobre. (L.P.) Ioan Talpes i-a pregatit lui Ion Iliescu vizita in SUA Fostul director al Serviciului de Informatii Externe (SIE), Ioan Talpes, este consilier personal al presedintelui PDSR, Ion Iliescu. De altfel, Ioan Talpes este cel care i-a pregatit liderului PDSR vizita in Statele Unite, vizita preconizata de mai mult timp, aflata acum in plina desfasurare. Fostul director al SIE face parte din corpul de consilieri ai lui Ion Iliescu de mai mult de un an. El se ocupa in special de relatiile externe ale lui Ion Iliescu, fiind in acest moment plecat in SUA cu liderul PDSR. (L.P.) 