 Problemele atacantului stelist nu pot fi diagnosticate in tara Vladoiu isi va trata genunchiul in Germania Jean Vladoiu, atacantul echipei de fotbal Steaua, se afla intr-unul dintre cele mai delicate momente ale carierei. Medicii au refuzat ieri sa-si dea acordul pentru ca el sa evolueze dupa o pauza de cinci luni, cauzata de o accidentare. Cind toata lumea astepta ca valorosul atacant "ros-albastru" sa-si faca reintrarea, Vladoiu si-a vazut visul spulberat. Problemele sale medicale la genunchiul drept tind sa se agraveze si nimeni nu-si poate asuma responsabilitatea unui diagnostic precis. Din acest motiv, Jean urmeaza sa plece, la sfirsitul saptaminii viitoare, in Germania, pentru un examen medical amanuntit. "Sint tare mihnit", marturisea, cu amaraciune in glas, Jean. "Sint suparat ca am pierdut cinci luni degeaba. Nimeni, vreme de cinci luni, nu a fost in stare sa-mi dea un diagnostic ca lumea, sa-mi spuna exact ce am. Toata lumea ridica din umeri. Ligamentele nu sint afectate, meniscul este in regula, dar apare un lichid ciudat la genunchi despre a carui origine nu se poate pronunta nimeni". Vladoiu va apela, marti-dimineata, la Dieter Neururer, fostul sau antrenor de la FC Köln, cu care a ramas foarte bun prieten. "Voi merge la Köln si apoi undeva linga Hanovra, acolo unde este Neururer antrenor", povesteste fostul international. "Vreau sa ma vada un specialist si sa stiu ce voi face in continuare. Am pierdut foarte mult timp si nu doresc ca indisponibilitatea asta sa se prelungeasca. Daca in Germania nu voi rezolva nimic, voi pleca in Franta". De la dificila partida pe care echipa antrenata de Victor Piturca (racit cobza) o va sustine azi la Brasov va lipsi si Cristian Ciocoiu. Atacantul "militar" - care a avut citeva contre, in ultima vreme, cu managerul stelist - a fost lasat acasa. Dupa o discutie intre cei doi, s-a convenit ca jucatorul traverseaza o perioada mai putin fasta, survenita pe fondul unei oboseli excesive, concluzia fiind ca inaintasul are nevoie de un concediu. ADI DOBRE Unicul gol cu capul la nationala In preliminariile Campionatului Mondial Franta 1998, reprezentativa de fotbal a Romaniei a mers cu motoarele turate la maximum. Pe 9 octombrie 1997, "tricolorii" au invins, in deplasare, formatia Islandei, cu scorul de 2-0. Ultimul gol al partidei disputate la Rejkyavik a fost marcat de Gheorghe Hagi, cel mai bun jucator roman din toate timpurile. Astazi, pe canalul Romania 1, de la ora 20.30, microbistii pot revedea reusita "Regelui", unicul gol din cariera sa la nationala marcat cu capul. Miine, emisiunea "Numaratoarea inversa", care prezinta golurile inscrise de Hagi pentru prima reprezentativa, va prezenta un supergol al "capitanului", direct din lovitura libera de la 25 de metri, realizat in partida Romania - Liechtenstein, scor 8-0. Dinu: "Arhire nu s-a adaptat mental" Cornel Dinu, antrenorul echipei de fotbal Dinamo Bucuresti, a tinut sa comenteze ieri plecarea jucatorului Iulian Arhire de la gruparea din Soseaua Stefan cel Mare. "Nu s-a adaptat mental. La meciul cu Rapid dorea sa fie titular pentru ca-l urmarea un emisar de la Hertha Berlin. Dinamo e trambulina pentru altii? Numai la noi se poate intimpla ca un fotbalist sa hotarasca asupra sa si apoi sa se si supere. Este o drama a fotbalului romanesc. S-a eliminat singur de la Dinamo. Astfel de experiente, va promit, nu se vor mai intimpla la clubul nostru", a afirmat Procuroru', iritat de gestul jucatorului respectiv. DANIEL NAZARE Mars de simpatie pentru Balaci Citiva suporteri ai echipei de fotbal Universitatea Craiova s-au strins ieri, in centrul orasului, pentru a protesta la adresa celor care l-au determinat, joi, pe antrenorul Ilie Balaci sa-si dea demisia. Desi la manifestare erau asteptati mii de simpatizanti ai "Printului", in fata Prefecturii din Banie nu s-au strins decit 30 de fani. Prin marsul lor, acestia au incercat sa-l faca pe Balaci sa se razgindeasca si sa-l constringa pe actionarul Gigi Netoiu sa plece de la Universitatea. De altfel, galeria oltenilor l-a declarat pe Netoiu "persona non grata" in Banie. Vasile Bulucea, primarul Craiovei, este de partea lui Balaci, cu toate ca, in trecut, a avut divergente de opinii cu tehnicianul. "Nu sint de acord sa plece Balaci de la echipa. Ma intereseaza situatia Universitatii, dar nu sint in masura sa ma bag. Nu trebuie sa ma bag, deocamdata, in mocirla lor pentru ca ei sint singurii care pot sa-si rezolve problemele", a declarat Bulucea. O posibila detensionare a situatiei de la Craiova s-ar putea produce chiar dupa meciul cu Astra, cind actionarul Netoiu ar urma sa se retraga de la club, indica unele surse din anturajul gruparii "alb-albastre". Pe de alta parte, Gigi Netoiu conditioneaza plecarea sa de restituirea banilor investiti pina acum la Universitatea, aproximativ doua milioane de dolari. MARIO MORCOV Schumacher da lectii de fotbal ziaristilor Fara a tine cont de faptul ca miine intreaga crestinatate, fie ea de rit ortodox sau catolic, sarbatoreste Pastele, Marele Circ al Formulei 1 programeaza a patra etapa a sezonului. Dupa trei runde derulate pe tot atitea continente, cei 22 de piloti se vor duela la Imola, pe circuitul "Enzo si Dino Ferrari", in Marele Premiu al statului San Marino, primul din acest an care are loc in Europa. Batalia pentru locul intii se anunta pasionanta. In afara celor de la Ferrari, alte doua echipe, McLaren si Williams, emit pretentii la cistigarea cursei. "Daca nu vom repeta greselile facute in Brazilia nu cred ca putem pierde acest Grand Prix. In ciuda faptului ca nu are decit un singur punct la activ, il consider pe Mika Hakkinen principalul rival", a declarat Schumacher. Campionul german a participat joi la o partida de fotbal, echipa la care a evoluat, alcatuita din oameni care au tangenta cu F1, cistigind cu 6-1 disputa cu o selectionata a ziaristilor italieni. Schumi a marcat unul dintre golurile echipei sale, printr-un sut superb de la peste 20 de metri. Ferrari a dominat ieri prima sedinta a antrenamentelor libere, Barichello terminind pe primul loc, urmat, la aproape o secunda si jumatate, de Michael Schumacher. Pe locul trei a sosit Hakkinen, iar pe patru - Coulthard. Cei de la Williams au iesit in evidenta prin mesajele pe care masinile pilotate de Ralf Schumacher si Pablo Montoya le aveau inscriptionate pe eleroanele spate: "Keep your distance" (n.r. - Mentineti distanta). Mesajele faceau, evident, trimitere la incidentele pe care Ralf si Pablo le-au avut in precedentele trei etape, cind au fost agatati din spate de Barichello, Villeneuve si Verstappen, fiind obligati sa abandoneze. In clasamentul pilotilor conduce Michael Schumacher, cu 26 de puncte, urmat de David Coulthard, cu 20 de puncte, si Rubens Barichello, cu 10 puncte. La constructori, pe primul loc este Ferrari, cu 36 de puncte, secundata de McLaren, cu 21 de puncte, si Sauber, cu 8 puncte. SILVIU TANASE Ganea, plin de Energie Fotbalistul roman Ioan Viorel Ganea a obtinut penalty-ul gratie caruia echipa sa, VfB Stuttgart, a cistigat acasa, joi seara, cu scorul de 1-0, partida cu Energie Cottbus, meci contind pentru etapa a 29-a a primului esalon german. "Ganezu'" a fost faultat in careu, iar lovitura de la punctul cu var a fost transformata, in minutul 72, de bulgarul Balakov. Proscris la echipa nationala, Ganea a izbutit, se pare, sa iasa din conul de umbra in care a intrat dupa conflictul cu Ladislau Bölöni, fiind utilizat din primul minut in linia de atac a gazdelor, alaturi de Sean Dundee.(D.C.) Titi Dumitriu isi vede mai bine echipa la televizor Titi Dumitriu nu asteapta cu zimbetul pe buze partida pe care echipa sa, Rocar, o disputa cu Otelul Galati. "Nu m-am gindit nici o clipa ca va fi o formalitate, cu atit mai mult acum, dupa jocul cu Steaua. Jocul din Ghencea ne-a adus putin, doar un punct, dar ne-a luat mult. Buia, Nemtanu si Suleap sint suspendati, iar alti sase jucatori sint la limita", a precizat ieri antrenorul. Totusi, Dumitriu a declarat ca este optimist in ceea ce priveste deznodamintul partidei de astazi pentru ca are incredere in jucatorii care ii vor inlocui pe cei trei. Chiar si in eventualul inlocuitor al lui Prodan, prezenta internationalului in acest joc fiiind incerta. Referitor la faptul ca va intilni o echipa antrenata de un fost elev - un apropo subtil la precedentul meci de pe teren propriu, cind Rocarul a pierdut in fata Rapidului antrenat de Mircea Rednic -, Dumitriu a precizat ca nu e superstitios. "Si, oricum, mai degraba as crede in faptul ca, de cite ori am stat in tribuna, am cistigat", a adaugat el. Pentru ca tot a fost deschisa discutia asupra suspendarii sale, antrenorul Rocarului a spus ca nu are prea multe de comentat. "E a treia oara cind ajung in fata comisiei. Nu-mi convine nici mie situatia, sa apar in fata acelor oameni, sa ma certe. Poate ca am exagerat in Ghencea, dar stiti ce bine am vazut ultimele zece minute din meci, acasa, la televizor?". Intrebat daca ar accepta o eventuala propunere de a prelua Rapidul, Titi a declarat ca nici nu se pune aceasta problema. "Eu plec de aici numai daca domnul Florea renunta. Sa stiti ca, practic, eu nici nu am un contract cu Rocarul, exista doar cel care a fost depus la liga. Nici la Galati n-am avut asa ceva, consider ca in relatia cu oameni adevarati o stringere de mina este suficienta". HORIA HASNAS "Schumi, spune-ne tu cum ai trintit meciul asta!" Gloria si Rapid au inaugurat ieri, la Bistrita, etapa a 20-a din Divizia A cu o partida modesta. Giulestenii au jucat in special cu gindul la Mircea Rednic, caruia i-au dedicat victoria, in vreme ce Gloria s-a comportat ca o echipa obisnuita sa valseze la mijlocul clasamentului, replicind palid la atacurile giulestenilor. Pe alocuri fara nerv, confruntarea dintre cele doua grupari s-a dinamizat in ultimul sfert de ora, dupa ce Daniel Pancu a gasit drumul spre gol, la capatul unei faze spectaculoase, in care a facut o preluare de efect si a sutat pe centrul portii, printre picioarele goalkeeper-ului Costel Cimpeanu. Arbitrul de centru Constantin Fratila a luat doua decizii contradictorii. In minutul 3, centrarea de pe dreapta efectuata de Daniel Pancu a fost reluata in plasa, cu capul, de Cornel Frasineanu. Golul a fost anulat, eronat, de "centralul" Constantin Fratila, pe motiv de fault in atac asupra lui Mindrean. In minutul 54, Coroian a fost atacat, de la spate, de Frasineanu, insa acelasi Fratila a refuzat sa acorde penalty-ul care se cuvenea Viorel Hizo, directorul tehnic al giulestenilor, a privit meciul la televizor, alaturi de George Copos, principalul actionar al Rapidului. Rapidistii au jucat pe cite 3.000 de dolari Rapidistii au jucat pe cite 3.000 de dolari la victorie, in timp ce fiecare bistritean ar fi bagat in buzunar, in eventualitatea unei izbinzi, 1.000 de dolari "In ultimii ani, disputele dintre Gloria si Rapid au fost extrem de incrincenate. De altfel, anul trecut, pe cind echipa Rapid era antrenata de Mircea Lucescu, meciurile cu Gloria erau cele mai aprige", a declarat, la pauza, vicepresedintele bistritean Ioan Horoba, referitor la corectitudinea cu care s-au jucat, de-a lungul timpului, la Bistrita, partidele cu Rapid Mircea Rednic a vazut din tribuna stadionului "Gloria" partida de la Bistrita. Despre fostul "principal" al Rapidului se spune ca este cel care a alcatuit echipa pentru acest meci, fapt recunoscut chiar de Rednic, la putin timp dupa incheierea jocului. Fostul international a venit la vestiare pentru a-si felicita fostii elevi. Rednic urma sa plece ieri in Belgia, unde isi va petrece, alaturi de familie, sarbatorile de Pasti La pauza, in drum spre vestiare, liberoul bistritean Vasile Popa i-a cerut antrenorului Constantin Cirstea inlocuirea mijlocasului Horatiu Cioboloc, banuit ca nu si-ar fi aparat corect sansele. "CFR"-ul s-a conformat, iar din minutul 46 l-a schimbat pe Cioloboc cu Velcea Daniel Pancu i-a dedicat golul lui Mircea Rednic, pe care il socoteste inca antrenorul Rapidului. "N-avem nici o treaba cu domnul Copos sau cu domnul Hizo. Domnul Rednic a fost fortat sa demisioneze. A fost vina noastra ca am pierdut meciul cu FC Brasov, nu a antrenorului", a declarat "Pancone". "E Panco, Panco italiano!" Marian Rada a obtinut prima sa victorie in calitate de antrenor principal. "Am mai fost "principal" la Rapid, intr-un meci impotriva Ceahlaului, insa, din pacate, am pierdut acea intilnire", a marturisit Rada Daniel Pancu a fost sicanat in permanenta de public. Spectatorii i-au strigat: "Uite vedeta din Moldova, uite "sirma"! Numai papucii sint de el!". In schimb, galeria rapidista a dat un adevarat festival pro-Pancu si pro-Rednic, numele celor doi fiind scandate in permanenta. Dupa inscrierea golului, fanii din Giulesti i-au cintat atacantului: "E Panco, Panco italiano!". In semn de multumire, Pancu le-a aruncat tricoul de joc, imediat dupa ce a fost inlocuit cu Viorel Ion Fanii Gloriei i-au acuzat de blat pe oficialii gruparii ardelene. Constantin Schumacher, fostul mijlocas al Rapidului, a fost serios mustruluit: "Schumi, spune-ne tu cum ai trintit meciul asta!", in timp ce "vicele" Horoba a primit urmatorul sfat: "Horoba, hai nu spune chiar tot!" MARGARIT BANUTA GLORIA BISTRITA - RAPID 0-1 (0-0) A marcat: PANCU (min. 73) Stadion: "Gloria"; Spectatori: 1.000 GLORIA: Cimpeanu 5,5 - Mindrean 6, Costin 5, V. Popa 6, Coroian 5, Miszti 5,5 - Schumacher 6, H. Cioloboc 4,5 (min. 46 Velcea 5), Ceausu 6 - Turcu 6, Birsan 6 (min. 83 Sinmirtean). Antrenor : Constantin Cirstea Rapid: R. Lucescu 6 - Iencsi 6,5, N. Stanciu 6, Mutica 4,5 - Apostol 6, Maldarasanu 5,5 (min. 90 Crivac), Ghioane 6,5, Frasineanu 6, Bar 5,5 - Pancu 7 (min. 88 V. Ion), R. Nita 5,5 (min. 70 Burke 6). Antrenor : Marian Rada Arbitri: C-tin Fratila 4,5 - I. Muresan 6, M. Diaconu 6 [19][pl.dll?rid=expresro] 