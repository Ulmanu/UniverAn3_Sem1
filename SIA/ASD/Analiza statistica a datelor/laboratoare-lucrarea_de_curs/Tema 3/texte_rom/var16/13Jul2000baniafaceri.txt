 Fara investitori, dar cu inflatie, Actiunile cotate la burse isi pierd din valoare Piata de capital romaneasca nu a depasit inca stadiul copilariei, cu foarte putine instrumente financiare tranzactionate, un nivel scazut al preturilor actiunilor cotate la burse, volum modest al schimburilor si fara investitori de portofoliu straini. Totusi, actorii pietei de capital au lansat ieri o provocare, mai ales pentru autoritati, in timpul conferintei "Finantarea prin piata de capital" organizata de revista de specialitate Piata Financiara. Fostul prim-ministru Theodor Stolojan a pus degetul pe rana pietei, facind o radiografie dura a mediului economic in care opereaza piata de capital. Astfel, observind absenta din piata a investitorilor straini de portofoliu, capabili sa absoarba fluxurile de actiuni si sa arunce capital in piata, Stolojan a spus ca mediul economic romanesc este dificil pentru acestia. Consecinta a scaderii continue a preturilor actiunilor emise de companiile listate pe cele doua burse, valoarea de piata a capitalurilor acestora s-a micsorat dramatic, astfel incit cele 5.570 companii listate (din care 1.500 n-au avut nici o tranzactie in ultimii trei ani) au o capitalizare bursiera sub 5% din PIB, in timp ce in alte tari din Europa centrala se situeaza la peste o cincime. In plus, "nu poti avea piata de capital cind ai o inflatie mare si risc valutar". Probleme la care se adauga si faptul ca autoritatile au o capacitate redusa de a aplica legile. LIDIA MOISE AVAB a devenit cel mai mare creditor din economia nationala Experienta a aratat ca numeroase companii romanesti au folosit creditele luate de la banci cu scopul finantarii afacerii pentru a plati furnizorii sau salariile. O alta sursa de bani descoperita de manageri a fost neplata obligatiilor catre bugetul statului si, nu in ultimul rind, neplata furnizorilor, creindu-se astfel blocajul financiar. Un studiu efectuat pe un grup de 20 de companii incluse in programul de privatizare finantat de Banca Mondiala arata ca 85% din creditele luate de aceste companii pentru investitii sint acum restante si preluate de AVAB, agentia devenind "cel mai mare creditor din economia nationala", a spus ieri analistul Sorin Caian la conferinta despre piata de capital organizata de Piata Financiara. (L.M.) Henkel a investit sase milioane de marci in prima fabrica de adezivi pentru constructii Compania Henkel Bautechnik Romania a inaugurat ieri in Bucuresti prima fabrica de adezivi marca Ceresit pentru constructii, rezultatul unei investitii de aproximativ sase milioane de marci germane, finalizate in numai sapte luni. Compania estimeaza ca productia anuala minima va fi de 30.000 tone, cu posibilitatea maririi capacitatii fabricii pina la 150.000 tone pe an. Compania germana Henkel, lider mondial in piata adezivilor, intentioneaza sa se extinda atit pe piata europeana, cit si pe cea romaneasca. "Deschiderea in Romania a primei fabrici de adezivi pentru constructii marca Ceresit este raspunsul firesc la mediul economic in continua schimbare, la ritmul alert de dezvoltare a industriei producatoare de adezivi", a declarat Friedrich Stara, presedinte pentru Europa centrala si de est al companiei Henkel. Pina acum, gama de produse Ceresit a intrat pe piata romaneasca din import, ritmul vinzarilor dublindu-se in 1999, ceea ce justifica investitia directa facuta in Bucuresti. (L.M.) abc-ul impozitului pe venitul global La determinarea venitului net din activitati independente, Diferenta de diurna care depaseste nivelul prevazut de lege se impoziteaza 1. Cind beneficiaza de deduceri personale contribuabilii care obtin venituri numai din activitati indepen-dente sau din cedarea folosintei bunurilor, stiind ca acesti contribuabili efectueaza plati anticipate trimestrial in baza declaratiei privind veniturile estimate si a deciziei de impunere? Conform articolului 12 - alineatul 1 din Ordonanta 73/1999, persoanele fizice romane cu domiciliul in Romania au dreptul la deduceri personale acordate pentru fiecare luna a perioadei impozabile. Dupa depunerea declaratiei de venit global si a documentelor justificative de catre contribuabilii care obtin venituri din activitati independente si din cedarea folosintei bunurilor, pina la data de 31 martie a anului urmator realizarii veniturilor, organul fiscal calculeaza impozitul global, ocazie cu care se acorda si deducerile personale de baza si cele suplimentare. 2. Cheltuielile de delegare-detasare sint deductibile integral in vederea determinarii venitului net din activitati independente? Pentru persoanele care obtin venituri din activitati independente, potrivit articolului 16 - alineatul 4, litera l, din Ordonanta 73/1999, sumele primite pentru acoperirea cheltuielilor de natura indemnizatiei zilnice de delegare sau de detasare si diurna (acordate pe perioada delegarii/detasarii in alta localitate, in tara si in strainatate, in interesul serviciului), care depasesc limitele stabilite prin Hotarire de Guvern, nu sint considerate cheltuieli deductibile. 3. Conform unor contracte individuale sau colective de munca, unii angajati beneficiaza de transport gratuit de la domiciliu catre locul de munca si invers. Este considerat acest avantaj in natura un venit impozabil? Prevederile articolului 9 - punctul 4 din Normele Metodologice de aplicare a Ordonantei 73/1999 arata ca avantajele in bani si echivalentul in lei al avantajelor in natura sint impozabile numai daca au fost considerate cheltuieli deductibile aferente activitatii desfasurate de persoana sau societatea care le-a acordat. Conform articolului 27 din Legea 76 a bugetului de stat pe anul 2000, sumele alocate de regiile autonome, institutele nationale de cercetare-dezvoltare, societatile si companiile nationale si celelalte societati comerciale - in limita unei cote de 1,5% aplicata asupra fondului de salarii realizat anual - pentru acoperirea partiala a costului transportului la si de la locul de munca al salariatilor sint cheltuieli deductibile pentru persoana juridica si nu sint impozabile pentru salariati. OVIDIU ZARA Guvernul mareste zestrea Bancii Agricole In urma cererilor formulate de investitorii straini, termenul de depunere a ofertelor finale pentru privatizarea Bancii Agricole a fost aminat pentru data de 8 august, "ceea ce nu va modifica termenul de finalizare a privatizarii care este stabilit pentru sfirsitul lunii septembrie", a declarat Alin Giurgiu, director general adjunct in FPS. Dupa cum a explicat actionarul majoritar, FPS, datele problemei sint putin schimbate. Oferta finala va fi una singura, cea depusa de un consortiu de banci, al carui lider va fi Fondul Romano-American de Investitii, Banca Agricola a Greciei si Rabo International Advisory Services. Consortiul si-a pastrat libertatea ca pina la data finala sa poata atrage si alte institutii in interiorul sau. Deja si-au manifestat interesul sa participe Banca Europeana pentru Reconstructie si Dezvoltare si International Finance Corporation din cadrul Bancii Mondiale. Motivele pentru care a fost solicitata aminarea termenului au fost solutionarea litigiilor cu ceilalti actionari ai Bancii Agricole, Societatile de Investitii Financiare (SIF) si finalizarea procesului de due diligence. Pina ieri nu erau finalizate cesiunile de actiuni decit pentru SIF Oltenia, urmind ca intr-o saptamina sa fie finalizate si actiunile pentru celelalte. SIF Oltenia a primit in compensatie actiuni la BCR, Sidex si alte societati. In aceste conditii, pachetul detinut la ora actuala de FPS va fi mai mare, dar nu se stie deocamdata daca consortiul bancar va dori sa cumpere un pachet mai mare decit cel de 56,5% pentru care si-a anuntat intentia. Totodata a fost specificat faptul ca banca isi va pastra numele si dupa privatizare. In acest context, Andre Lys, reprezentant al delegatiei Comisiei Europene in Romania, a declarat ca pentru privatizarea Bancii Agricole si a Bancii Comerciale, Uniunea Europeana a alocat pina acum 20 milioane euro, fonduri nerambursabile, urmind ca alte 10 milioane de euro sa fie alocati Bancii Nationale a Romaniei si BCR pentru finalizarea procesului de efectuare de plati automate. Pentru ca oferta Bancii Agricole sa fie mai atractiva, guvernul s-a angajat sa recapitalizeze Banca Agricola, dar nu a specificat si cu ce suma. GABRIELA TINTEANU 