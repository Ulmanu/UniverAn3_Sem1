 De la Palatul Copiilor, in "Playboy" De saptamina viitoare, cititorii vor gasi pe tarabe un nou numar al revistei "Playboy". Vedeta editiei este Irina de la "Evrika". Irina Andreea Adomnica si-a descoperit calitatile vocale la 9 ani, intrind prin concurs in ansamblul "Primavara" de la Palatul National al Copiilor. Irina a facut parte din grupul de copii care a aparut pe scena alaturi de Michael Jackson in timpul concertului de la Bucuresti. Din 1999, Irina face parte din trupa "Evrika". Ea a participat la selectia pentru Eurovision. (G.P.) La Mamaia 2001, Tot Madalina si Cotabita Piesele care vor concura la sectiunea de Creatie a Festivalului National de Muzica Usoara Mamaia 2001, ce se va desfasura in perioada 9-12 august a.c., la Teatrul de Vara din Mamaia, sint urmatoarele: "Unde esti?" (muzica: Raimond Vancu, interpret: Marcel Pavel), "Cintec pentru tine" (m: Crina Mardare, i: Crina Mardare, Mihai Bita), "Tu esti singura" (m: Andrei Tudor, i: Centrul Civic), "Nu sint cuminte" (m: Dan Nedelcu, i: Lavinia Nastase), "Vine o vreme" (m: Alexandru Deac/ Kovacs Laszlo, i: Desperado), "Tu, numai tu" (m: Marius Baras/Valahia, i: Valahia), "Nu privi in urma ta" (m: Mihai Alexandru, i: Carmen Trandafir), "Nu s-a sfirsit" (m: Ovidiu Komornyik, i: Luminita Anghel, Ovidiu Komornyik), "Nu mai vreau" (m: Catalin Tuta Popescu, i: Capuccino), "Daca esti linga mine" (m: Serban Georgescu, m: Madalina Manole), "Ploaie de vara" (m, i: Alexandra Ungureanu), "Mi-e dor de tine" (m: Marius Moga/Paul Surugiu, i: Fuego, Anca Haletz), "Ce frumoasa esti" (m: Dan Spinu, i: Cannabis), "Si va trece-o noapte" (m: Ionel Tudor, i: Gabriel Cotabita), "Vorbe de dor" (m: Dan Ioan Panait, i: Marian Ardelean), "Crede in iubire" (m: Dani Constantin, i: Daniel Iordachioaie). Andy Kerestely, membru al juriului, ne-a marturisit: "Juriul a fost compact, cu putine divergente de opinie. Cei mai drastici am fost eu, Calin Geambasu si Eugen Mihaescu, adica generatia tinara de compozitori. Noi am fost refractari la tot ce nu era modern si proaspat". Gheorghe Halet, de la Consiliul Judetean Constanta, si el membru al juriului, ne-a declarat: "Pina sa inceapa preselectia, am fost sunat de multi dintre cei care au depus piese. Au concurat 100 de cintece. Mi se spunea: vezi ca am motoul ala! Asa ca, la preselectie, le-am sugerat membrilor juriului condus de Marcel Dragomir sa punem toate plicurile intr-un sac, de unde sa extrag cite o piesa, dindu-i un numar, fara a-i pomeni motoul. Dupa ce era ascultata piesa din plic, sa-l scot pe urmatorul si tot asa. Au fost de acord, si astfel s-a facut o selectie obiectiva". ANCA NICOLEANU Unde mergem BUCURESTI: Vineri, de la ora 22.00, "Playboy" organizeaza in clubul Twice o petrecere speciala - cu prezentarea unei colectii de lenjerie intima-concert cu Spitalul de Urgenta, nisip si piscina (5/7 m) ; Pe Strada de Vara, vineri seara, dupa 21.00, cinta Neurotica, simbata - Iris - iar duminica - Big Band Big Mamou ; La Folk Club Casa Eliad, vineri, de la ora 21.00, cantautorul Dinu Olarasu isi lanseaza "Vizavi", noul sau album ; In PUB 18, duminica seara, de la ora 21.00, dupa o lunga perioada de pauza, cei sase baieti de la Baba Novac vor sustine un concert de acid-jazz, revenind la formula cu tobosar ; Formatia Blue Spirit va sustine simbata, in Laptarie, de la 22.00, un concert de blues. TIMISOARA: Vineri, de la ora 22.00, in Art Cafe, petrecere cu ghicitori in carti, bobi si tarot ; Simbata, in clubul No Name, se danseaza in piscina, cu DJ-i cunoscuti, iar pe Terasa Hollywood se danseaza pe techno cu vibe de rock, cu Dragan si Clau, de la Pnal. (L.S.) Litoral 2001 Alarma rosie pe litoral "Bulinarii" au dat tonul distractiei in Disco Onyx Acolo unde va distrati, pe litoral, va puteti astepta la o descindere mai putin obisnuita. Nu vine politia sau Garda Financiara. Vin "bulinarii" - membrii echipei "Evenimentul zilei" sosita pe litoral pentru a pune urmarul la distractia voastra. Asa cum s-a intimplat miercuri noaptea in Eforie Nord, cei care vor sa se distreze vor pleca acasa cu amintirea unei seri placute petrecute alaturi de noi. "In seara asta, sponsor este "Evenimentul zilei", ziarul care iti aduce miliardul", a anuntat, in plina distractie, M.C. Salba de la pupitrul Discotecii ONYX. Asa a inceput o seara incendiara pe plaja Marii Negre, la Eforie Nord, in care principalii animatori ai distractiei au fost membrii echipei "Evenimentul zilei". Tonul la cintec l-au dat DJ Cristi, M.C. Tony si M.C. Sollo, care au intrat repede in jocul nostru. Atmosfera s-a incins instantaneu atunci cind s-a anuntat primul premiu. Multimea de tineri a dansat nebuneste, in speranta ca vor primi un tricou de la "Evenimentul zilei". Prima norocoasa cistigatoare a fost Laura Papara, o adolescenta din Brasov. Pe ritmurile melodiei "If You Wonna Be Rich" (Daca vrei sa fii bogat), frumoasa Laura a primit primul tricou rosu. "Sint superincintata, chiar daca e ultima seara pe care o petrecem eu si colegii mei pe litoral", ne-a marturisit Laura. Acesta a fost insa doar inceputul. Incitati de dorinta de a primi un premiu de la echipa noastra, adolescenti, tineri, dar si oameni in toata firea s-au intrecut, pe ritmurile muzicii nebunesti, sa danseze cit mai bine, mai sexy, mai incitant. Tricourile si sepcile rosii au fost oferite dupa fiecare concurs anuntat de animatorii petrecerii. Nicusor, de la Sportul Studentesc, Emi din Bucuresti, Horatiu din Bistrita, Camelia din Bucuresti sint doar citiva dintre cei care "s-au miscat cel mai bine" pentru a pune mina pe premiile "Bulinei rosii". Tirziu, dupa miezul noptii, nebunia ritmurilor muzicii a incins si mai tare spiritele. Fetele au inceput sa se dezbrace si, incredibil, au urcat pe podiumul din mijlocul ringului de dans. Ca sa nu fie mai prejos, baietii li s-au alaturat si au evoluat la bara alaturi de ele. In topul celor mai sexy dansatori s-a evidentiat un cuplu din Bistrita. Alexandra si Rares "au dat clasa". La citeva minute dupa anuntarea unui nou concurs, cei doi s-au "cocotat" pe podium si s-au dezbracat in ritmurile muzicii. Linga ei, doi tineri dezbracati au incercat sa ii concureze. Intrecerea s-a dovedit a fi pe placul celor prezenti in Disco ONYX, care au fluierat si au aruncat cu bani. Cistigatori au fost toti, in cele din urma, cel mai sexy cuplu primind tricourile mult-rivnite, iar "rivalii" lor sepcile cu bulina rosie. BARDO SI CANA Turneul de vara al trupei Divertis incepe astazi, la Neptun, cu episoade speciale: "Betivii spun lucruri trasnite" Vineri, la Neptun, incepe turneul de vara al trupei Divertis, cu un spectacol nou-nout, intitulat "Divertis - o vara de ris". Sponsorizat generos, ca de obicei, de Connex, turneul celor de la Divertis se deschide, la Neptun, la ora 20.30, la Teatrul de Vara, apoi continua la Constanta, simbata, la Teatrul de Vara "Soveja", tot de la ora 20.30, si, duminica, la Mamaia, de la ora 20.00, la Teatrul de Vara. In fiecare weekend, turneul reincepe, in alte locuri de pe litoral. Noutati din programul acestei veri? L-am intrebat pe Valentin Gora. "Toate episoadele acestui spectacol sint noi. Am pregatit doua epopei intr-una: "Iliesciada si EuroOdiseea". Avem o parodie dupa o cunoscuta emisiune TV: "Betivii spun lucruri trasnite". Avem o alta parodie care se cheama "Scuza-ma". "Aventurile baronesei Nicholson - Pacala si Tindala" este o poveste cu copii din Romania". Toni Grecu, liderul trupei Divertis, a tinut sa precizeze doar atit: ""Betiv" mai haios ca Ioan Gyuri Pascu nu veti mai vedea in vara asta! Merita sa suferi de sete ca sa-l vezi!". ANCA NICOLEANU Bila alba / Bila neagra Ion Craciunescu si Adrian Porumboiu Intr-o perioada in care inalti ierarhi ai Bisericii Ortodoxe Romane se impotrivesc din rasputeri actiunii demarate de CNSAS de cercetare a dosarelor de la Securitate ale preotilor, iar "procurori" de tip Gusnarenku, naimiti de cei care au ceva de ascuns, arunca la foc automat cu noroi in cei care se straduiesc sa faca lumina, exista si doi oameni care, desi nu se incadreaza intre cei prevazuti de Legea Ticu, au cerut sa li se verifice dosarele. Este vorba de fostii mari arbitri internationali Ion Craciunescu si Adrian Porumboiu, recunoscuti pentru atitudinea pe care au avut-o in repetate rinduri la adresa murdariilor din fotbalul romanesc. Gestul lor merita aplaudat cu atit mai mult, cu cit cotidianul "Pro Sport" a solicitat CNSAS verificarea unei intregi liste cu nume sonore din fotbal, pe care cei doi nu se regaseau. Radu Timofte, directorul SRI Dupa ce "Evenimentul zilei" a publicat in urma cu ceva vreme un document secret, potrivit caruia directorul SRI si-a pregatit o strategie de imagine menita sa-i asigure in 2004 accederea in fruntea PSD, Radu Timofte a dezmintit categoric aceste informatii, spunind ca este doar o "diversiune mediatica". Miercuri insa, Timofte a facut o declaratie desprinsa parca din materialul prezentat de noi, acuzind o parte a autoritatilor statului ca ignora avertismentele SRI cu privire la unele procese de privatizare. In strategia de imagine se specifica: "In cazul aparitiei unor crize, Radu Timofte trebuie sa precizeze ca SRI a lansat avertismente, dar clasa politica nu-l asculta"! Suspendat la 150 de metri si salvat de "Evenimentul zilei" Armand Zaharia (23 de ani) a ramas agatat, ieri, la 150 metri deasupra unei prapastii din Cheile Risnoavei. Tinarul facea bungee-jumping, impreuna cu prietena lui, Ioana Nicula, de aceeasi virsta, amindoi fiind din Bucuresti. In zona se practica bungee-jumping numai la sfirsitul saptaminii si numai sub asistenta angajatilor lui Mihai Mindreanu, cel care administreaza instalatia. In ciuda indicatoarelor de avertisment montate in zona de a nu se aventura pe cabluri neasigurati, Armand Zaharia s-a dus fara scripete, cu un cablu neasigurat pe care l-a legat de tiroliana montata intre cei doi pereti ai Cheilor, alunecind inspre mijlocul cablului. Pentru ca a prins viteza foarte mare, tinarul s-a speriat si a ramas blocat, cu capul in jos, timp de mai bine de o ora. Prietena lui, care era deasupra unui perete al Cheilor, a intrat in panica, a sunat de pe telefonul mobil, la redactia noastra, solicitindu-ne ajutorul. Reporterul nostru l-a contactat pe Mihai Mindreanu si a anuntat echipele de salvamontisti. Administratorul instalatiei de bungee-jumping a ajuns in zona o data cu echipa de vinatori de munte si salvamontistii din Zarnesti. Armand Zaharia a fost deblocat de catre echipa lui Mihai Mindreanu si a fost adus la capatul stincii, ajungind jos in siguranta, pe poteca care coboara de deasupra cheilor. Acolo, a fost strins in brate de iubita lui. Mihai Mindreanu a tinut sa ne multumeasca pentru ca l-am anuntat de cele intimplate si pentru ca, in acest mod, a reusit sa-i salveze viata bucuresteanului. "Acest tinar s-a aventurat fara scripete pe tiroliana. De aceea, a ramas suspendat pe cablu la o distanta de 150 metri deasupra prapastiei. Instalatia mea functioneaza numai in weekend. Acesti tineri sint inconstienti, deoarece nu au respectat nici un indicator de avertizare, ba chiar citeva mi le-au aruncat in iarba. Cred ca baiatul a vrut sa-si impresioneze prietena si de aceea s-a aventurat pe tiroliana fara nici o asigurare. In mod normal, ar fi putut iesi usor din aceasta situatie, daca nu ar fi intrat in panica", ne-a declarat Mihai Mindreanu. Peste 50 de membri ai trupelor antitero si Salvarea au ajuns la fata locului dupa ce baiatul a fost salvat. Medicii de la ambulanta i-au dat doua algocalmine victimei, care a refuzat sa mearga la spitalul in Brasov. "Era alb ca varul, parea intepenit si crispat, inca socat de ce i s-a intimplat", spun medicii. CAMELIA CSIKI Mioara S., din comuna Apostolache, a ramas Gravida la 10 ani O fetita de zece ani s-a prezentat miercuri dupa-amiaza la un control in fata medicilor de la Spitalul de Obstetrica si Ginecologie din Ploiesti. In urma investigatiilor, s-a stabilit ca Mioara S., originara din comuna Podenii Noi, este gravida in luna a patra. Politistii prahoveni incearca acum sa stabileasca identitatea celui care a lasat gravida o fetita care abia a trecut in clasa a cincea. Toti locuitorii comunei prahovene Apostolache, unde traieste minora, stiu acum ca Mioara este insarcinata, dar nimeni nu stie precis cine este tatal copilului. Marti, fetita, impreuna cu mama ei, s-au prezentat la dispensarul din comuna. Dupa control, medicul a confirmat ca fetita cea mica a Constantei Savu este insarcinata. Descoperirea a facut repede inconjurul satului. Gura lumii a scos si un posibil suspect de viol: tatal vitreg al fetitei, concubinul mamei, Ion Voica, cunoscut printre localnici drept Nicu Santaliu', in virsta de 64 de ani. Vecinii spun ca Nicu Santaliu' este o persoana cel putin ciudata, care s-a despartit in urma cu 20 de ani de nevasta si, de aproape doi ani, traieste in concubinaj cu Constanta, mama Mioarei. Destul de dezvoltata pentru virsta ei Mioara a terminat in acest an clasa a patra. Invatatorul care a avut-o eleva pe Mioara S. spune ca i s-a parut suspect faptul ca de soarta copilei se interesa doar tatal vitreg, Nicu Santaliu'. Dupa ce-a vizitat-o pe Mioara acasa, unde a vorbit si cu mama ei, a crezut ca totul este in regula. Potrivit invatatorului Tanasescu, Mioara nu a aratat nici o clipa la scoala ca ar avea probleme si se comporta normal. "Se juca cu ceilalti copii si frecventa orele de sport. Nici o clipa nu mi-am inchipuit ca este gravida", afirma dascalul. Doar in urma cu citeva saptamini, inainte de vacanta, fetita a lipsit de la scoala, din cauza unor "dureri de cap si a problemelor cu vederea pe care le acuza".Mioara S. va implini in aceasta vara 11 ani. Colegii sai de scoala si vecinii spun ca este o fata destul de dezvoltata pentru virsta ei. Poate de asta, vestea ca Mioara este gravida pare sa nu fi mirat pe nimeni. Cine este tatal copilului este singura intrebare pe care si-o pun cunoscutii. Mioara spune ca au violat-o doi necunoscuti In fata medicilor de la Maternitatea din Ploiesti, cit si in fata politistilor, Mioara a declarat ca, prin luna februarie, a fost acostata de doi indivizi necunoscuti, care au tinut-o sechestrata intr-o casa, violind-o pe rind, timp de doua zile. Fata spune insa ca nu-si aminteste mare lucru despre fizionomia celor doi violatori. Mai mult, ea afirma ca, in februarie, unul din cei doi violatori ar fi fost imbracat in pantaloni scurti, iar despre ea isi aminteste ca purta o bluza subtire, din matase. Alta pista urmarita de politistii prahoveni este aceea ca Mioara a intretinut relatii sexuale cu concubinul mamei sale, care a mai fost cercetat in anul 1996, pentru o tentativa de viol. Ieri, nici Mioara, nici mama ei si nici concubinul nu erau de gasit la domiciliul lor din comuna Apostolache. VIOLETA STOICA Veronica (12 ani), insarcinata cu amantul mamei Surse din cadrul IPJ Braila au confirmat ieri faptul ca l-au retinut pe baza de ordonanta pe Buluaz Remus (36 de ani), din Marasti-Bacau, pentru comiterea infractiunii de raport sexual cu o minora. Cercetarile au aratat ca Buluaz a avut raporturi sexuale cu Veronica (12 ani), din comuna Rimnicelu-Braila, in timp ce traia in concubinaj cu mama acesteia. In prezent, fetita se afla internata la Spitalul de Obstetrica-Ginecologie Braila, insarcinata in luna a saptea. Reporterii "Evenimentului zilei", in ciuda interdictiei de a patrunde in spital, au localizat-o pe fetita. Veronica este internata in Sectia "Gravide" a Maternitatii Spitalului Braila si ne-a declarat prin intermediul unui telefon mobil al unei paciente: "Am ajuns aici pentru ca aveam niste dureri, ca sa ma controleze. Aici se poarta toata lumea bine cu mine. Ce sa zic despre ce s-a intimplat? Mama n-a stiut la inceput, dar apoi a facut scandal. Pe el stiu ca l-a luat politia, dar nu stiu altceva. Nici nu stiu ce sa fac, sint singura, dar si celelalte femei au grija de mine. Cind voi naste copilul, nu stiu ce o sa fac", a spus Veronica. STEFAN CATALIN IORDACHE Petrol linga Insula Serpilor! Zacamintele se afla intr-o zona disputata de Romania si Ucraina Compania britanica "JKX Oil & Gas Plc." a anuntat ieri ca societatea ucraineana "Cernomorneftegaz", cu care colaboreaza in cadrul societatii mixte "Crimean Petroleum Company" (CPC), a descoperit zacaminte de hidrocarburi, exploatabile din punct de vedere comercial, in Marea Neagra, in zona Insulei Serpilor, regiune care face obiectul unei dispute teritoriale intre Romania si Ucraina, relateaza agentia "AFX Europe". Anterior, compania ucraineana anuntase doar descoperirea de zacaminte de titei si gaze naturale situate linga Insula Serpilor, fara a preciza marimea acestora. Autoritatile romane au fost sesizate, in cursul lunii iunie, dupa cum reiese dintr-un recent comunicat al Ministerului Afacerilor Externe (MAE), in legatura cu o declaratie care a fost facuta in cadrul unei conferinte de presa de catre inginerul-sef al "Cernomorneftegaz", cu privire la executarea de forari la adincimea de 4.000 de metri, "la 40 de kilometri sud de Insula Serpilor", unde, conform specialistilor ucraineni, s-ar afla importante zacaminte de titei. MAE roman cere Ucrainei sa inceteze forarile pina la solutionarea disputei "In urma analizarii pe harta, de catre expertii romani, a pozitionarii punctului respectiv de exploatare, s-a ajuns la concluzia ca acesta se afla situat in partea de nord a zonei contigue a Romaniei, la circa 12 kilometri est de marea teritoriala, incalcindu-se, astfel, principiul care guverneaza negocierile romano-ucrainene pe tema delimitarii spatiilor maritime, aflate in curs, potrivit caruia cele doua parti se vor abtine de la exploatarea resurselor minerale ale zonei de delimitat, pina la finalizarea negocierilor", se precizeaza in comunicatul MAE. Licenta de explorare acordata de catre autoritatile ucrainene companiei mixte prevede ca CPC sa detina in exclusivitate drepturile de exploatare a perimetrului respectiv, din momentul in care Kievul anunta ca teritoriul cu pricina este considerat teritoriu ucrainean. MAE a inaintat Ambasadei Ucrainei la Bucuresti o nota verbala prin care-si exprima ingrijorarea cu privire la lucrarile de exploatare efectuate de partea ucraineana intr-o zona maritima aflata inca in proces de delimitare, in contextul in care, in cursul lunii iulie, este prevazuta desfasurarea celei de-a noua runde de negocieri bilaterale pe tema Tratatului de frontiera si a Acordului de delimitare a spatiilor maritime. "In ipoteza in care datele indicate sint reale, s-a solicitat ca autoritatile ucrainene sa ia neintirziat masurile necesare pentru incetarea forarilor, urmind ca autoritatile romane sa fie informate in cel mai scurt timp in acest sens", se mai arata in comunicatul MAE. (Mediafax) In urma campaniei de presa initiata de "Ev. zilei", Lucian Pintilie isi pastreaza functia Tot scandalul din jurul studioului de creatie cinematografica al Ministerului Culturii, care l-a facut sa "explodeze" pe Lucian Pintilie, si-a aflat ieri deznodamintul. Confirmind haosul care pluteste in institutia patronata de Razvan Theodorescu, ministerul a decis sa suspende concursul pentru conducerea acestui studio ce va ramine deocamdata sub patronajul lui Lucian Pintilie. Decizia ministrului provocase in breasla nenumarate proteste. Ieri dimineata, actrita Maia Morgenstern si-a exprimat indignarea fata de declaratia ministrului Razvan Theodorescu, conform careia "Pintilie e un creator stimabil, pentru ceea ce a facut pina spre anii 90". Reamintim ca filmele semnate de Pintilie dupa '90 au reprezentat Romania de cinci ori la festivalurile de film de la Cannes si Venetia. Anuntul buclucas privind concursul la studioul de creatie cinematografica a aparut "dintr-o eroare a unui functionar", eroare care dupa tot tam-tamul din presa pare acum prea putin verosimila. (C.P.) Podul vechi din Roman, pericol de moarte Comisia Judeteana Neamt pentru Combaterea Dezastrelor si Calamitatilor Naturale a hotarit interzicerea circulatiei persoanelor pe podul vechi de peste riul Moldova deoarece acesta este in pericol de a se prabusi. Cei care vor trece sau vor pescui pe pod vor fi amendati cu un milion de lei. Podul a fost avariat, acum mai bine de o luna, in urma afundarii in albia riului a pilonului nr. 4. In urma analizelor constructorilor s-a constatat ca pilonul respectiv se afunda zilnic si se inclina spre sud, prezentind un potential pericol pentru cetatenii care se deplaseaza inspre comuna Horia, sau pentru pescarii care stau sub pod. Imediat dupa producerea dezastrului au inceput lucrarile de deviere a cursului apei. Daca va fi nevoie, portiunea afectata va fi demolata si reconstruita. Fondurile necesare lucrarilor vor veni de la MLPTL, printr-un program derulat prin Banca Europeana de Dezvoltare. MIRCEA FURDU Un preot a bagat in spital trei persoane Vasile Savin (27 de ani), din Roman, preot la o manastire din zona Poiana Teiului, se deplasa cu autoturismul personal, Opel Kadet, pe ruta Poiana Teiului-Bicaz. In masina se mai aflau patru persoane, rude cu soferul. La un moment dat, preotul a adormit la volan, a pierdut controlul masinii, a intrat pe contrasens si s-a izbit violent de parapetul de pe marginea soselei. Trei dintre cei cinci pasageri, grav accidentati, au ajuns in spital, dintre care unul, Ana Pantiru (46 de ani), a fost transportat la Clinica de Neurochirurgie Iasi. In masina se mai afla un copil de un an jumatate, care a scapat nevatamat, alaturi de preotul somnoros. MIRCEA FURDU Marian Machidon a amenintat ca se arunca de pe un bloc din bulevardul Magheru "Desi am fost informator, nu am primit casa" Bucurestenii care s-au perindat ieri dupa-amiaza prin Piata Romana au avut parte de inca un spectacol din seria "sinucigasi in direct". Marian Machidon, un brasovean, in virsta de 40 de ani, a venit cu trenul la Bucuresti cu gind sa-si puna capat zilelor. Si nu oricum, ci de pe un bloc de opt etaje, din bdul. Magheru astfel incit moartea sa sa nu treaca prea usor cu vederea. Motive intemeiate pentru a-si pune capat zilelor se pare ca nu prea avea, astfel ca politistii Sectiei 1 sositi, imediat la fata locului, s-au linistit cind au aflat despre cine este vorba. "S-a mai urcat o data pe blocul asta si mai demult pe macaraua IDEB-ului. O sa coboare el, probabil cind o sa-l ajunga soarele", au declarat politistii. Potrivit uzantei, la fata locului, adica pe bloc, a urcat un "negociator" pentru a afla care este motivul supararii lui Machidon si, evident, daca nu exista cale de intoarcere. Din spusele acestuia, Marian Machidon este foarte suparat pentru ca, desi a fost informator al Securitatii, nu a primit casa. Machidon vrea de asemenea sa-i ceara lui Madalin Voicu, politicianul in care are incredere, o casa si o slujba. Dupa doua ore de stat pe bloc, barbatul a coborit, in liniste, fiind dus la sectia de politie. Marian Machidon locuieste in Risnov si, dupa informatiile politistilor, are familie si copii. MIHAELA BALEA Ciocnire intre o parapanta si un deltaplan Campionatul National de parapanta si deltaplan, care se desfasoara la Vatra Dornei, pe virful Ousorul, a debutat cu o tragedie. Bistriteanul Razvan Caldare (35 de ani) a murit in urma unei caderi de la inaltimea de 75 de metri, parapanta sa fiind sfirtecata de un deltaplan. Conducatorul deltaplanului, Ovidiu Mardare, a cazut o data cu Caldare, aflindu-se internat in stare grava. (L.C.) Razvan Caldare avea 35 de ani, era tehnician dentar si parapanta era sportul pe care il practica de multi ani, impreuna cu sotia sa. Aeroclubul Romaniei a inceput cercetarile privitoare la accident. La acest concurs participau 50 de sportivi din toata tara. FLORICA DURA Telegrafice Epidemie de diaree 59 de persoane suferind de boala diareica acuta au fost internate in ultima saptamina in spitalele din judetul Suceava. 24 de cazuri au fost inregistrate la grupa de virsta 0-1 an, 12, la 1-4 ani, si 17, la 15-64 ani. 16 bolnavi provin din zona municipiului Suceava, 15 din zona Radauti, 20 din zona Falticeni si cite 2 din Vatra Dornei si Cimpulung Moldovenesc. (T.A.) Trafic cu canabis la Braila Iulian Marcov, 24 de ani, din Braila, s-a intors dintr-o calatorie prin Europa, cu 50 de grame de canabis. Jumatate din cantitatea de "iarba", adusa din Iugoslavia, a fost plasata cunoscutilor. Politia a anuntat ieri ca l-a surprins pe Marcov incercind sa vinda 25 de grame de canabis in barul "Don Quixote". Pe numele lui a fost emis un mandat de 30 de zile, pentru detinere, consum si contrabanda cu stupefiante. (S.C.I.) Nopti de poezie la Curtea de Arges In plin sezon estival, cind toata lumea migreaza cu trupul sau macar cu gindul pe litoral, argesenilor li se propune o alternativa culturala: a V-a editie a Festivalului International Noptile de Poezie de la Curtea de Arges - 1001 Poeme de dragoste. Manifes-tarea se va desfasura in perioada 12-17 iulie si va reuni, anul acesta, invitati din 30 de tari. (O.C.) Mort intr-un accident de Trabant Petru Ilas (20 de ani) a murit ieri dimineata in Valea Homorodului la volanul unui Trabant 601. Tinarul se indrepta spre Brasov. Din cauze inca necunoscute a pierdut controlul volanului si a intrat pe contrasens, unde s-a izbit de un copac aflat pe marginea stinga a drumului. In urma impactului, Petru Ilas a fost grav accidentat. Victima a fost transportata la Spitalul Judetean Brasov, unde a decedat numai dupa citeva minute. (C.C.) Doi hoti spun ca au fost batuti in timpul anchetei Seful de post din Chiscani-Braila, capitanul Vasile Focsaneanu, a fost acuzat de Costel Hustiu si Gheorghe Velinciuc ca i-ar fi batut in timpul anchetei. Cei doi sint implicati in cercetarea penala privind furturi de produse agricole. Este analizata si varianta ca Hustiu si Velinciuc se fac vinovati de declaratii mincinoase. (S.C.I.) Trei milioane de oua prajite Directia Sanitar-Veterinara Botosani a ars, de la inceputul anului, 3.670.000 de oua si 21.471 de conserve de toate felurile. Au mai fost incinerate 5.700 kg de produse lactate, 1.700 kg de produse din care 1.500 kg de carne si 900 kg de peste. Toate aceste cantitati impresionante au fost distruse deoarece nu intruneau normele sanitar-veterinare si reprezentau un pericol pentru sanatatea populatiei. (C.D.) Editia de Transilvania Ancheta la Castelul Corvinestilor De multi ani de zile, Castelul Corvinestilor din Hunedoara, unul dintre obiectivele de patrimoniu cele mai importante din Romania, se afla in permanenta si interminabila restaurare. Castelul a fost inclus intr-un program national de restaurare in anul 1997. Ministrul culturii si cultelor, Razvan Theodorescu, a declarat ca are informatii conform carora numai o treime din banii trimisi de la Bucuresti sint folositi pentru lucrarile de restaurare, restul fiind dirijati spre interesele unor patroni. "Castelul Corvinestilor nu va fi terminat niciodata. Cind e terminat intr-o parte, cade intr-alta. E un santier permanent acolo", a mai declarat ministrul Razvan Theodorescu. VLADIMIR BOLDUR De la muzeu,pe sinele Timisoarei In Timisoara va circula incepind din 15 iulie cite un tramvai de epoca, din cele aflate in Muzeul de Tramvaie, de doua ori pe luna, duminica. RATT a dorit astfel sa ofere cetatenilor posibilitatea de a petrece intr-un mod placut sfirsitul de saptamina, dar este si o oferta pentru strainii care vor vizita Timisoara. Cei interesati vor utiliza biletele obisnuite RATT pentru transportul in comun. Prin aceste actiuni, Timisoara este pe primul loc in promovarea unor oferte turistice cu tramvaie de epoca, accesibile publicului calator. AMIRA DAMIAN Doi morti la Nadasel Marin Istrate, 32 de ani, conducea, miercuri seara, un autoturism Dacia, dar in dreptul localitatii Nadasel, judetul Cluj, nu a respectat indicatorul "Oprire". A intrat intr-un autoturism ARO, apartinind Companiei de Electricitate din Zalau, condus regulamentar de Gheorghe Titisan, 52 de ani, din Zalau. In urma accidentului, Marin Istrate si o pasagera a autoturismului Dacia, Andreea Mate, 21 de ani, si-au pierdut viata. MIHAI SOICA Cartier invadat de lilieci O invazie mai neobisnuita are loc in cartierul Unirii din Reghin. Locuitorii din blocul nr. 24 sint terorizati de zeci de lilieci care si-au facut adapost intr-o fisura a blocului si fac, in timpul noptii, un vacarm teribil. Reprezentantii Asociatiei de proprietari au depus ieri un memoriu la primarie in care se semnaleaza ca "fisura este foarte profunda si pericliteaza siguranta". Ei cer masuri de consolidare a imobilului si combaterea liliecilor. MIHAELA CRAIOVEANU Cehoaica accidentata in Muntii Fagaras este in coma Studenta ceha Supokova Emilia, care a cazut intr-o prapastie din Muntii Fagaras, a fost transportata cu elicopterul la Serviciul de urgenta din Tirgu-Mures. Diagnosticul stabilit ieri dimineata, a declarat medicul de garda Cristian Boeriu, este: "politraumatism prin accident montan, traumatism si hemoragie cerebrala, traumatism toracic, hematoame multiple pe membrele superioare si inferioare, plagi multiple pe tot corpul". Dr. Boeriu a mai adaugat: "La ora actuala, pacienta se afla in coma si pe ventilatie artificiala, iar sansele de supravietuire nu sint prea mari". MIHAELA CRAIOVEANU Camere video la intrarea in strand Administratia Zonei de agrement "Somesul" din Satu-Mare a gasit o metoda noua de a scapa de "blatistii" care au napadit anul trecut strandul. La toate portile de acces au fost instalate camere de luat vederi care supravegheaza activitatea portarilor si fac imposibila mituirea lor de catre clienti. Mai mult, asemenea camere au fost instalate si la bazinele din incinta strandului pentru a se urmari ordinea si pastrarea curateniei de catre satmarenii dornici de agrement. Directorul strandului, Tudor Stoica, a declarat ca investitia de 100 de milioane facuta pentru achizitionarea aparaturii se va amortiza dupa o saptamina datorita eficientei acestui sistem de supraveghere. Presedintele Slobodan Milosevici, primit cu ospitalitate Slobodan Milosevici a sosit in cursul zilei de ieri la Satu-Mare impreuna cu echipa de volei-beach care va reprezenta Iugoslavia in turneul international de gen. Milosevici este presedintele Federatiei iugoslave de volei pe plaja si nu are nici o legatura de rudenie cu fostul presedinte al tarii vecine. Alaturi de Iugoslavia, la acest turneu vor mai participa reprezentative din Grecia, Bulgaria, Ungaria si Ucraina. Finala competitiei va avea loc duminica, iar cistigatoarea va primi un premiu de 2.000 de dolari. BIANCA BOITOR Capitan de politie batut de un mecanic de locomotiva Seful Biroului de Politie Transporturi din statia CFR Dej Triaj, capitanul Valerica Carp, a fost victima unei infractiuni de ultraj cu violenta. Miercuri seara, pe cind se intorcea de la serviciu, capitanul a fost atacat in fata blocului de un necunoscut care l-a lovit de mai multe ori cu o bita in spate. Martorii prezenti la fata locului sustin ca, dupa ce politistul a cazut la pamint, atacatorul a continuat sa-l loveasca cu picioarele in zona capului si abdomenului, strigindu-i: "De cind te astept eu pe tine". In altercatia care s-a produs, atacatorul s-a ranit la un deget de la o mina. Mecanicul a fost prins cind fura lemne Atacatorul a fost imediat recunoscut de ofiterul de politie, in persoana mecanicului de locomotiva Vasile Purdea. In urma cu doi ani, Purdea fusese cercetat de capitan pentru savirsirea infractiunii de furt calificat. In speta, Vasile Purdea, sprijinit de ajutorul de mecanic, a oprit trenul de marfa pe care trebuia sa-l duca la Vama Bors si a furat 1,4 metri cubi de lemne. Rezolvarea dosarului i-a revenit lui Carp, care l-a trimis pe Purdea in fata instantei de judecata. De-a lungul celor doi ani, Purdea i-a transmis de nenumarate ori capitanului ca nu se va lasa pina nu il va omori. In cursul diminetii de ieri, spre surprinderea tuturor politistilor de la Inspectoratul de Politie Transporturi, Vasile Purdea s-a prezentat la sediul inspectoratului, cerind sa fie primit in audienta de colonelul Ioan Muresan, seful IPTF Cluj. Acesta l-a primit, iar Purdea a inceput sa se plinga ca se simte amenintat de capitanul Carp, care il suna la telefon si-l terorizeaza. Dupa ce s-a incheiat "audienta", Purdea a fost escortat de urgenta la Dej, unde a si fost arestat pentru cinci zile, fiind gasit vinovat de producerea infractiunii de ultraj cu violenta. Surse din cadrul IPTF Cluj au declarat ca nasul lui Purdea este Vasile Tulbure, director general al Companiei CFR de Transport Marfa, care ar fi intervenit de mai multe ori la telefon pentru rezolvarea "problemei". MIHAI SOICA Mortul isi uda florile Un batrin in virsta de 72 de ani, din Cluj-Napoca, a fost declarat mort de catre autoritatile locale desi traieste bine mersi. In cursul zilei de marti, asistentul social Radu Moldovan s-a prezentat la domiciliul lui Matei Iosif, de pe Strada Universitatii din Cluj-Napoca, si i-a anuntat pe vecini ca batrinul a murit la Clinica de Psihiatrie. Nu mica le-a fost mirarea oamenilor cind, dupa numai o ora, l-au vazut pe Iosif udind florile. "Nu am stiut nimic pina marti dimineata cind am aflat de la vecini ca am fost declarat mort", a spus Matei Iosif. El a mai declarat ca, dupa ce a aflat macabra veste, s-a interesat la primarie daca decesul lui a fost constatat si in acte. "In prima faza, m-a mirat faptul ca nu am primit pensia si am fost si m-am interesat. M-a luat o domnisoara si mi-a spus ca de ce cer eu pensie daca am murit. I-am spus ca nu este adevarat, si dupa o cearta scurta, i-am aratat buletinul si mi-a dat pensia. Atunci, am crezut ca totul s-a sfirsit". Pentru a afla adevarul, mortul-viu l-a contactat pe asistentul social Radu Moldovan, care i-a spus ce s-a intimplat cu adevarat. In cursul zilei de simbata, l-a spitalul de psihiatrie a murit un batrin in virsta de 84 de ani care spusese ca il cheama Matei Iosif. Adevaratul Matei Iosif povesteste ca a fost pus sa mearga la Anatomie Patologica pentru a vedea daca il cunoaste pe mortul din congelator. "Cred ca aceasta este o inscenare pentru a-mi lua casa cineva care doreste acest lucru foarte mult", a declarat Matei Iosif. MIHAI SOICA Buget votat dupa un articol de ziar Consiliul Local a adoptat ieri la Cluj bugetul de venituri si cheltuieli folosind datele prezentate presei de primarul Funar in urma cu o luna. Fara sa detina anexele detaliate ale proiectului, consilierii, condusi de presedintele de sedinta Serban Dimitriu, au votat niste indicatori orientativi, publicati de primar in saptaminalul primariei, pentru a demonstra ca a lucrat la acest proiect, dupa cum sustine purtatorul de cuvint al primariei, Horatiu Crisan. Secretarul primariei, Titus Jude, nu a semnat proiectul, remarcind acest viciu de procedura. Consilierii au adoptat bugetul de venituri si cheltuieli fara sa modifice vreo cifra, acceptind datele de principiu ale primarului, care a dublat bugetul de anul trecut, de la 500 miliarde la peste 1.182 miliarde lei, lasind pina si organigrama dupa dorintele acestuia. Primarul Gheorghe Funar a declarat ca nu va recunoaste documentul, in vreme ce prefectul Vasile Soporan a declarat ca nu va contesta bugetul adoptat ieri, care va putea deveni astfel operativ. MIHAI BACALU Poet irakian, evacuat din locuinta Poetul irakian care a tradus in premiera "Luceafarul" in limba araba a fost evacuat din propria locuinta. Ion Salah Mahdi a ramas in Romania dupa terminarea facultatii si si-a infiintat in 1990 propria firma, la Satu-Mare. In 1992, a cumparat un apartament, pe care l-a trecut pe numele secretarei cu care traia in concubinaj. Luna trecuta, el a fost dat in judecata si instanta i-a dat cistig de cauza fostei angajate, obligindu-l pe arab sa elibereze apartamentul. Acesta a trimis cite o scrisoare lui Ion Iliescu si ministrului justitiei in care isi descrie necazul si cere schimbarea sentintei. Mahdi se considera un bun roman. In urma cu patru ani el s-a crestinat si si-a adaugat numele de Ion. BIANCA BOITOR Un batrin s-a inecat in cada de baie Un batrin de 76 ani din Arad a ales o metoda originala de a incheia inainte de vreme conturile cu viata. Aurel Bizareanu s-a legat singur la miini, apoi s-a aruncat in cada plina cu apa. Orice suspiciune privind producerea decesului a fost inlaturata de biletul lasat in urma de sinucigas. Acesta a lasat in scris faptul ca se sinucide pentru ca este prea bolnav si nu mai suporta sa traiasca singur. SORIN TROCAN Batalie pentru paternitatea motorului care nu consuma nimic Nicolae Suciu, din satul bihorean Sustiu, a declarat presei locale ca el este primul inventator al motorului care functioneaza pe baza gravitatiei. Bihoreanul sustine ca detine secretul realizarii unui Perpetuum Mobile din speta I si a reusit chiar punerea in practica a ideii, facind in acest sens o serie de demersuri catre institutiile abilitate pentru brevetarea inventiei sale. Suciu spune ca nimeni nu i-a acordat atentia cuvenita. "Sint sigur ca inventia mea poate avea foarte multe intrebuintari, insa masoneria care conduce lumea nu permite utilizarea unei astfel de inventii. Va dati seama ce ar face magnatii petrolului din lumea asta", a declarat inventatorul bihorean. El a sustinut ca, pe linga motorul care nu consuma nimic, a mai realizat, in premiera mondiala, si alte lucruri, la care nimeni nu s-a gindit pina acum. Nicolae Suciu este unul dintre cei mai cunoscuti bihoreni, atit in tara, cit si peste hotare, prin originalitatea lucrarilor sale. De profesie lacatus mecanic, Suciu a realizat in locuinta sa din Sustiu o camera cu intregul mobilier din oase. M. IONESCU Copil de doi ani strivit de copitele unui cal Un baietel in virsta de doi ani, din satul Tatarlaua, comuna Jidvei, a ajuns in stare foarte grava la Spitalul Judetean Alba, dupa ce a fost strivit sub copitele unui cal. Micutul S. B. a fost transportat la serviciul de Urgente al Spitalului din Alba Iulia miercuri seara, la trei ore dupa producerea accidentului. Medicii de la Urgenta au stabilit ca baietelul a suferit un politraumatism prin lovitura de copita, plaga zdrobita scrotala si contuzie forte la nivelul abdomenului si bazinului. "Din fericire, nu s-au produs leziuni interne, iar in urma operatiei pacientul are o evolutie buna, el fiind in afara de pericol", ne-a declarat chirurgul Horea Jidveianu. LUCIAN DOBRATER Locuinte sociale pentru timisoreni Primaria Timisora a receptionat joi, 12 iulie, un nou bloc de locuinte sociale in cartierul Freidorf, pe Strada Polona. 21 de apartamente, dintre care 18 cu o camera si trei cu doua camere vor fi repartizate cit mai curind timisorenilor care reprezinta cazuri sociale si care resimt acut lipsa unui camin. Ca o noutate, sase dintre apartamente vor fi acordate tinerilor orfani care au depasit virsta majoratului si nu mai pot locui la Leaganul de copii. Blocul-camin achizitionat de primarie in urma cu doi ani, cu aproape 460 de milioane de lei, impreuna cu alte trei asemenea imobile, achizitionate si ele de la SC Alpha SA face obiectul programului de obtinere de locuinte sociale prin reabilitare si mansardare. GEORGETA PETROVICI Marius Dragomir a venit cu caruta Lansarea albumului "Da-ma, mama, dupa Gyuri", al artistilor brasoveni Marius si Nadia Dragomir, a adunat o gramada de lume in centrul Brasovului, ieri dupa-amiaza. Noul album a fost lansat la magazinul Hollywood Music & Film, de pe Strada Republicii, chiar in inima orasului de sub Timpa. Ceea ce i-a adunat pe brasovenii care nu aflasera inca de lansare a fost caruta taraneasca trasa de doi cai si taraful care l-au adus pe Marius Dragomir, care interpreta rolul lui Gyuri, chiar la magazinul amintit. Marius Dragomir si interpretii din taraful care l-a insotit erau imbracati in port popular, ca si in videoclipul lansat de curind, dupa melodia interpretului "Da-ma, mama, dupa Gyuri". Intregul alai a coborit din Scheii Brasovului pina la locul in care a avut loc lansarea, unde Nadia Dragomir il astepta pe Gyuri imbracata, la rindul ei, in tarancuta. In fata tuturor, Nadia nu a mai asteptat permisiunea mamei sale si l-a imbratisat pe Gyuri, impreuna cu care a lansat albumul ce contine 12 piese etno, cintate de cei doi. Pentru aceasta lansare, Marius Dragomir a fost nevoit sa obtina de la autoritatile locale permisiune de a se deplasa cu caruta taraneasca si cu taraful de muzicanti in centrul orasului. Marius Dragomir spune ca dintre toate melodiile de pe albumul lansat ieri, cele mai apropiate de sufletul lui sint "Au inima", "Satra-Nomazi", o prelucrare din filmul cu acelasi nume, si piesa "Apai O", in care atit cuvintele, cit si orchestratia sint cintate invers, ceea ce inseamna ca in mod normal titlul melodiei s-ar fi numit "O iapa". CAMELIA CSIKI O moata a ramas fara ARO Un violent incendiu a izbucnit miercuri seara in gospodaria Mariei Pop, din satul Dupa Deal, comuna Ponor-Alba. Flacarile au cuprins garajul din tabla al familiei in care se afla autoturismul ARO, cu numarul de inmatriculare AB-02-VUR, proprietatea acesteia. Incendiul a fost provocat de un scurtcircuit la instalatia electrica a masinii, care a fost distrusa in proportie de 30a. Prejudiciul se ridica la peste 35 de milioane de lei, focul fiind stins de localnicii din vecinatate. Teren pentru rolleri Viceprimarul Calin Potor a anuntat ca va demara lucrarile de amenajare a terenului destinat roller-ilor din municipiul Alba Iulia. Inca de anul trecut, primarul municipiului Alba Iulia a identificat un teren situat in spatele Bibliotecii Bathyaneum, care poate fi amenajat pentru practicantii sportului cu rotile. Pentru inceput, primaria va cauta fonduri pentru executarea unor lucrari de reparatii si asfaltari, dupa care va trece la amenajarea terenului corespunzator practicarii acestui sport. Mort la cules de afine Filip Corches, un barbat de 57 de ani, din satul Podu Bricesti, comuna Vadu Motilor, din Muntii Apuseni, a decedat miercuri seara, in timp ce se afla impreuna cu sotia sa Sofia la cules de afine. Dupa citeva ore de cules, in locul numit "Dealul Hristesti", motul a acuzat o usoara stare de oboseala. Imediat insa, Filip a cazut la pamint, iar sotia sa a constatat innebunita ca omul a murit. Filip Corches era alcoolic, iar inaintea decesului, in timp ce culegea afine, a baut o jumatate de litru de tuica. Dupa toate probabilitatile, motul a murit din cauza unei pancreatite acute. LUCIAN DOBRATER Osean mort la padure In comuna brasoveana Hirseni, pe malul piriului Bacita, din Valea Sebesului, s-a produs miercuri seara un grav accident de munca, soldat cu moartea unui tinar in virsta de 27 de ani. Pavel Scopet este osean din Maramures si lucra ca muncitor la padure, la Exploatarea Forestiera SC Albastru SRL din Zarnesti. Miercuri seara, Scopet se afla in cabina unui taf, cu a carui gheara a prins un morman de busteni pe care incerca sa-i mute dintr-un loc in altul. Cantitatea de lemn era insa prea mare si a dezechilibrat utilajul, care s-a rasturnat intr-o parte. Pavel Scopet a fost proiectat din cabina tafului la 3-4 metri de utilaj lovindu-se cu capul de o stinca. Impactul a fost deosebit de puternic, deoarece victimei i-a crapat cutia craniana. CAMELIA CSIKI S-a sinucis chemata de "voci" Samfira Pop, o septuagenara din Timisoara, a fost gasita de vecini ieri dimineata moarta pe iarba din spatele blocului in care locuia. Trupul neinsufletit al femeii zacea, fara alte urme de violenta, la jumatate de metru distanta de peretele blocului din cartierul Calea Sagului. Deasupra, la etajul IV, se vedea deschisa una dintre ferestrele apartamentului batrinei. Echipajul SMURD a constatat decesul, iar politistii chemati la fata locului au precizat ca apartamentul in care femeia, vaduva, locuia singura nu prezenta nici un fel de urme care sa-i indreptateasca sa emita ipoteza unui omor in scop de jaf. Nepotul Samfirei a spus ca bunica sa auzea de o vreme "voci" care o chemau la ele. GEORGETA PETROVICI Consulatul german, luat cu asalt Consulatul german din Timisoara este de-a dreptul sufocat, in aceste zile, de solicitantii de vize pentru spatiul Europei Comunitare. Sute de persoane stau la cozile care se mentin parca neschimbate, pentru ca locul celor care reusesc sa intre in Consulat este luat de cei care urmeaza sa ajunga la rind abia peste doua zile. Locurile la rind au devenit obiect de comert pentru citiva locuitori din zona. Pentru un loc in fata se percepe o taxa de 300.000 de lei, iar cel care a petrecut doar o singura noapte in fata Consulatului vinde locul cu doar 200.000 de lei. Pentru cei care solicita doua locuri, speculantii ofera o mica reducere. O posibila explicatie ar putea fi si faptul ca in unele tari mediteraneene, este in toi culesul fructelor, ceea ce necesita mai multa forta de munca. SERGIU MIAT Interventie pe cord la un copil de doua saptamini La Clinica de Cardiologie Timisoara a fost adus in cursul zilei de joi Alin Iordache, din Brasov un pacient in virsta de numai doua saptamini. Copilul suferea de o malformatie a inimii care-i punea viata in pericol. Echipa de chirurgi condusa de dr. Ion Socoteanu a constatat in momentul interventiei chirurgicale ca micutul nu avea ventriculul sting. Pentru reusita operatiei a fost nevoie ca singele lui Alin sa fie deviat printr-un tub de la aorta la artera. Medicii se declara optimisti de evolutia postoperatorie a micutului care s-a nascut a doua oara. GEORGETA PETROVICI Seful Politiei Huedin s-a batut cu un subofiter Un mare scandal sta sa izbucneasca in IPJ Cluj Cu ocazia sarbatoririi Zilei Politiei, la petrecerea organizata de Politia orasului Huedin s-a iscat o altercatie intre actualul comandant, lt. col. Iuliu Coc, si un subofiter de la Circulatie, plutonierul Gheorghe Catalan. Surse din cadrul Politiei Huedin au confirmat ca la un moment dat, in restaurantul din Valea Draganului a izbucnit o adevarata bataie, colonelul Coc atacindu-si inferiorul pe motiv ca acesta a avut curajul sa ia apararea sefului lui direct, sublocotenentul Alin Marc. Principala acuzatie a comandantului Coc a fost aceea ca Marc a fost numit seful Biroului Circulatie fara a fi consultat. Iritati de injuriile colonelului Coc care tuna si fulgera la adresa agentilor de circulatie, mai multi subofiteri si-au rugat seful sa mai domoleasca tirada de injuraturi. Nervos, colonelul Iuliu Coc a sarit la bataie, primul care i-a venit in fata fiind plt. Calatan. Intre "batausi" nu a intervenit nimeni, ba, mai mult, primarul orasului, Nicolae Chis, a parasit nervos petrecerea, suparat de cele intimplate. Scandalul provocat nu a ajuns la urechile sefilor pina ieri, cind unul din ofiterii participanti la petrecere a povestit colegilor cele intimplate. Nervos, seful IPJ Cluj, colonel Nelu Pop, a declarat ca a ordonat verificari la fata locului. "Am dat ordin ca o echipa de control sa verifice cele intimplate, iar masurile pe care le vom dispune in cauza vor fi in masura de rezultatul controlului. Daca vor fi gasiti vinovati vom lua cele mai drastice masuri". MIHAI SOICA Copil de doi ani, mort la Biserica Franciscana Un copil in virsta de doi ani, Alexandru Claudiu Petru Beke, a cazut ieri dimineata de la etajul patru al unui imobil apartinind Bisericii Franciscane din Deva si a murit pe loc. Baietelul era dat in plasament la Biserica Franciscana. El a fost lasat nesupravegheat de catre asistenta, care ar fi trebuit sa aiba grija de el, si s-a aplecat peste fereastra deschisa dupa o jucarie care ii cazuse din mina. Alexandru provenea dintr-o familie nevoiasa din Hunedoara si mai avea o sora si un frate care erau dati in plasament de catre parinti. Baietii familiei Beke erau internati la Deva, iar fata la Orastie. Politistii nu au stabilit deocamdata daca asistenta Bisericii Franciscane se face sau nu vinovata de neglijenta in serviciu. In functie de rezultatele anchetei se va hotari daca in acest caz trebuie sa se implice si Directia pentru Protectia Drepturilor Copiilor. Dupa doar citeva ore de la producerea tragicului eveniment, locul unde a cazut Alexandru fusese complet curatat. Nici unul dintre reprezentantii Bisericii Franciscane nu parea sa aiba cunostinta de cele intimplate. LUCIAN STANCIU Judecati in scandalul "mita la Gherla", Col. SIPA Floricel Vitan si mr. Ion Morar ramin dupa gratii Fostul colonel SIPA Floricel Vitan si maiorul Ion Morar, fost ofiter instructor al Penitenciarului Gherla, vor fi judecati in continuare in stare de arest. Judecatorii Tribunalului Militar Teritorial Bucuresti au respins ieri cererea de restituire a intregului dosar "mita la Gherla" catre Parchet, cerere avansata de aparatorii celor doi inculpati la ultimul termen al procesului. De altfel, inca de la inceput, avocatii au afirmat ca procurorii Ilie Botos si Gavril Babiciu, care au instrumentat acest caz in faza de urmarire penala, nu aveau competenta de a-i ancheta pe cei doi inculpati intrucit nu fusesera delegati oficial. La fiecare termen al procesului, aparatorii au solicitat aducerea la dosar a documentului care sa ateste ca procurorii au fost delegati oficial. Pina la 6 iulie, singurul act trimis de Directia Parchetelor Militare a fost doar un ordin de delegare, emis de aceasta institutie la 25 aprilie, data la care ancheta era deja finalizata si rechizitoriul intocmit. Tot ieri, magistratii militari au decis prelungirea mandatelor de arestare preventiva a lui Vitan si Morar cu inca 30 de zile. Floricel Vitan si Ion Morar sint judecati pentru trafic de influenta si, la fel ca judecatorul Viorel Burzo, au intrat in atentia justitiei datorita autodenuntului inaintat de catre bulibasa Gabor Lajos. VASILE SURCEL Copiii de la Siret, spaima leaganelor din tara Printr-un ordin al Ministerului Muncii si Solidaritatii Sociale, copiii institutionalizati in alte judete decit cele de provenienta trebuie sa se intoarca in orasele natale. In urma cu doua saptamini, la Brasov au fost trimisi aproximativ 60 de copii proveniti din Casele de copii de la Siret si Arges. Unii au ajuns la caminul de la Bradet, iar alti sase, la Centrul de Recuperare si Reintegrare "Barza Mica" de la Timisul de Sus. Nu voia sa las batul din mina Conducerea DJPDC Brasov a fost ingrozita de stadiul in care se aflau copiii veniti de la caminul de la Siret. "Copiii acestia au trait toata viata in Leaganele de copii de acolo. Au probleme din toate punctele de vedere. Se automutileaza, distrug absolut tot in jurul lor, se vede ca sufera de afectiuni psihice grave. Nu stiu cit de bine au fost ingrijiti acolo", spune Dana Pascu, de la DJPDC Brasov. Doctorul de la "Barza Mica" nu exclude posibilitatea ca acesti copii sa fi fost batuti in caminul de la Siret, avind in vedere reactiile pe care le aveau in momentul in care cineva incerca sa ii ia in brate. Pina in prezent, doar doua familii au venit sa-si ia de la Brasov copiii adusi din Siret. "Unul dintre copii nu se dezlipea de o Biblie, un bat si un pix. L-am intrebat ce face cu ele si mi-a spus ca Biblia e a lui. Batul nu a vrut sa-l lase din mina spunind, dupa ce m-a injurat, ca nu are cu ce sa ma mai bata. Cind a plecat, si-a luat cele trei obiecte cu el", a mai spus Dana Pascu. Copii ca acestia care au venit la Brasov au ajuns in toata tara, avind in vedere ca au fost trimisi in orasele de provenienta 400 de copii institutionalizati la caminul de la Siret. "Copiii respectivi sint cu handicap major" Directorul Directiei Judetene pentru Protectia Drepturilor Copilului Suceava, Laurentia Ulici, ne-a declarat ca masura transferarii copiilor de la Centrul de Plasament Siret in judetele din care provin a fost luata tocmai pentru a li se asigura acestora o ingrijire mai buna. "Copiii respectivi sint cu handicap major. Noi i-am preluat la sfirsitul anului trecut, de la Ministerul Sanatatii", ne-a declarat Laurentia Ulici. Referindu-se la conditiile in care au crescut, ea a spus: "Va dati seama ce conditii au avut, daca in acea institutie erau 500 de copii cu deficiente. Vazind situatia materiala a acestui centru de plasament si conditiile oferite copiilor, am stabilit ca ei trebuie sa fie plasati altor institutii, in interesul lor". Laurentia Ulici a recunoscut ca "la Siret nu erau conditii de crestere si recuperare a copiilor cu handicap". In privinta eventualelor agresiuni asupra copiilor, Laurentia Ulici spune: "Noi am preluat centrul de-abia din septembrie, asa ca nu putem sti ce a fost pina atunci". Centrul de plasament de la Siret functioneaza intr-o fosta cazarma militara, dezafectata dupa cel de-al doilea razboi mondial. Cladirea este intr-o stare avansata de degradare, o eventuala reabilitare necesitind sume imense, pe care nu si le putea permite Consiliul Judetean, care coordoneaza activitatea de protectie a copiilor. Din acest motiv, Consiliul Judetean Suceava a luat decizia desfiintarii centrului de la Siret si plasarea copiilor la alte institutii de plasament din judetele din care provin acestia. TIBERIU AVRAM CAMELIA CSIKI [39][pl.dll?rid=expresro] 