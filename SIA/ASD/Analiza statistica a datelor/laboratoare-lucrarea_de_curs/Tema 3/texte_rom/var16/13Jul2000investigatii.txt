 Dupa patru zile de cautari, Evadatul de la Colibasi a fost prins beat pulbere Toma Catalin Ion, detinutul care a evadat pe 8 iulie de la Gospodaria Agrozootehnica a Penitenciarului Colibasi, a fost prins, ieri noapte. Fugarul a fost retinut, in timp ce dormea, de catre o echipa operativa condusa de capitanul Daniel Popescu de la Politia Municipiului Cimpulung. Capturarea s-a petrecut intr-o padure din vecinatatea cartierului Flaminda din orasul Cimpulung Muscel. Evadatul era in stare avansata de ebrietate. A fost incatusat si transportat la Penitenciarul Colibasi. Toma Catalin Ion beneficia de un regim deschis de detentie in urma unui comportari foarte bune. Era carutas si mai avea doar patru luni pina la liberare. GABRIEL MARICA Escrocheria anului la Pitesti, Rozmarin tragea tepe peste drum de politie In ultimele saptamini, la rubricile de Mica Publicitate ale ziarelor din Arges a aparut un anunt foarte tentant. Toti cei care doreau sa se angajeze la Politia Sanitara erau invitati la sediul unei firme situate peste drum de Politia Rutiera Pitesti. Toti solicitantii erau intimpinati de un tinar care-i felicita pentru alegerea facuta. Petre Marius Rozmarin, in virsta de 32 de ani, domiciliat in Bucuresti, Strada Garoafei nr. 2, le arata vizitatorilor, unii dintre ei chiar cu studii superioare, brosuri si pliante din care urmau sa studieze pentru examenul programat pe 25 iulie a.c. Pentru a promova, cursantul era anuntat ca trebuie sa obtina minimum nota sapte. Inscrierea in concurs se facea numai dupa ce isi achita taxa de 500.000 de lei. Pentru banii primiti, Rozmarin taia chitante false, pe numele firmei sale, inchisa inca din 1995. Celor curiosi, Petre Marius Rozmarin le flutura pe sub nas o legitimatie cu numele firmei sale, dar si o delegatie cu antetul Ministerului de Interne, prin care era imputernicit sa scoleasca inspectori ai Politiei Sanitare. Escrocheria a fost descoperita din intimplare de maiorul Constantin Badescu, de la Sectia 1 Politie Pitesti. Ofiterul a trecut pe linga imobilul care gazduia firma "Rozmarin" si a citit anuntul - "Autonom Departament Politia Sanitara". A intrat pe fir, s-a interesat inclusiv la Bucuresti, la Ministerul de Interne, daca a autorizat vreo firma care sa formeze cadre pentru Politia Sanitara, si totul a iesit la iveala. Cum concursul-fantoma are loc abia pe 25 iulie, multi dintre cei pagubiti nu s-au gindit inca sa depuna plingere la politie. Petre Marius Rozmarin este cercetat in libertate, dar IPJ Arges face apel la toti cei pacaliti de escroc sa depuna plingeri impotriva lui. GABRIEL MARICA Tragedie printre graniceri Soldatul Zsori si-a impuscat camaradul in inima dupa care si-a zburat creierii Un incident tragic s-a produs ieri noapte intr-un pichet de graniceri de linga comuna Jamu Mare, din judetul Timis. O joaca de copii s-a soldat cu doi morti si un ranit grav. In cladirea unui pichet dezafectat, pazita de trei soldati de la Unitatea de Politie de Frontiera, s-au intilnit doua patrule formate din cite doi soldati. Cei sapte militari au stat putin la povesti. Erau relaxati si se distrau, dar joaca a degenerat brusc. Soldatul Nicolae Zsori s-a jucat cu arma colegului sau Liviu Madosi. El a atins din greseala tragaciul si un glont l-a lovit pe Madosi exact in inima. Proiectilul a iesit din pieptul lui Madosi si l-a lovit in picior pe Ferencz Szasz. Madosi a murit pe loc. In pichet s-a creat imediat o agitatie de nedescris. Zsori a ramas paralizat citeva clipe vazindu-si colegul mort, zacind intr-o balta de singe. Innebunit de spaima, Nicolae Zsori a iesit alergind din pichet si cind a ajuns la o distanta de 700-800 de metri s-a oprit, si-a pus pistolul-mitraliera sub barbie si a tras o rafala de foc automat. Trei gloante i-au spulberat cutia craniana si soldatul a murit. Cazul este anchetat de Parchetul Militar din Timisoara. TUDOR FLUERAS Epilog cu final deschis in "asasinatul din Kiseleff" " Asasinatul din Kiseleff", inca una dintre crimele care au zguduit Bucurestiul in ultimul an, si-a gasit rezolvarea prin trimiterea in judecata a celor cinci boschetari - Ion Maruntu, Matei Afrim, Aurel Serban, Niculina Guist si Lamiita Rudaru - care au contribuit fiecare, intr-un grad mai mic sau mai mare, la torturarea si ranirea grava a batrinului diplomat de cariera Barbu Zaharescu si la uciderea sotiei acestuia, Betty. Comadoul mortii Asa dupa cum se stie, in seara de 15 octombrie 1999, in curtea linistitei vile din soseaua Kiseleff nr. 1, a patruns un comando format din cinci boschetari, care aveau in plan un singur scop: jefuirea familiei Zaharescu. In vila au patruns doi barbati care i-au legat, torturat si batut pe batrini, luind de la acestia bani si bijuterii in valoare de citeva zeci de milioane lei. Capul acestui adevarat "comandou al mortii" a fost Ion Maruntu, in virsta de 32 ani, cel care a avut pontul si care i-a organizat, in zona Garii de Nord, pe ceilalti patru. Nici pina acum el nu se afla dupa gratii in tara (desi a fost prins haladuind printr-o tara vecina si retinut acolo pentru alte fapte), fiind trimis in judecata in lipsa. El urmeaza a fi extradat in scurt timp. Mina dreapta a lui Ion Maruntu a fost, pe parcursul intregii actiuni, Matei-Dorian Afrim, 22 ani, acesta fiind cel care si-a oprit, la impartirea prazii, pistolul Beretta. Tot el insa a fost si "firul rosu" al prinderii si identificarii celorlalti faptuitori. O buna parte din bani si valori a fost recuperata Dupa ce Maruntu si ai lui au dat lovitura si au impartit prada intr-un WC din Gara de Nord, au urmat o alerta generala si urmariri ca-n filme conduse pas cu pas de insusi seful Politiei Capitalei, generalul Mircea Bot. In afara de Ion Maruntu, rind pe rind, cele doua femei si ceilalti doi boschetari au fost prinsi si arestati. Mai intii Afrim, in zona Garii de Nord si apoi ceilalti trei. Lui Maruntu, caruia ceilalti nu-i stiau decit porecla de "Ion" i s-a "construit" un portret-robot si a fost dat in urmarire generala. Ulterior a fost si el identificat si dat in urmarire internationala. Dupa recuperarea unei bune parti din bunuri si stabilirea gradului de participare a tuturor celor cinci tilhari, pas cu pas ancheta politistilor de la Omoruri, coordonata si condusa de procurorul criminalist Marius Iacob, a ajuns la final, si cei cinci au fost trimisi in judecata: patru in stare de arest si unul - in lipsa. Final deschis Desi afacerea pare rezolvata, lucrurile ramin oarecum incerte, cel putin pina la aducerea in tara a capului comandoului. Abia atunci s-ar putea afla cine a furnizat pontul, cum a fost posibil ca tilharii sa stie exact momentul-cheie cind trebuiau sa actioneze - adica atunci cind senatorul Gherman era plecat, deci, cladirea nu mai beneficia de paza. Si, nu in ultimul rind, daca nu cumva cineva avea de gind sa le faca de petrecanie celor doi batrini, care locuiau singuri, intr-un apartament din zona "zero". CHRISTIAN LEVANT Miliardarii controleaza SRI Senatorul Vacaru a scos 60 de miliarde de lei din afaceri cu lapte Asa cum precizam in ziarul de ieri, din cei noua demnitari politici ai Comisiei parlamentare de control al activitatii SRI, sapte si-au tras cite o firma-doua-noua, buna pentru zile negre. Numai cei doi venerabili taranisti din Comisia SRI - presedintele Nicolae Ionescu-Galbeni si deputatul Costel Paunescu - au preferat sa se lipsesca de asa ceva. Unii politicieni din Comisia SRI au considerat ca rolul de actionari le e suficient, influentind mersul lucrurilor in firmele la care erau asociati numai prin prestanta, pozitia politica si relatiile proprii. Astazi vom vedea cum Corneliu Iacobov, fostul presedinte al FPP II Moldova si devalizatorul Fondului in favoarea apropiatilor PDSR, a investit 1,5 miliarde de lei intr-o firma a lui Vasile Vacaru si cum vicepresedintele Comisiei SRI, deputatul Ovidiu Petrescu, s-a trezit asociat cu fiul lui Alexandru Dinulescu, fostul presedinte al "Bankcoop", pe care il cauta Interpolul prin toata lumea, dupa ce a pus banca pe butuci. Firma deputatului PNL, Vasile Mindroviceanu, are contract cu Primaria din Suceava Vasile Mindroviceanu, deputat PNL de Suceava din 1996, a fost desemnat de partid ca membru al Comisie parlamentare de control al SRI. Pina atunci, Mindroviceanu a pus pe picioare filiala PNL si a reusit sa-l atraga in partid si pe primarul de Suceava, Constantin Sofroni. In particular, Vasile Mindroviceanu, specialist in economia intreprinderilor, din ce in ce mai pe butuci la Suceava, s-a orientat spre un domeniu cu mai multa cautare pe piata si s-a scolit in evaluari de societati comerciale. Scoala i-a prins bine viitorului deputat, care a infiintat o firma, impreuna cu fiica sa, inca din 1992: S.C. "Lucifer" SRL, denumire pentru care episcopul de Suceava nu-l mai are la inima. Prin "Lucifer", Vasile Mindroviceanu acorda consultatii in afaceri pentru micii intreprinzatori. Firma a mers bine si dupa ce patronul a plecat la Bucuresti, la parlament, ca doar Primaria Suceava trebuia sa evalueze cumva spatiile comerciale inainte ca acestea sa fie privatizate. Si cine era mai potrivita, daca nu firma deputatului Mindroviceanu? Reprezentanta PRM in Comisia SRI si-a ipotecat casa pentru binele firmei Daniela Buruiana-Aprodu, deputat PRM de Galati, nu are afaceri in nume propriu, dar, dupa cum declara, "se mindreste cu si le sprijina pe cele ale sotului sau". Ocupata cu politica la Bucuresti, cu grija ca SRI sa nu iasa de sub supravegherea comisiei din care face parte, Daniela Buruiana declara ca stie doar de o singura firma in familie, pentru care si-a ipotecat casa la banca: " Am infiintat de curind societatea "Atelier 2000", care se ocupa de editare de carti. Am si tiparit volumul "Anatomia artistica" la imprimeria Monitorului Oficial, cu 200 de milioane de lei, bani imprumutati din banca. Alte afaceri, nici eu, nici sotul nu avem". Sau poate nu-si aminteste bine, pentru ca, potrivit Registrului Comertului, familia Buruiana mai are ceva firme pe blazon: "Hyperion" SNC, infiintata in 1991, care se ocupa printre altele si de activitati de editura si tiparire, de exploatari forestiere, comert cu produse alimentare, bauturi si tutun etc. Sotul deputatei PRM a mai fondat si firma "Sunshine" SRL la Galati, care se ocupa de jocuri de noroc. Cit noroc a avut familia Buruiana-Aprodu cu aceste firme nu e treaba noastra. Important e ca au incercat sa intre pe usa capitalismului. Mihai Drecin (PUNR), fondator al unei firme de partid Reprezentantul PUNR in Comisia de control al SRI, deputatul Mihai Drecin de la Oradea a ramas destul de departe de afaceri, preferind statutul de profesor universitar de istorie. Cu toate acestea, prin 1992 si-a rupt din leafa 100.000 de lei pentru infiintarea unei firme, care, daca te iei dupa asociati, era mai mult un apendice al "Vetrei Romanesti" (VR), leaganul PUNR. La societatea "Rivotex" SRL Oradea, pe linga deputatul Drecin, ii gasim asociati pe sotia liderului local al "VR", Monica Damian, pe Viorel Faur, fostul presedinte "VR", pe fosta doamna senator PUNR, Florica D. Ignat, pe fostul comandant al Garnizoanei din Oradea, col. Grigore Bartos, si alti fideli ai PUNR. Societatea nu pare a fi avut o activitate prea grozava, dupa cum releva datele de bilant contabil, dar e inca in functiune si poate fi oricind revitalizata, daca o va cere partidul. Vicepresedintele Comisiei SRI, asociat cu fiul unui personaj cautat de Interpol Ovidiu Cameliu Petrescu este importantul vicepresedinte al Comisiei SRI din partea PDSR, partid pe care il slujeste in parlament din 1992. Fata de alti colegi de partid ai domniei sale - care atunci cind au fost la putere au stiut sa-si urce sacii in caruta - deputatul Petrescu pare unul dintre cei mai curati oameni de afaceri ai partidului. Nu a vrut sa fie legat in multe firme, de unde sa-i curga banutul; s-a multumit cu o singura firma, care urma sa se ocupe cu productia de chimicale: "Sintexco" SRL. Printre parteneri se afla Alexandru Dinu Dinulescu, fiul fostului presedinte al "Bankcoop". In prezent, tatal celui care e asociat cu vicepresedintele Comisiei SRI este un personaj care are citeva dosare penale in spate, fiind implicat in mafia politico-financiara patronata de unii lideri ai PDSR, a fost arestat o scurta perioada, iar apoi a fugit din tara, fiind cautat de Interpol de aproape cinci ani. Potrivit datelor Registrului Comertului, societatea celor doi a intrat in lichidare anul trecut si nu stim ce profituri a produs si daca a produs. Vasile Vacaru editeaza, face constructii hidraulice si vinde produse lactate Senatorul PDSR Vasile Vacaru penduleaza, in afaceri, intre activitati de editare, vinzare de lapte si constructii hidrotehnice, specialitate a sefului sau pe linie de partid, Ion Iliescu. Politic, domnia-sa este un redutabil membru al Comisiei de control al SRI, ingrijindu-se ca seful serviciului secret sa nu calce pe bec si sa nu-i spioneze formatiunea din care face parte. Vasile Vacaru a inceput afacerile personale inca de pe vremea cind partidul domniei-sale era la putere. Senatorul declara ca a scos din banii strinsi la ciorap 90 de milioane de lei cu care a cumparat 1,13% din actiuniile firmei "Tigris" Topoloveni, firma care comercializeaza lapte si brinza, precum si alte produse alimentare. Alaturi de Vacaru il mai gasim aici pe fostul senator PDSR, Gheorghe Rizescu. Societatea a fost condusa de fostul presedinte PDSR Arges, Ionel Gherghina, care a reusit sa acumuleze, in fruntea firmei, trei dosare penale, credite uriase de la "Bancorex" si sa falimenteze societatea dupa alegerile din 1996. In cele din urma, Vasile Vacaru s-a dezis de directorul societatii si sef al PDSR Arges, pe care l-a si reclamat la politie. Desigur, senatorul PDSR nu poate fi acuzat de fraudele din firma la care este asociat. Totusi, "Tigris" Topoloveni a lasat Bancorex cu vistieria goala, obtinind imprumuturi de peste 61 de miliarde de lei, pe care nu i-a mai inapoiat niciodata. Cum le-a obtinut? Evident, fara interventia senatorului. Probabil, banca a pus in contul firmei lui Vacaru cele 61 de miliarde de lei, asa cum ar fi facut cu oricine care i-ar fi cerut acest lucru. In plus, firma "Tigris" a primit si de la fostul presedinte al FPP II Moldova, Corneliu Iacobov - poreclit "pusculita PDSR" - un maruntis de 1,5 miliarde de lei din cele trei promise initial pe hirtie, cu putin timp inaintea alegerilor din 1996. Desigur, senatorul nu are vreun amestec nici in obtinerea acestei sume pentru firma sa. Asa i-a tunat lui Iacobov si pace. Pina una-alta insa, societatea unde si-a investit sperantele Vasile Vacaru e pe butuci. Las' ca vin si timpuri mai bune! O alta societate la care are o cota de participare si senatorul PDSR este "Editura Enciclopedica". In fine, potrivit documentelor oficiale, o ultima tangenta vizibila a lui Vacaru cu afacerile e societatea "Hidroconstructia" S.A. - Sucursala Olt, unde senatorul este unul dintre administratori. In rest, Vasile Vacaru se ocupa de politica si de supravegherea SRI. Care, desigur, e de mult timp cu ochii pe una din firmele la care politicianul e asociat. O.C.HOGEA DAN BADEA Vasile Vacaru: "M-am apucat sa fac lapte, ca doar asta face vacaru" "De patru ani nu mai stiu nimic despre Tigris Topoloveni", declara senatorul Vasile Vacaru. "Este adevarat, sint actionar alaturi de altii la aceasta firma la care detin 1,13%. Am depus bani si cupoanele. N-am luat insa nici un leu de la Tigris. In legatura cu datoriile firmei, pot sa va spun ca, inca de acum patru ani, am cerut demiterea lui Gherghina pentru gestiune frauduloasa si incompetenta manageriala", mai zice senatorul Vacaru. "Gherghina si Rizescu m-au atras in povestea asta. Dom'le, hai sa facem lapte", mi-a zis Rizescu. Ca asta face Vacaru, nu? Si-am intrat in firma. Dar nu exista nici o hirtie semnata de mine, pe nicaieri, cu privire la imprumuturi, datorii si mai stiu eu ce. N-am luat un leu imprumut de la Bancorex", a incheiat senatorul Vacaru. Drept la replica Directorul general al firmei "Secon Gaz" a dorit sa faca unele precizari in legatura cu prima parte a articolului "Miliardarii controleaza SRI" "In societatea cu capital privat SECON S.A. infiintata in martie 1993, deputatul Adriean Videanu a intrat ca actionar in decembrie 1994 l Statia de imbuteliere GPL (aragaz) s-a receptionat si s-a pus in functiune in trim. III/1999. Incepind din trim. IV/1997, cind obiectivul era inca in curs de realizare, s-au purtat negocieri si s-au facut oferte ferme, in scris, pentru a-l cumpara integral sau, cel putin, un pachet majoritar de actiuni l Pentru ca societatile ofertante au fost interesate numai de Statia de imbuteliere GPL, actionarii SECON au hotarit divizarea acesteia, astfel luind nastere SECON GAZ S.A., SECON raminind numai cu Statia de distributie carburanti l SNP PETROM este actionar numai la SECON GAZ, unde detine 85% din actiuni, iar actionarul Adriean Videanu are mai putin de 5% l Deputatul Adriean Videanu nu "a scos din punga" nici pentru SECON, si nici pentru SECON GAZ o suma echivalenta cu 250.000 USD, ori apropiata acesteia. N.R: Potrivit datelor Registrului Comertului, la firma "Secon-Gaz", deputatul Videanu a investit 4,1 miliarde lei, aport in natura, la valoarea anului 1998, detinind un procent de 23,3% din societate. La firma "Secon" S.A., deputatul a investit peste 666 milioane lei, aport partial in natura, detinind la acea data 33,3% din societate. Aceste investitii depasesc cu mult echivalentul a 250.000 USD, la data varsarii capitalului social la cele doua societati. (O.C.H . ) Promovind o ordonanta care scuteste de plata mari datornici, guvernul da o mare lovitura bunilor platnici Atac la contribuabili Guvernul a aprobat o Ordonanta de Urgenta privind stingerea unor obligatii catre buget ale agentilor economici care vor furniza produse si servicii pentru institutiile publice din sistemul de aparare nationala, ordine publica si siguranta nationala. Actul normativ, publicat in Monitorul Oficial, cuprinde o lista de 104 de agenti economici care apartin de Ministerul Industriei si Comertului si Ministerul Agriculturii si Alimentatiei, precum si alte 171 de societati comerciale, multe dintre ele private, care au incheiat contracte institutiile publice amintite, in valoare totala de 6.145,6 miliarde lei. Beneficiarii de contracte sint Ministerul de Interne (2.250 miliarde lei), Serviciul Roman de Informatii (66 miliarde lei), Serviciul de Informatii Externe (33 miliarde lei), Serviciul de Protectie si Paza (10 miliarde lei), Serviciul de Telecomunicatii Speciale (643 miliarde lei), Directia Generala a Penitenciarelor (474 miliarde lei) si Ministerul Apararii Nationale (2.666 miliarde lei). Potrivit ordonantei, obligatiile catre bugetul de stat ale agentilor economici care furnizeaza produse si presteaza servicii pentru institutiile publice din sistemul de aparare nationala, ordine publica si siguranta nationala, scadente pina la data de 31 decembrie 1999, se sting, prin compensare, cu sumele aferente achizitiilor de bunuri si servicii contractate cu aceste institutii publice, pina la data de 31 decembrie 2000, in limitele precizate pentru fiecare furnizare. De stat si privat, "cadouri" la gramada Pe lista societatilor care-si sting, astfel, datoriile fata de stat se afla, printre altele, "Roman" Brasov (datorii catre buget de 569 miliarde lei, compensate prin produse si servicii), SC "Automobile Dacia" Colibasi (197 miliarde lei), "Rocar" Bucuresti (227 miliarde lei), SNP "Petrom" Bucuresti (1.183 miliarde lei), Santierul Naval Braila (24 miliarde lei), IAR Brasov (63 miliarde lei), SC "Avioane" Craiova (35 miliarde lei), "Alprom" Slatina (500 milioane lei), "ARO" Cimpulung Muscel (103 miliarde lei), "Tractorul" Brasov (33 miliarde lei), "Romgaz" (106 miliarde lei), CONEL (231 milioane lei), "Tofan" Bucuresti (251 miliarde lei), "Aedificia" Carpati (231 miliarde lei) "Daewoo Auto Trading" (125 miliarde lei), "Tiriac Holdings Ldt" (50 miliarde lei), SC "Policolor" Bucuresti (23 miliarde lei), Santierul Naval Mangalia (26 miliarde lei), "Romtelecom" (117 miliarde lei), SC "Electromagnetica" (20 miliarde lei), SNCFR (300 milioane lei), "Letea" Bacau (100 milioane lei), "General Electric" (500 milioane lei), "Ericsson" Romania (10 miliarde lei), RADET (7 miliarde lei), RGAB (8 miliarde lei), "Xerox" Romania (500 milioane lei), "Turbomecanica" (80 miliarde lei). Actul normativ, aprobat in sedinta Guvernului din data de 28 iunie 2000, este semnat de ministrul de stat Mircea Ciumara si contrasemnat de ministrii Sorin Frunzaverde (MApN), Constantin Dudu Ionescu (MI), Decebal Traian Remes (Finante), Radu Berceanu (Industrii si Comert), si Ioan Muresan (Agricultura). Intrebat de ce a semnat ordonanta in locul premierului Mugur Isarescu, Mircea Ciumara a precizat ca motivul a fost unul de procedura. Mai exact, dupa sedintele saptaminale de Guvern, actele normative se redacteaza din nou a doua zi si sint semnate de premier inainte de a fi trimise catre Monitorul Oficial. "A doua zi, insa, Mugur Isarescu a plecat la Salzburg, astfel ca eu a trebuit sa semnez Ordonanta 95", a spus Ciumara. Referitor la articolul 7 al actului normativ, in care se precizeaza ca "aprovizionarea produselor si serviciilor va fi considerata achizitie din sursa unica, prin derogare de la dispozitiile legale referitoare la regimul achizitiilor publice", Mircea Ciumara a declarat: "O derogare de la dispozitiile legale apare atunci cind nu exista decit un singur furnizor si nu mai este cazul sa se organizeze o licitatie sau cind nu mai este timp necesar pentru asa ceva. Acest act normativ se numara printre situatiile speciale". NICOLETA SAVIN Terenul inapoi! Dan Voiculescu construieste pe sest Despre omul de afaceri Dan Voiculescu s-au scris multe. "Evenimentul zilei" a publicat recent documente din care reiesea clar cum a reusit acest om sa-si cladeasca, imediat dupa Revolutie, o avere fabuloasa. Nimeni n-a avut insa curajul sa-si bage nasul in afacerile sale. Forta banului, de care dispune Voiculescu, i-a speriat pe uniii, iar pe altii i-a inmuiat. Astazi va vom prezenta doar una dintre micile inginerii de care s-a folosit Dan Voiculescu pentru a-si consolida afacerile. Istoricul unui teren care a incaput ilegal pe mina holdingului GRIVCO Din 1879 industria tutunului a fost data in administrarea Directiunii Generale a Regiei Monopolurilor Statului (DRMS). Dupa primul razboi mondial, DRMS a propus infiintarea Institutului Experimental pentru Cultivarea si Fermentarea Tutunului. In 1923 DRMS a primit de la Ministerul Agriculturii o donatie, constind dintr-un teren in suprafata de 14 hectare situat in Baneasa. Doi ani mai tirziu, Institutul a fost infiintat de Ministerul Finantelor. Inaugurarea lui s-a facut la 29 iunie 1930, in prezenta Regelui Carol al II-lea, care a semnat atunci "Actul Comemorativ" de infiintare a Institutului Experimental pentru Cultura si Cultivarea Tutunului din Baneasa, strada Girlei 1. In patrimoniu, institutul avea o cladire principala, sapte case de locuit, un depozit de fermentare, 4 ha. de curti si 8 ha. teren arabil. In 1952, statiunea de la Baneasa a fost desfiintata de comunisti si inclusa abuziv in structura Institutului de Chimie Alimentara (ICA) cu sediul in Splaiul Independentei 85. Dupa ce a figurat si cu sediul in Mendeleev 21-25, ICA a inceput sa functioneze in Girlei 1, adica in locul statiunii de la Baneasa. La vremea respectiva nu a contat unde functiona ICA, atita vreme cit nimeni nu putea revendica nimic. Sub pretextul ca ajuta cercetarea, Dan Voiculescu a intrat pe usa din dos de pe Girlei nr. 1 In 1991, directorul de atunci al ICA, Ovidiu Popescu, pe motiv ca Institutul nu are bani, a incheiat un contract de asociere cu Compania Crescent Commercial & Maritime Cyprus Ltd (persoana juridica de drept privat cipriota, cu sediul in Nicosia, Julia House, 3 Themistocles Dervis Street, Cipru, reprezentata de Dan Voiculescu). Asa a luat fiinta BIOPROD SRL, firma in care Crescent detinea 51% din capitalul social de 1,2 milioane lei. (echivalentul a 20.000 dolari SUA). Conform statutului, BIOPROD avea o durata de functionare de 10 ani, iar in obiectul de activitate erau cuprinse: productia de supe concentrate, produse de gust si arome, aditivi si amelioratori alimentari, de bauturi racoritoare, alcoolice si nealcoolice, activitati de import-export si comercializare. GRIVCO s-a lipit de teren ca marca de scrisoare Ulterior, la contractul de societate al BIOPROD a fost incheiat un act aditional, prin care s-a majorat capitalul social prin aportul unor noi asociati: GRIVCO SRL (29.720,67 USD), GRIVCO INTERNATIONAL SRL (30.000 USD) si Fundatia CRESCENT (30.000 USD). Adica firmele omului de afaceri Dan Voiculescu. La majorarea capitalului la 644,4 milioane lei a mai participat si Compania CRESCENT - cu bunuri in natura de 449.430 USD (utilaje si echipamente de panificatie si patiserie, o linie de productie preparate din carne, o linie semiautomata pentru dulciuri din ciocolata), dar si ICA - cu "dreptul de folosinta pe durata de functionare a BIOPROD asupra suprafetei de teren de 6.130 mp din Girlei 1". Tot atunci, durata de functionare a BIOPROD a fost schimbata de la 10 ani, in durata nedeterminata, iar SRL-ul a fost transformat in SA. Asa s-a strecurat pe usa din dos din Girlei nr. 1 omul de afaceri Dan Voiculescu Curata cercetare! Interesant este ca la 28 august 1998, fara a prezenta acte de proprietate, BIOPROD a obtinut ilegal de la PMB o autorizatie, semnata de ex-viceprimarul Radu Popovat - de constructie a unei benzinarii mobile. La putin timp, PMB a mai eliberat ilegal BIOPROD-ului o autorizatie de constructie in baza careia pe strada Girlei 1 - despre care Ministerul Agriculturii si Alimentatiei spune ca inscrisurile privitoare la ICA din evidentele cadastrale nu constituie in sine dovada dreptului de proprietate - au aparut peste noapte mai multe cladiri ale holdingului condus de Dan Voiculescu. Asa s-a construit fara autorizatie un ditamai sediu de firma - "Cladirea BIOPROD". La ora actuala, desi in planurile de urbanism figureaza numai Strada Girlei 1, exista mai multe numere: La Girlei 1A a "rasarit" sediul GRIVCO, la Girlei 1B - Fundatia Umanista "Dan Voiculescu", iar la 1D este sediul ICA. La ora actuala, conform evidentelor de la Registrul Comertului, obiectul principal de activitate al BIOPROD este comertul intern (comert cu amanuntul prin standuri in piete), iar ca obiecte secundare de activitate fabricarea incaltamintei, promovarea imobiliara, restaurante, activitati recreative, de arta, spectacole, vinzarea cu amanuntul a carburantilor pentu automobile etc. Adica orice altceva in afara de cercetarea in industria alimentara. (P.P.) Lucrarile de constructie au fost sistate pina la obtinerea autorizatiei Desi terenul din Strada Girlei nr.1 este in litigiu si nu exista nici un titlu de proprietate, Primaria Municipiului Bucuresti a eliberat autorizatii de constructie. Aceste acte administrative false au permis firmei Bioprod SA inceperea mai multor investitii inainte ca instanta sa delibereze asupra eventualei calitati de proprietar pentru suprafata disputata. Una dintre autorizatii, pentru ridicarea benzinariei mobile, a fost semnata de Radu Popovat, fost viceprimar al Capitalei. Actualul consilier municipal nu-si mai aminteste exact cazul ce ne intereseaza, ci doar conditiile in care semna astfel de documente: "Altii se ocupau de aspectele juridice. Mie doar mi se puneau pe birou si, in general, le studiam din punct de vedere al amplasamentului. Daca intr-adevar nu exista titlu de proprietate, inseamna ca cineva nu si-a facut treaba si ca s-a plecat de la o baza gresita". In luna mai, Inspectia de Stat in Constructii Bucuresti a sistat lucrarile "Cladirii Bioprod", constructie de noua etaje, cu subsol si parter, ce urma sa adaposteasca birourile firmei. Motivul - expirarea autorizatiei. Controlul Inspectiei a scos insa la iveala problema proprietatii terenului, astfel incit, inspectorul sef al Bucurestiului, Petre Cost, i-a solicitat fostului primar general "sa analizeze cu atentie acest aspect si sa nu elibereze o noua autorizatie pina cind nu se va lamuri statutul Bioprod pe pamintul respectiv". Altfel, atentioneaza inspectia, este posibil ca noua autorizatie sa se dovedeasca mai tirziu a fi un act administrativ ilegal. (M. B., E. M.) 