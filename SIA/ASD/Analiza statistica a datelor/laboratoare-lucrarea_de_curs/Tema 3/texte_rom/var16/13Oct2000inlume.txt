 Compania "Sony" a lansat Aibo-2, a doua generatie de ciini-robot Corporatia nipona "Sony" a prezentat ieri un nou robot-jucarie, a doua generatie a "catelului" Aibo, actuala versiune fiind mai complexa si capabila de "interactiuni intime" cu oamenii. Aibo-2, pe "numele" sau adevarat ERS-210, exprima mai bine "bucuria" sau "supararea" si este in acelasi timp mai ieftin cu 100.000 de yeni fata de Aibo-1, care costa 250.000 de yeni (circa 2.300 de dolari). Acest pret de 1.400 de dolari este valabil in Japonia, el urmind a fi ceva mai mare in Statele Unite (1.500 de dolari) si mai mic in Europa (1.300 de dolari). In pofida faptului ca este foarte scump, din prima serie de roboti s-au vindut 3.000 de exemplare in numai 20 de minute de la deschiderea "magazinului" de pe Internet, in iunie 1999. Pina de curind, "Sony" a vindut 45.000 de simpatici "robocatei" din prima generatie, asteptindu-se la o cerere de 60.000 de exemplare pe luna pentru Aibo-2. Chiar daca este mai sofisticat decit prima versiune, Aibo-2 seamana mai putin cu un ciine - mai degraba cu un pui de leu - si poate fi comandat in trei culori: argintiu, auriu si negru. Gratie unei unitati centrale mai puternice, ciinele este capabil sa "inteleaga" 50 de cuvinte simple si poate imita vocea stapinului sau. CONSTANTIN VLAD Urmasi de puscariasi, evadati in eprubeta Doi gardieni de la inchisoarea Allenwood din Philadelphia au fost inculpati sub acuzatia ca au facut trafic cu sperma, actiune prin care i-au ajutat pe detinuti, in schimbul unor sume uriase de bani, sa transmita recipiente cu sperma congelata iubitelor sau sotiilor lor de acasa, transmite Reuters, citind surse locale. Cei doi gardieni, care lucrau separat, faceau servicii similare celor oferite de bancile de sperma, iar taxa perceputa pentru fiecare astfel de tranzactie era de citeva sute de dolari, variind in functie de client. Printre detinutii care au apelat la serviciile celor doi se numara si un mare mafiot local, care tinea neaparat sa aiba un copil in perioada detentiei si s-a vazut nevoit sa apeleze la aceasta metoda in conditiile in care, conform regulamentelor locale, vizitele "conjugale" nu sint permise. "Sint politist de opt ani, dar n-am mai vazut pina acum un astfel de caz. De obicei se face contrabanda cu droguri, mincare sau tigari", a declarat unul dintre anchetatorii FBI care s-au ocupat de caz. Autoritatile locale au inceput sa aiba suspiciuni in momentul in care un detinut, care efectuase deja 10 ani de inchisoare, a fost vizitat de un pusti pe care l-a prezentat drept fiul sau. In cazul in care vor fi condamnati, cei doi gardieni (Troy Kemmerer, in virsta de 33 de ani, si Todd Swineford, 32 de ani) risca pedepse intre 15 si 20 de ani de inchisoare si amenzi intre 250.000 si 500.000 de dolari. BIANCA BACARDI Potrivit unui sondaj realizat de revista "Top Sante", Femeia ideala are sinii lui Cindy Crawford si picioarele Ellei MacPherson Fata de la Catherine Zeta-Jones, parul - Jennifer Aniston si fundul - Jennifer Lopez Expertii de la revista britanica "Top Sante" au incercat sa "compuna" femeia perfecta din partile cele mai interesante ale unor celebre "dive" contemporane, constatind, cu dezamagire, ca rezultatul nu este atit de spectaculos pe cit s-ar fi putut crede si, oricum, mult sub valoarea fiecaruia dintre modelele luate in considerare, se arata intr-un material aparut in cotidianul "The Sun". Analizind rezultatele unui studiu efectuat pe un esantion de 5.000 de reprezentante ale sexului frumos, specialistii au ajuns la concluzia ca o femeie perfecta ar trebui sa aiba figura exoticei Catherine Zeta-Jones, parul actritei Jennifer Aniston, bustul supermodelului Cindy Crawford, controversatul fund al cintaretei Jennifer Lopez si picioarele perfecte ale modelului Elle MacPherson. Din pacate, la asamblarea acestor segmente pe calculator s-a constatat ca rezultatul nu este tocmai cel asteptat, femeia perfecta obtinuta fiind cu mult mai putin interesanta decit fiecare dintre modelele analizate luate separat. Desi este de banuit ca, scoase din context, trasaturile frumoase risca sa-si piarda farmecul, mai mult de 65 la suta din femeile chestionate au declarat ca si-ar face oricind operatii estetice pentru a arata ca modelele lor. DIANA EVANTIA BARCA Prins cu telefonul in vine Jennifer Lopez s-a despartit de Puff Daddy Cintareata Jennifer Lopez (31 de ani), pe care multi o considera cea mai sexy femeie din lume, e din nou libera. Adica nu mai are prieten. Americanca mulatra era nedespartita de iubitul ei, muzicianul de culoare Puff Daddy, cam de doi ani. Insa in urma cu trei zile, din intimplare, ea a ascultat o convorbire telefonica a acestuia cu o stripteuza. Prin receptorul telefonului legat in derivatie cu cel de la care vorbea Puff, ea a auzit cuvinte si zgomote specifice unui act sexual. Plina de nervi, Jennifer s-a dus imediat in camera alaturata si i-a cerut socoteala lui Daddy. Acesta, care credea ca iubita face dus, a ramas masca si a ingaimat ca nu vorbea cu nimeni. "Il banuiam de mult ca ii cam fug ochii, insa acum am dovada", le-a spus cintareata, furioasa, unor prieteni. Dupa cearta care a urmat, Lopez a fost distrusa si a plins pe umarul prietenelor ei. Pe "macho" Puff insa l-a cam durut in cot. La o petrecere, el i-a facut curte din greu actritei de origine asiatica Lucy Liu. LIVIU SERBANESCU Noul "sutien- minune" Noua linie de sutiene Wonderbra a fost lansata oficial ieri, in Marea Britanie, in cadrul unei fastuoase prezentari organizate la Londra, care s-a bucurat de prestatia frumoasei Adriana Karembeu, supermodel de origine slovaca - mai cunoscuta dupa numele ei de fata, Adriana Sklenarikova - in prezent sotia celebrului fotbalist francez Christian Karembeu. Cu un aer ingenuu, Adriana a prezentat sutienele-minune, care permit trei niveluri de ridicare a sinilor. Noua linie "Wonderbra" va fi disponibila pe piata britanica in trei variante: sutienul cu sustinere lejera, cel cu sustinere medie si, probabil, cel mai sexy si provocator - sutienul cu stringere intensa care ridica foarte mult bustul, fiind ideal pentru bluzele sau rochitele cu decolteu larg. BIANCA BACARDI Presedintele Kostunica avertizeaza ca Iugoslavia sta pe un vulcan incins de partizanii lui Milosevici Inclestarea dintre Opozitia Democratica Sirba (DOS) si aliatii fostului presedinte Slobodan Milosevici, care afirma ca detin controlul asupra fortelor de politie, a continuat ieri pe fondul stagnarii negocierilor legate de formarea noului guvern de tranzitie, relateaza AFP. Noul presedinte iugoslav, Vojislav Kostunica, a declarat intr-un interviu acordat cotidianului "International Herald Tribune", ca "tara sta pe un vulcan care poate fi cu greu controlat". "Aparent, avem o tranzitie democratica si pacifista, dar in realitate stam pe un vulcan", a declarat seful statului iugoslav. Kostunica estimeaza ca aliatii lui Milosevici nu vor putea reveni la putere, dar pot trena negocierile politice, cu atit mai mult cu cit Partidul Socialist al lui Milosevici (SPS) incearca sa se reorganizeze dupa infringerea in alegeri a liderului sau. De altfel, in cadrul ierarhiei SPS s-a produs in noaptea de miercuri spre joi o remaniere prin demisia secretarului general, Gorica Gajevic, fiind convocat un congres extraordinar pe 25 noiembrie. Locul acestuia a fost luat de Zoran Andjelkovici, un cadru al SPS din Kosovo, in timp ce presedintele Serbiei, Milan Milutinovic, a fost numit vicepresedinte. Conflictul dintre DOS si aliatii lui Milosevici s-a declansat dupa ce in toata Serbia opozitia a creat celule de criza si i-a indepartat din posturile-cheie pe reprezentantii vechiului regim. Predarea lui Milosevici ar pune in pericol tinara democratie Referindu-se la soarta fostului presedinte, Slobodan Milosevici, Kostunica a declarat ca nu intentioneaza sa il predea Tribunalului Penal International "pentru a nu pune in pericol democratia care abia se naste". "Aceasta nu este prioritatea mea absoluta. In Serbia si Iugoslavia de astazi, aceasta problema nu este cea mai urgenta", a mai adaugat el, subliniind ca nu are in vedere nici judecarea acestuia de catre un tribunal din Iugoslavia, aceasta varianta fiind la fel de inoportuna. Politia, scapata de sub control Un alt front al conflictului este cel al luptei pentru controlul asupra politiei, Ministerul de Interne aflindu-se in acest moment sub conducerea directa a premierului Serbiei, Marko Marjanovici, un apropiat al lui Milosevici. Un fost sef al politiei belgradene, Marko Nicovici, a avertizat miercuri ca in Serbia se poate instala anarhia, pentru ca politia scapa de sub controlul atit al noului, cit si al vechiului regim. "Politia din Serbia se tine deocamdata departe de fostul regim, dar ramine prudenta si fata de cel nou", a mai declarat Nicovici, care ocupa in prezent functia de vicepresedinte al Organizatiei mondiale de lupta impotriva consumului de droguri. El a adaugat ca urmatoarele saptamini sint "cruciale" pentru viitorul tarii. "Este important sa stim cine controleaza politia pentru ca acest vid deschide calea tuturor formelor de criminalitate", a avertizat el. Chiar si un apropiat al noului regim a declarat ca deasupra Serbiei "pluteste umbra anarhiei", pe care DOS trebuie sa o indeparteze cit mai repede. El a avertizat ca institutiile statului trebuie sa devina functionale cit mai repede pentru ca, in prezent, exista un presedinte al Iugoslaviei, un guvern federal demisionar, un parlament si un guvern care nu functioneaza. DOS propune administrarea comuna a ministerelor-cheie Unul dintre principalii responsabili ai opozitiei din Serbia, Zoran Djindjici, a declarat ca DOS a propus aliatilor lui Slobodan Milosevici conducerea comuna a patru ministere, cel de interne, al justitiei, finantelor si informatiilor. "Propunerea noastra este ca cele patru ministere sa fie plasate sub conducere colectiva fara mari schimbari de personal", a afirmat Djindjici. "Daca Partidul Socialist din Serbia (SPS) si altele nu vor accepta acest lucru, nu avem nimic impotriva sa pastram actualul guvern, dar vom cere alegeri legislative anticipate si, daca acestea nu vor fi convocate, vom cere populatiei sa iasa in strada", a mai subliniat el. De asemenea, el a dat un ultimatum care expira azi, pentru anuntarea pozitiei fata de aceasta propunere. CAMELIA MUNTEAN Austria a gasit banii dositi de Milosevici Conturi bancare apartinind fostului presedinte iugoslav Slobodan Milosevici au fost descoperite si inghetate in Austria, a anuntat Ministrul austriac al Finantelor, Karl-Heinz Grasser, citat de AFP. "Da, chiar am descoperit si inghetat conturile lui Milosevici din Austria", a afirmat el, dar ministerul de finante nu i-a confirmat declaratia, invocind secretul bancar. Inghetarea averilor statului iugoslav se numara printre sanctiunile instituite de Uniunea Europeana impotriva Belgradului, in iunie 1998, din cauza politicii de represiune dusa de regimul lui Slobodan Milosevici in Kosovo. In aprilie 1999, s-a dispus si inghetarea averii presedintelui Milosevici si a altor persoane din anturajul sau. "Este de datoria Bancii Nationale sa aplice aceste sanctiuni si, din cite stiu, conturile lui Milosevici sint deja blocate", a adaugat Grasser. (C.M.) Dunarea va fi eliberata pina la sfirsitul anului, asigura Bodo Hombach Cruciala cale navigabila fluviala reprezentata de Dunare ar putea fi curatata de darimaturile podurilor din sectorul sirbesc si de eventualele bombe ramase neexplodate ca urmare a campaniei de bombardamente lansata de NATO contra Iugoslaviei in cursul anului trecut, a declarat coordonatorul Pactului de Stabilitate pentru Europa de Sud-Est, Bodo Hombach. "Am planuit deja totul. Sper sa curatam totul pina la aparitia ghetii, sau, altfel spus, pina de Craciun", a spus Hombach. "Trebuie sa curatam Dunarea foarte repede, deoarece ea este foarte importanta pentru Bulgaria si Romania", a adaugat diplomatul european, dupa vizita efectuata miercuri la Belgrad. "Vom sugera ca noul guvern (de la Belgrad) sa inceapa prin a curata fluviul, si sa lase pentru mai tirziu problema noilor poduri", a aprobat si seful comitetului executiv pentru planificare urbana din Novi Sad, Radoje Cvetkov, reactionind la spusele lui Hombach. Hombach promite sa revina la Belgrad cu 40 de oameni de afaceri Coordonatorul Pactului de Stabilitate s-a mai declarat "foarte impresionat" de simtul realitatii dovedit de noul presedinte iugoslav Vojislav Kostunica. Referindu-se la situatia Iugoslaviei post-Milosevici, Hombach a spus ca are nevoie la Belgrad de parteneri cu care sa poata incheia acorduri concrete, si ca spera ca nimeni sa nu blocheze calea formarii unui guvern capabil de actiune. Bodo Hombach a subliniat ca UE nu a reactionat prea repede prin trimiterea de ajutoare si ridicarea sanctiunilor impuse fostului regim iugoslav, apreciind ca realmente periculoasa ar fi fost nerespectarea promisiunilor facute anterior in acest sens. Diplomatul european a promis ca se va intoarce la Belgrad peste citeva saptamini, in compania unei delegatii de alcatuita din 40 de oameni in afaceri din Europa occidentala. "Vrem sa facem afaceri imediat", a adaugat el. Noul presedinte iugoslav a apreciat ca "sosirea lui Bodo Hombach la Belgrad anunta participarea noastra la proiectele Pactului de Stabilitate in Balcani", care consta "in principal in participarea Bancii Europene pentru Reconstructie si Dezvoltare, precum si in investitii provenind din aranjamente multilaterale si bilaterale". "Vesti bune ne vin deopotriva din partea Uniunii Europene si a Pactului de Stabilitate, in ce priveste proiectul de refacere a Dunarii", care implica atit curatarea portiunii navigabile, cit si reconstruirea podurilor distruse de bombardamentele NATO, a apreciat Kostunica. CONSTANTIN VLAD Orientul Mijlociu, guvernat de legea SINGE PENTRU SINGE Soldati israelieni, linsati de palestinieni furiosi Patru militari israelieni au fost capturati de palestinieni in Cisiordania, la Ramallah, dupa cum a confirmat armata israeliana, citata de agentiile internationale de presa. Doi dintre acestia au avut parte de o moarte ingrozitoare, fiind linsati de palestinieni. Potrivit versiunii israeliene, cei patru nu faceau parte dintr-o unitate speciala, asa cum afirmase politia palestiniana, ci erau niste simpli rezervisti care se deplasau cu masina si se ratacisera. Ei au fost opriti la un control de rutina al politiei palestiniene si au incercat sa fuga din cauza ca palestinienii incepusera sa se adune in jurul lor. Politia palestiniana i-a prins insa si i-a dus la sectie pentru a-i proteja pe soldatii capturati de furia locuitorilor. Vestea despre prinderea lor s-a raspindit insa cu repeziciune si, curind, in fata sectiei de politie s-au strins sute de tineri palestinieni care au luat cu asalt cladirea. In cele din urma, ei au reusit sa forteze portile si au pus mina pe cei arestati. Pe unul l-au aruncat pe fereastra. Inca viu, el a fost linsat, impreuna cu un alt camarad dintre cei patru, de multimea aflata afara, in fata postului de politie. Un jurnalist al Agentiei France Presse a afirmat ca a vazut pe caldarim cel putin un corp insingerat, care inca mai misca. Israelul avertizeaza ca replica nu se va lasa asteptata Linsarea celor doi soldati israelieni a stirnit vilva atit in Israel, cit si in Cisiordania. Barak a calificat omorirea lor drept "eveniment foarte grav" si a afirmat sec, fara sa dea amanunte: "Stim ce masuri vom lua". El ordonase adunarea responsabililor militari si de securitate, ieri, la Tel Aviv, pentru a decide o linie de actiune. Temindu-se de reactia Israelului, fortele de securitate palestiniene din Fisia Gaza fusesera plasate in stare de urgenta, iar cartierul general al politiei fusese evacuat, in urma amenintarilor israelienilor ca vor bombarda astfel de obiective atit in Cisiordania, cit si in Fisia Gaza. Politisti si membri ai serviciilor de securitate pazeau ieri sediile si institutiile, in conditiile in care Autoritatea Palestiniana fusese somata de armata israeliana sa isi evacueze birourile din Cisiordania. Adolescentii palestinieni cad victima confruntarilor Violentele singeroase au reizbucnit in Cisiordania si Gaza, in ciuda intervalului de relativa acalmie inregistrat la inceputul saptaminii. Trei persoane au fost ucise, miercuri, in teritoriile palestiniene. Un tinar manifestant, in virsta de 18 ani, a fost impuscat mortal de soldatii israelieni, incident petrecut in Fisia Gaza, in apropiere de orasul Gush Katif, locul in care a izbucnit revolta palestinienilor la data de 28 septembrie. Un alt palestinian, de numai 17 ani, a fost ucis in orasul autonom Tulkarem, in nordul Cisiordaniei, iar un al treilea, de 22 de ani, a fost impuscat mortal in satul Jammain, aflat in apropierea localitatii Nablus. Cu aceste trei cazuri, bilantul victimelor inregistrate in cele 14 zile de violente se ridica la 102 morti, dintre care 85 palestinieni, 12 arabi israelieni, 4 israelieni evrei si un soldat din cadrul armatei israeliene. Potrivit acestui bilant, mai mult de 3.000 de persoane au fost ranite. Confruntarile se amplifica Confruntari violente intre armata israeliana si palestinieni au fost inregistrate miercuri si in apropiere de Ramallah, incidente soldate cu 24 de raniti din rindurile palestinienilor. In Fisia Gaza a avut loc o explozie violenta, produsa in momentul in care o patrula israeliana trecea prin apropierea unui cartier de coloni evrei din Gush Katif, insa nu au fost raportate victime. Aviatia israeliana a efectuat raiduri de intimidare, survolind aeroportul din Gaza si sediile serviciilor de securitate palestiniene. Ciocnirile s-au intensificat ieri, cind elicoptere militare israeliene au lansat rachete si au deschis focul cu mitralierele la Ramallah, tragind si asupra sediului local al Autoritatii Palestiniene. ISABELLA ALEXANDRESCU DIANA EVANTIA BARCA Flash Romani, prinsi cu droguri pe aeroportul din Detroit Trei romani au fost arestati, pe aeroportul din Detroit, la inceputul lunii octombrie, pentru trafic de droguri, transmite corespondentul Mediafax in Statele Unite. Consulatul Romaniei la Chicago a fost anuntat de vama americana, pe data de 3 octombrie, ca trei romani au fost arestati intr-un caz cu trafic de droguri, unul din ei avind asupra sa 55.000 de pastile de ecstasy. Este vorba despre Emil Tonca, nascut la 6 iulie 1949 la Bucuresti, Ion Cristian, nascut la 12 august 1969 la Bucuresti, si Rusu Marius-Daniel, nascut la 24 martie 1975, la Bucuresti. Emil Tonca avea asupra sa 55.000 de pastile de ecstasy. Rusu si Ion au incercat sa fuga. Toti se afla acum in inchisoare, in apropiere de Detroit. Se asteapta confirmarea autoritatilor romane pentru a se stabili daca acestia mai detin cetatenia romana. Cei trei vor primi sprijin din partea Consulatului General al Romaniei la Chicago, daca vor solicita acest lucru. ( M.F.) Cercetatorii rusi au solutii pentru toate gusturile: Masturbarea, sexul oral si telefonul erotic - mijloace de lupta impotriva SIDA! Un centru stiintific rus pentru lupta anti-SIDA a distribuit ieri presei o brosura cu sfaturi, recomandind "virginitatea, masturbarea si sexul prin telefon" ca metode sigure de prevenire a contaminarii cu virusul HIV, transmite AFP. "De-a lungul vietii, in functie de circumstante si convingeri personale, o persoana poate folosi alte metode de protectie, precum sexul oral, prezervativele, reducerea la maximum a numarului de parteneri sexuali", se arata in textul brosurii. "Incetati consumul de droguri pentru a nu va imbolnavi de SIDA", ii sfatuieste pe toxicomani Centrul federal pentru prevenirea si lupta impotriva SIDA. "Daca nu poti renunta, evita consumarea drogurilor prin injectie", se adauga in text.(L.C.) Bill si Hillary Clinton au ajuns la nunta de argint Bill Clinton nu mai are chef de aventuri amoroase dupa uriasul scandal sexual care era sa il coste functia de presedinte, el fiind surprins de reporterii americani in timp ce cumpara un cadou aniversar pentru sotie. Cuplul Clinton implineste 25 de ani de casnicie si sarbatoreste nunta de argint, iar presedintele a vrut sa ii demonstreze inca o data Primei Doamne ca a redevenit un sot iubitor si fidel. El a vrut sa ii faca acesteia o surpriza placuta si, "inarmat" cu un cadou, a luat special avionul de la Washington pentru a ajunge la New York, ca sa sarbatoreasca acest eveniment special impreuna cu cea care, ambitioasa si tenace, ii este alaturi de un sfert de veac. (I.A.) Forta de reactie rapida antiislamista Presedintele rus Vladimir Putin si sefii de stat din alte cinci tari foste sovietice au decis miercuri, in capitala kirgiza Biskek, sa creeze o forta de interventie rapida pentru a face fata incursiunilor combatantilor islamisti in Asia Centrala, relateaza AFP. Putin si omologii sai din Armenia, Belarus, Kazahstan, Kirgizstan si Tadjikistan au cerut comunitatii internationale sa "ia masuri pentru a readuce calmul in Afganistan". "Afganistanul este unul dintre centrele mondiale ale terorismului international si al traficului cu droguri. Fara pace in aceasta tara nu va fi pace in regiunile vecine", se arata in declaratia comuna a celor sase sefi de stat. Intilnirea de la Biskek intervine dupa ce mai multe state din Asia Centrala au fost atacate in timpul verii de grupari islamiste armate antrenate in Afganistan. (C.M.) Razboi ruso-american pentru un spion Moscova a denuntat ingerinta parlamentarilor americani in afacerile interne ale Rusiei, dupa ce Congresul SUA a amenintat cu sanctiuni economice daca un american acuzat de spionaj nu va fi eliberat, relateaza AFP. Prin intermediul unui comunicat, Ministerul rus de Externe a criticat tentativele de presiune ale americanilor asupra aparatului judiciar rus. Intr-o rezolutie votata marti, Camera Reprezentantilor a SUA a afirmat ca Edmund Pope, invinuit de spionaj si detinut in Rusia, a fost arestat "ilegal" pe 4 aprilie si a cerut presedintelui Bill Clinton sa intrerupa cea mai mare parte a ajutorului economic destinat Rusiei, daca acesta nu va fi eliberat. Fost ofiter al serviciilor secrete ale marinei americane, Pope este acuzat de a fi stabilit contacte cu oameni de stiinta de la Moscova si Novosibirsk pentru a primi informatii strict secrete legate de dotarile sistemului defensiv al Federatiei Ruse. (C.M.) 