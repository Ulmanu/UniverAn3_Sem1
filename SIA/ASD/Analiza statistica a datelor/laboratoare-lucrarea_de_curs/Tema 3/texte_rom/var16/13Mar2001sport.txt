 Se prabuseste scoala de gimnastica din Deva! De peste 20 de ani, Deva a devenit cel mai important centru de pregatire al gimnastelor din Romania si unul dintre cele mai cunoscute din lume. O data cu aducerea aici, de catre un secretar judetean PCR, ajutat de un ziarist, a cuplului de antrenori Bela si Marta Karolyi, Deva a devenit principalul centru de pregatire al gimnasticii romanesti. Desi in momentul sosirii celor doi antrenori si a Nadiei la Deva conditiile de aici nu erau dintre cele mai adecvate, in doar citiva ani au aparut in jurul vechii cladiri a Scolii Generale nr. 7 o sala de antrenamente ultramoderna, doua camine, o alta sala de antrenament si o sala de festivitati. Devenit Centru Olimpic de Gimnastica si Centru International de Gimnastica, sediul Clubului Sportiv Scolar Cetate Deva si-a cistigat prin rezultate locul privilegiat pe care il ocupa pe plan mondial. Aici au venit, de-a lungul anilor, gimnaste din intreaga lume pentru stagii de pregatire platite cu sume substantiale in dolari. Cu timpul, scoala a devenit liceu, aici functionind, in prezent, si un colegiu universitar de maiestrie sportiva. Tavanul cade peste copile Fetitele care vor sa calce pe urmele Nadiei sau ale colegelor sale vin la Deva de la o virsta frageda, chiar din anii gradinitei. Cazate in caminul internat al scolii, pentru ele gimnastica devine in scurta vreme familie si casa. Tocmai aceste fetite au reusit sa atraga atentia opiniei publice asupra stadiului de degradare in care se afla multe dintre cladirile scolii. La sfirsitul saptaminii trecute, mai multe bucati de tavan, cu dimensiuni de unu-doi metri, s-au desprins, cazind pe paturile unde dorm copilele. Din fericire, nu s-au inregistrat victime. Secretomania Pe motiv ca daca se va afla in ce hal au ajuns cladirile vor fi indepartate potentialele gimnaste care doresc sa se pregateasca la Deva, timp de mai multi ani nu s-a spus nimic despre adevarata fata a lucrurilor. Curajul de a face public impasul gimnasticii din Deva l-a avut doar directorul liceului, al Centrului Olimpic si al CSS Cetate Deva, Ion Badoi. El a tras citeva semnale de alarma, in repetate rinduri, dar ele s-au dovedit insuficiente. Parcarea Pentru Lotul Olimpic nu se poate spune ca nu s-a facut ceva. Desi ar mai fi nevoie de bani, totusi s-au gasit fonduri pentru renovarea si modernizarea salii de antrenament. Gimnastele de performanta si antrenorii lor locuiesc in conditii bune, intr-un camin de garsoniere. Daca va fi rezolvata si spinoasa problema a unei parcari, unde antrenorii, Simona Aminar, Maria Olaru si Andreea Raducan sa-si poata parca masinile primite ca premii, se va putea spune ca sint indeplinite conditiile necesare pentru obtinerea marii performante. Numai ca pentru a se ajunge la marea performanta e nevoie de munca si de multi ani pe care gimnastele ii petrec in celelalte camine sau sali de antrenament. Asociatia Oamenilor de Afaceri din Deva nu face fata O solutie pentru iesirea din impas a incercat-o directorul Ion Badoi. El a contactat oamenii de afaceri din Deva si, prin conferinte de presa sau spectacole, a incercat stringerea de fonduri pentru scoala. Ultima actiune de acest gen, desfasurata pe 7 martie la Prefectura Hunedoara, s-a dovedit un semiesec. Dintre oamenii de afaceri invitati au fost prezenti vreo douazeci. In total s-au strins aproximativ patru milioane de lei, in aceasta suma fiind inclusi milionul donat de Octavian Belu si milionul oferit de presedintele Consiliului Judetean Hunedoara, Mihail Rudeanu. In plus, Ministerul Educatiei si Cercetarii l-a chemat la ordine pe directorul Ion Badoi. La minister, Ecaterina Andronescu i-a promis lui Badoi un sprijin de urgenta constind in 200 milioane de lei. Mai mult, peste doua saptamini, ministrul Ecaterina Andronescu va veni la Deva pentru a analiza situatia la fata locului. Ministrul privatizarii a vizitat scoala In actiunea de salvare a scolii de gimnastica, autoritatile locale invita toti oaspetii de la Bucuresti sa vada starea cladirilor. Simbata a fost rindul ministrului Ovidiu Musetescu sa treaca pe la Liceul Sportiv. Prin aceste vizite se spera sensibilizarea celor cu putere de decizie in acordarea de fonduri. La un pas de colaps Daca situatia de la Liceul Sportiv Deva nu va intra in normal, exista posibilitatea ca lucrurile sa ia o intorsatura care va dauna intregii gimnastici romanesti. Intrucit exista o legatura strinsa intre Liceul Sportiv, CSS Cetate Deva, Centrul si Lotul Olimpic, colapsul scolii de gimnastica va afecta, prin propagarea sa, intreaga imagine a gimnasticii din tara. Daca nu se vor gasi bani pentru gimnastica din Deva, care, sa nu uitam, sta la baza a tot ceea ce inseamna acest sport in Romania, atunci s-ar putea vorbi chiar de rea-vointa. In weekend au mai cazut bucati din tavan in citeva camere, si trei gimnaste au fost ranite usor la cap si la fata. Este vorba de Nicoleta Diaconescu, Anca Gardus si Cosmina Oprea. Incidentul a avut loc in camera trei din caminul liceului, incapere in care locuiesc 14 gimnaste. LUCIAN STANCIU Lucescu: "Am venit in Franta sa facem turism" Cel mai interesant meci programat azi se disputa la Milano, pe stadionul "San Siro", acolo unde "ros-negrii" lui Zaccheroni au nevoie, obligatoriu, de victorie pentru a accede in sferturile de finala ale Ligii Campionilor. Partida va fi transmisa de Acasa TV, cu incepere de la ora 21.30. Galatasaray Istanbul este calificata deja si disputa un meci fara implicatii pe "Parc des Princes" in compania celor de la Paris Saint Germain. "Am demonstrat ca sintem cea mai valoroasa echipa a grupei. Cind reusesti sa te califici in dauna unor formatii ca Milan, Deportivo si PSG, performanta e deja impresionanta. Nu conteaza campionatul sau Cupa Turciei, asta este cea mai importanta performanta pentru fotbalul turc. Continuam sa facem istorie pentru Turcia si, bineinteles, pentru Romania. As putea spune ca am venit in Franta mai mult in scop turistic", ne-a declarat Mircea Lucescu la putine clipe dupa ce avionul cu intreg lotul gruparii "ros-galbene" aterizase la Paris. Tehnicianul roman nu va putea conta pe Okan si Bulent, suspendati, si pe Hasan Sas, Vedat, Hakan Unsal, Ergun si Suat, accidentati. In cealalta grupa, Valencia va da piept cu Panathinaikos pe stadionul "Mestalla", arena pe care "liliecii", asa cum sint alintati jucatorii antrenati de argentinianul Hector Cuper, n-au mai pierdut de exact opt ani. Cotidianul local "Levante" nota in numarul de ieri ca "Valencia a reusit sa invinga pe acest stadion nume sonore ale fotbalului european, cistigatoare ale Cupei Campionilor Europeni, ca Steaua Bucuresti, FC Liverpool, PSV Eindhoven sau FC Barcelona". Adrian Ilie este refacut dupa vechea accidentare, insa nu se stie inca daca tehnicianul Valenciei il va trimite pe gazon in partida cu gruparea elena. Pe "Old Trafford", austriecii de la Sturm Graz au nevoie de o victorie la trei goluri diferenta pentru a merge mai departe in dauna celor de la Manchester United. Ceea ce inseamna mai degraba science-fiction. DANIEL NAZARE GRUPA A : Manchester United - Sturm Graz; Valencia CF - Panathinaikos Atena. Clasament: 1. VALENCIA 9p; 2. Manchester United 9p; 3. Sturm Graz 6p; GRUPA B: AC Milan - Deportivo La Corua (Acasa TV, de la ora 21.30); Paris SG - Galatasaray. Clasament: 1. GALATASARAY 10p; 2. Deportivo 9p; 3. AC Milan 6p; 4. PSG 2p. Paula Seling va cina cu Mugur Bolohan Intre cintareata Paula Seling si fotbalistul dinamovist Mugur Bolohan este pe cale sa se infiripe o frumoasa poveste de dragoste. In urma cu o saptamina, "Evenimentul zilei" dezvaluia ca fundasul din Stefan cel Mare are o slabiciune aparte pentru tinara interpreta. Bolohan a vorbit la telefon cu atragatoarea solista, careia i-a marturisit cit de mult o place si ca este innebunit dupa baladele ei. La propunerea jucatorului, cei doi ar putea sa cineze impreuna, saptamina viitoare, in oras. Mai mult, cu ocazia zilei de 8 Martie, "Bolo" a sunat-o pe Paula si i-a urat un dulce "La multi ani!". "Eram in cantonament pe 8 Martie, insa n-am uitat sa-i dau un telefon. Mi-a spus ca e magulita de aprecierile mele", ne-a declarat ieri Mugur. DANIEL CONTESCU Mara se apuca de culturism Bogdan Mara, internationalul echipei FC Arges, se numara printre putinii fotbalisti care se incapatineaza sa iasa din tipare. Student in ultimul an la Facultatea de Jurnalistica, Mara se pregateste pentru examenul de licenta pe care il va sustine in aceasta vara. Despre Bogdan, fotbalistii mai batrini spun ca va ajunge un mare jucator, in primul rind pentru ca mai si gindeste. Ex-dinamovistul nu s-a multumit niciodata cu asa-zisul "program de turma". De cele mai multe ori, ramine dupa antrenamente pentru a lucra in plus, constient ca are de pus la punct anumite lucruri. Zilele trecute, Bogdan si-a procurat un sofisticat aparat de forta, care se gaseste de obicei in salile de culturism si pe care l-a amplasat intr-una din camerele apartamentului sau din Pitesti. Aparatul, folosit pentru dezvoltarea mai multor grupe de muschi, era o dorinta mai veche a valorosului fotbalist si l-a costat aproximativ 15 milioane de lei. Mindru de achizitia sa, Mara promite ca, in scurt timp, sa-l concureze la echipa nationala pe Bogdan Stelea, zis si "Arnold", si nu exclude chiar varianta participarii la un concurs de "Mister". ADI DOBRE Metalul trece pe Manea Marian Manea, vicepresedintele echipei de fotbal Astra, va parasi postul pe care il ocupa in acest moment la gruparea din Cartierul 9 Mai din Ploiesti. Manea intentioneaza sa se retraga la conducerea Metalului Plopeni, satelitul Astrei, divizionara B, la care este si actionar. Manea, care a vindut actiunile sale actualului patron al clubului, Ion Nicolae, este simplu angajat la Astra, situatia sa urmind sa fie discutata miine in Consiliul de Administratie. In respectiva sedinta se anunta si alte schimbari la nivelul conducerii clubului, iar unele voci pomenesc ca se pregateste ceva si in cadrul echipei. In ciuda esecului din prima etapa, cind multi s-au grabit sa anunte debarcarea antrenorului Ion Marin, fotbalistii Astrei vor sa faca front comun cu tehnicianul lor, pe care nu-l considera raspunzator de infringere. "Imi este rusine sa ma uit in oglinda, daramite sa ies pe strada", marturisea unul dintre jucatorii Astrei. "Ce vina are «Sapaliga»? Am jucat inexplicabil de slab". (A.D.) FRH s-a mutat in magazie Federatia Romana de Handbal si-a inaugurat ieri noul sediu, amplasat sub una dintre tribunele Salii Floreasca. Compusa din sase incaperi, constructia este amplasata pe locul fostei magazii a FRH, amenajarea acesteia durind mai putin de o luna si costind 200 de milioane de lei. Federatia n-a platit decit costul materialelor, manopera fiind suportata de Sorin Ivanov, membru al Biroului Federal al FRH. La ceremonia de inaugurare a participat si ministrul tineretului si sportului, Georgiu Gingaras, care a declarat ca va sprijini activitatea FRH. Cristian Gatu a anuntat ca forul pe care il conduce a solicitat la MTS acordarea unui buget de 20 de miliarde de lei, bani din care FRH va sustine sase echipe nationale, trei de fete si trei de baieti. (S.T.) Tineti minte cinci cuvinte, o sa fie ca-nainte Divizia A - din nou cu 18 echipe! Adunarea Generala a FRF va vota pentru schimbare in luna mai Adunarea Generala extraordinara a FRF, convocata de presedintele Mircea Sandu in luna mai, va hotari revenirea la sistemul competitional cu 18 echipe in Divizia A. Anuntata in Adunarea Generala ordinara a federatiei, derulata ieri la hotelul "Turist", ideea este sustinuta puternic de marea majoritate a presedintilor de club din prima divizie, dar si de Mircea Sandu, initiatorul actualei organizari a competitiilor interne. Sistemul cu o prima divizie de 16 echipe, dintre care doua retrogradeaza direct si alte doua intra la baraj, pus in aplicare incepind din acest sezon, mai are de trait, astfel, cel mult un an. "Ma voi bate, ca presedinte al Ligii, sa revenim la varianta cu 18 echipe in Divizia A, dintre care sa retrogradeze direct patru!", a clamat Mitica Dragomir, presedintele LPF, in incheierea discutiilor de la Adunarea Generala. "Ce daca o sa-l scoatem pe Cozma din puscarie?" "Sa se treaca si la o singura serie de Divizia B! Asa este asezat campionatul si in Occident. Sa vedeti atunci ce campionat tare o sa avem!", a adaugat apoi "Corleone", in fata ziaristilor. Dom' Mitica sustine ca sistemul propus de el ar fi mai avantajos decit cel actual, omitind ca anul trecut, la inceputul returului, se stiau deja trei dintre cele patru retrogradate, in timp ce acum jumatate dintre competitoare inca tremura pentru scaunul lor. "Cind am avut noi campionat cu patru retrogradate? Anul trecut au cazut doua!", s-a mirat deputatul PRM, tradind ca, mai nou, a inceput sa-l lase si memoria. "Imediat ce vom termina de montat instalatiile de nocturna, trebuie sa trecem la sistemul de campionat primavara-toamna, cu jocuri din martie pina in noiembrie". Acelasi Mitica si-a dat din nou arama pe fata, strigind in fata ziaristilor: "Ce daca o sa-l scoatem pe Miron Cozma din puscarie? Merita sa-l scoatem. A facut numai lucruri bune, de ce sa stea acolo?". Mai calm si mai cumpanit in declaratii decit Dragomir, dar la fel de transant, Jean Padureanu, "ayatollah"-ul fotbalului romanesc, a punctat si el: "Sint pentru revenirea la un sistem cu 18 echipe si patru retrogradate. Vom propune aceasta modificare a sistemului in luna mai, la Adunarea Generala. Desigur, mai intii trebuie sa luam o hotarire la LPF, dar in principiu am discutat aceste lucruri, iar curentul general de opinie este favorabil acestei idei". Referindu-se la perspectiva de a trece de la Gloria la Rapid, Padureanu a ripostat cu tilc: "N-ar trebui sa ma intrebati asa, ci cit mai ramin la Bistrita. Ei bine, voi ramine acolo atit cit va mai fi nevoie de mine la Gloria". Stefan: "N-au treaba FIFA si UEFA" Neasteptat de linistit pentru situatia pe care o are echipa sa in clasament, Gheorghe Stefan, presedintele de la Ceahlaul, se gindeste chiar ca modificarea sistemului de retrogradare sa intre in vigoare acum, in sezonul care se deruleaza! "Sa va spun ceva. In regulamentul FRF scrie ca hotaririle Adunarii Generale a FRF intra in vigoare la 15 zile de la adoptarea lor. N-au treaba FIFA si UEFA cu noi. Totul este sa respectam International Board". "Pinalti" a venit si cu o solutie: "Ultimele doua clasate sa sustina baraj cu locurile secunde din seriile Diviziei B!". Surprinzator, Mircea Sandu, presedintele FRF, s-a aratat si el de acord cu varianta presedintilor de cluburi: "Se poate face acest lucru. Este si o solicitare a lui Loti Bölöni, antrenorul nationalei, de a spori numarul de meciuri din campionat. Aceste modificari nu pot insa intra in vigoare decit cel mai devreme in sezonul 2002-2003. Regulamentul prevede ca schimbarile trebuie anuntate cu un sezon inainte". O tentativa - esuata - de modificare a regulamentelor a avut si Vlad Ilie, presedintele de la Gaz Metan Medias, care a cerut sa se renunte la baremul de puncte impus echipelor clasate pe locuri retrogradabile. Lupas umbla dupa cai verzi pe pereti Mare taraboi a stirnit si Marin Lupas, presedintele de la UT Arad. Revoltat de nedreptatea comisa in Comitetul Executiv, unde Rapid a fost absolvita de plata citorva sute de mii de dolari catre UTA, in ciuda tuturor actelor aduse de gruparea de pe Mures, Lupas a cerut desfiintarea Comitetului Executiv. "Trebuie sa facem alt for, compus din persoane independente si lipsit de presedintii din Divizia A. Cerem sa se rejudece cazul fotbalistului Botis!". Propunerea lui Lupas a fost respinsa, pe motiv ca nu a depus cerere in acest sens si nu este sustinut de doua treimi din membrii Adunarii Generale. MATEI UDREA Vedete din alte sporturi, la raliuri Florentin Petre va fi copilotul lui Mihai Leu Fotbalistul dinamovist Florentin Petre va deveni copilotul de lux al lui Mihai Leu, in cursele pe care fostul pugilist le va sustine in cadrul Campionatului National de Raliuri. Angrenat de citiva ani in cursele de raliuri, presedintele Federatiei Romane de Box a hotarit sa-l invete "meserie" pe jucatorul "ciinilor rosii". Decizia a fost luata in urma cu o saptamina, la serbarea prilejuita de lansarea celei mai performante tipografii din Romania, proprietate a trustului Expres, societate care editeaza cotidianul "Evenimentul zilei". Astazi, Leu asteapta ca bolidul sau de concurs, un puternic Ford Escort Cosworth de grupa A, sa ajunga din Anglia, unde a fost pregatit pentru campionatul care va debuta simbata, la Brasov. Dupa-amiaza, Leu, impreuna cu Florentin Petre, se va deplasa la Piriul Rece, unde va testa forta si fiabilitatea autoturismului. "Chiar daca am deja un copilot (n.r. - Ciprian Solomon), nu este rau sa-l pregatesc si pe Florentin. El si-a exprimat intentia de a vedea, «live», cum este sa alergi la volanul unui bolid de 300 de cai putere. Zilele acestea ma va insoti la antrenamentele de la Piriul Rece si Poiane Brasov". "Adrenalina la maximum" "Nu ma las de fotbal, dar vreau sa merg si eu cu tine la raliuri", i-a spus Florentin lui Leu, in momentul in care s-au cunoscut, acum o saptamina. Aflat intr-o perioada de recuperare dupa hepatita de tip C, afectiune de care s-a molipsit anul trecut, "tricolorul" a marturisit ca este pasionat de automobilism si ca n-ar fi rau sa incerce si o experienta de copilot. "Adrenalina la maximum. Asta vreau de la raliuri. Sa vad si eu cum se descurca Mihai si poate, mai incolo, am sa incerc si eu", marturiseste micutul mijlocas. Petre i-a mai spus lui Leu ca se teme de fratii Marian si Dorel Simion. "Stau cu mine in cartier si ii intilnesc frecvent, dar niciodata nu mi-am dorit sa intru in vorba cu ei. Mai bine stau si ma uit la ei de pe fereastra apartamentului. Mai stii ce se poate intimpla? Daca imi da vreunul un pumn? Ma face una cu pamintul!". Mihai l-a linistit insa pe fotbalist, spunindu-i ca fratii Simion sint niste pugilisti de mare valoare si ca acestia se poarta ca niste sportivi adevarati: "Nu stau ei sa se bata cu lumea pe strada, nici daca ar fi provocati". La etapa inaugurala a Campionatului National, Leu are deja asigurata o puternica galerie. De la Hunedoara vor sosi tatal si fratele sau, iar sotia sa, italianca Anna, va fi insotita de Madalina Manole. Nu vor lipsi nici reprezentantii societatilor RomTelecom, SIF Muntenia si Ardaf, sponsorii fostului campion mondial la box profesionist. LAURENTIU CIORNEI DANIEL CONTESCU Flick-flack Nemteanu, sub perfuzii Fotbalistul Mihai Nemteanu, atacant la Ceahlaul Piatra-Neamt, care a suferit simbata o dubla fractura de tibie si peroneu, a fost supus duminica dupa-amiaza unei complicate operatii la piciorul sting. Interventia chirurgicala a fost efectuata de renumitul doctor ortoped Vasile Popescu - care l-a operat si pe Emil Sandoi, dupa ce olteanul a fost lovit cu duritate de braileanul Marian Petrache - si a durat patru ore. Jucatorului de la Ceahlaul i-au fost prinse oasele intr-un surub si i-a fost atasata o tija metalica, apoi piciorul operat i-a fost pus in ghips. Nemteanu are perfuzii la mina stinga si doarme aproape tot timpul. In rezerva 7 bis a Spitalului de Urgenta Floreasca din Bucuresti, internationalul de tineret are alaturi familia, parintii si fratele, veniti duminica dimineata de la Piatra-Neamt. Gindul ca nu va mai putea juca niciodata fotbal ii da cosmaruri lui Neamteanu. "Va rog sa nu-mi dati in ziar vreo poza in care sa apar cu piciorul in ghips", a insistat el, cu glasul tremurind de emotie. Conform estimarilor medicale, Nemteanu va trebui sa ia o pauza de cel putin cinci luni. (D.C.) Chivu, marul discordiei Impresarul Ioan Becali a plecat aseara la Amsterdam, unde astazi va avea o runda de convorbiri cu oficialii clubului olandez Ajax. Becali va discuta despre situatia internationalului roman Cristian Chivu, pe a carui adresa au sosit in ultima perioada mai multe oferte. Chivu este dorit cu insistenta de citeva echipe de prim-plan din Europa, dar Ajax se incapatineaza sa nu discute pe marginea acestui subiect. Becali va incerca totodata, in eventualitatea in care Cristi va ramine la Amsterdam, renegocierea contractului sau, inclusiv a clauzei de reziliere. Nu va fi ocolit nici subiectul Bogdan Lobont. De la Amsterdam, Ioan Becali va pleca la Bruxelles, unde, ca si in cazul lui Chivu, va purta discutii cu cei de la Anderlecht despre contractul internationalului roman Alin Stoica. (A.D.) Corpodean, la Rapid - Dinamo Derby-ul etapei a 17-a, Rapid-Dinamo, i-a fost incredintat celui mai valoros arbitru roman in viziunea FIFA. Partida din Giulesti va fi condusa de Sorin Corpodean, care va fi asistat la cele doua tuse de Ion Onicas si Tudor Constantinescu. Arbitru de rezerva va fi Constantin Zotta, iar Viorel Boit si Ioan Igna sint observatori delegati. ( H.H.) Marian Savu, out! Atacantul roman Marian Savu, de la echipa ucraineana de fotbal Sahtior Donetk, va parasi curind aceasta grupare. Viktor Prokopenko, antrenorul formatiei care a participat in prima faza a grupelor Ligii Campionilor, a declarat ca intentioneaza sa renunte la serviciile jucatorului: "Nu mai e loc pentru el in planurile de viitor ale clubului nostru. Daca ar fi fost dupa mine, l-as fi dat afara deja. Dar nu mai sintem pe vremea Sovietelor, cind antrenorul avea ultimul cuvint. Factorul material trebuie luat si el in considerare in ziua de azi. Am platit o suma bunicica pentru achizitionarea lui Savu si trebuie sa ne recuperam acesti bani, macar in parte. Oricum, nu cred ca va ramine mult timp pe la noi".(M.B.) Gilca are insomnii Cosmin Contra a marcat ultimul gol al formatiei sale, Deportivo Alaves, in partida cu Rayo Vallecano, scor 4-2 (1-1), contind pentru etapa a 26-a din Primera Division. Reusita a venit in minutele de prelungire, dupa un sut puternic de la 16 metri. Fotbalistul roman a avut o evolutie excelenta, insa un fault comis in finalul primei reprize a fost principalul moment de discutie la emisiunea "Estudio Estadio", difuzata de postul TVE. "Gurita" a obstructionat clar un adversar, iar din faza respectiva Javi Moreno, atacantul gazdelor, a marcat golul de 1-1. Contra a primit un avertisment in minutul 67, dupa o intrare dura asupra unui adversar Costel Gilca a fost folosit titular in partida Oviedo - Espanyol Barcelona, scor 2-2 (1-0). "Costellino" a ratat un penalty in minutul 42, trimitind mingea mult pe linga poarta. "N-am putut dormi toata noaptea", a declarat Gilca pentru cotidianul "Marca". Gruparea la care evolueaza romanul se afla pe locul 12, departe de obiectivul trasat de conducere, un loc de UEFA In Segunda Division, Salamanca a dispus cu 4-2 (2-1) de Getafe si a trecut pe pozitia a patra a ierarhiei. Catalin Munteanu a marcat al treilea gol al partidei, in minutul 54, dupa o actiune personala de toata frumusetea. Bogdan Stelea a fost rezerva, iar Lucian Marinescu a intrat cu trei minute inainte de final, in locul lui Tomas In Bundesliga, Ionel Ganea a marcat golul egalarii pentru VfB Stuttgart, in minutul 80 al partidei disputate, in deplasare, cu SV Hamburg, scor 2-2 (1-2). Atacantul roman a intrat in minutul 67 si a avut o prestatie buna. (D.N.) Oltenii ii reclama la politie pe jandarmi Fanii olteni intentioneaza sa depuna plingeri la politie, in urma incidentelor petrecute duminica, la partida dintre FC Brasov si Universitatea Craiova, cind acestia au fost agresati atit de suporterii gazdelor, cit si de jandarmi. Aproximativ 300 de fani olteni au facut deplasarea la Brasov, in ciuda amenintarilor primite din partea omologilor de la poalele Timpei, pentru a fi alaturi de favoriti. Scandalul a inceput in repriza secunda, cind brasovenii au inceput sa arunce in sectorul oaspetilor cu tot felul de obiecte. Fortele de ordine, dupa o strategie militieneasca, au decis evacuarea oaspetilor, operatiune desfasurata in ritm de bastoane si de suturi, partitura care a continuat pina la gara din Brasov si s-a incheiat in momentul in care "juvetii" au urcat in tren. Martorii povestesc despre scene de cosmar, in care oltenii au fost maltratati deopotriva de localnici si de politisti, muscati de ciini si batuti cu pietre. Ieri dimineata, mai multi suporteri ai "Stiintei" au fost la spitalele din Banie pentru a-si "obloji" ranile. Sorin Buzatu, lider al factiunii "Freak Boys", sustine ca a fost izbit cu un pat de arma in plina figura, lovitura in urma careia s-a ales cu barbia fracturata. Conducerea Universitatii a remis ieri ziarelor un protest public, considerind ca Politia TF din Brasov s-a purtat cu profesionalism, dar Jandarmeria locala si-a dat in petic. Presedintele Gheorghe Nedelescu se solidarizeaza, in numele clubului, cu galeria olteana, supusa unui tratament degradant. MARGARIT BANUTA ADI DOBRE Starul Galatei si-a cerut scuze Hagi: "Nu mai ramasese nimic uman in mine" Cu putin timp inainte ca formatia de fotbal Galatasaray Istanbul sa plece spre Paris pentru meciul cu PSG, din Liga Campionilor, Gheorghe Hagi a organizat o conferinta de presa, explicind motivele care l-au impins sa provoace incidentele de simbata din timpul partidei Galatasaray-Genclerbirligi (scor 2-1). Cel mai valoros fotbalist roman din toate timpurile a inceput prin a regreta comportamentul sau "nepermis si pe care nu ar trebui sa-l afiseze nici un fotbalist. Imi cer scuze in fata tuturor. Ar fi trebuit sa nu fac asa ceva, dar in acel moment eu nu mai eram fotbalist. Nu mai ramasese nimic uman in mine. Va cer iertare, dar as vrea sa stiti ca eu am vrut doar sa joc fotbal", a spus spasit machedonul, continuind apoi sa-l critice pe arbitrul Erol Ersoy. "M-a provocat inca de la inceput. Credea ca poate ajunge mare arbitru daca ma elimina pe mine. Si-a realizat scopul. M-a intristat enorm. N-am putut sa dorm toata noaptea. Eu nu-l pot numi in nici un fel pe acest arbitru. Om nu este. Arbitru, cu atit mai putin. Este ceva imbracat in negru. Hotariti voi ce este aceasta persoana. Dati-i voi un nume. Eu as avea multe apelative pentru el, dar prefer sa tac", s-a dezlantuit Gica. "Comportament violent, greu de controlat" In minutul 32 al partidei Galatasaray-Genclerbirligi, Hagi a protestat vehement in fata arbitrului Ersoy pentru ca acesta anulase, corect, un gol marcat de Hasan Sas. "Centralul" i-a aratat romanului cartonasul rosu. Hagi s-a infuriat si s-a repezit la arbitru, scuipindu-l si lovindu-l cu piciorul. Machedonul a fost linistit cu greutate de catre coechipieri si membrii din conducerea tehnica a Galatei. In invalmaseala creata, "secundul" Gabi Balint a primit un pumn, in plina figura, de la Hagi. Potrivit cotidianului turc "Milliyet", observatorii meciului de simbata, Erdal Gulec si Necmi Temizel, au scris in raportul lor ca "Hagi a avut un comportament violent, greu de controlat. Romanul s-a apropiat de Ersoy cu intentia de a-l lovi, l-a insultat, l-a calcat pe picior, dupa care a incercat, prin impingere, sa-l rastoarne pe Umit Davala, coechipierul sau, peste arbitru. Dupa ce a fost indepartat, Hagi s-a intors din nou la Ersoy, incercind sa-l loveasca, din nou, cu piciorul. L-a scuipat iar si l-a injurat. De asemenea, romanul a proferat injurii si a facut semne obscene la adresa persoanelor prezente la tribuna oficiala", se specifica in raportul observatorilor. Sabri Celik, presedintele Comisiei de Delegare a Arbitrilor, a spus ca va analiza cazul jucatorului roman cu multa atentie. Sapte luni si jumatate de suspendare? Potrivit unor surse din cadrul Comisiei Centrale a Arbitrilor, Hagi risca o pedeapsa de sapte luni si jumatate, sanctiune care poate insemna un record in fotbalul turc. Aceasta perioada reprezinta jumatate din pedeapsa normala pentru astfel de cazuri, 15 luni, dar Hagi beneficiaza de clementa deoarece nu a mai avut penalizari in acest sezon competitional. Conducerea gruparii antrenate de Mircea Lucescu a anuntat ca fostul capitan al "tricolorilor" nu va fi sanctionat de club, sustinind ca starul roman este nevinovat pentru ceea ce s-a intimplat. Baskanii de la Galata au inceput o campanie impotriva Comisiei Centrale a Arbitrilor din cadrul federatiei turce pentru a obtine demiterea lui Bulent Yavuz, presedintele acestui for. Arbitrul "tavalit" de Gica Hagi va fi penalizat pentru a doua oara in acest campionat, riscind o pedeapsa de la patru la sase etape. LAURENTIU CIORNEI [27][pl.dll?rid=expresro] 