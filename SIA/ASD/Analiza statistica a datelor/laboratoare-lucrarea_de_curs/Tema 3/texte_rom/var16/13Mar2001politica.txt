 Parerea premierului despre activitatea CNSAS: "Sute de persoane ling dosare" Presedintele PDSR, Adrian Nastase, a atacat ieri Consiliul National pentru Studierea Arhivelor Securitatii (CNSAS), declarind ca nu a crezut si nu crede in institutie si nici in rolul ei. Nastase crede ca "aceasta lupta cu trecutul si dezgroparea de morminte nu foloseste la nimic". Liderul PDSR crede ca singurele lucruri "notabile" in domeniu sint ca "membrii CNSAS au cabinete serioase, televizoare plate, ultima generatie, si ca este nevoie de sute de persoane care sa linga dosare ani de zile". "Cred ca banii si resursele noastre trebuie concentrate spre viitor si nu cred ca spalatul rufelor ne va folosi, ci se vor crea noi focare de incendiu", a declarat Adrian Nastase. El a mai spus ca CNSAS are tendinta sa-si largeasca obiectul muncii, ca orice institutie, si va merge pina la urma sa cerceteze colaboratorii Sigurantei, pe cei din timpul lui Cuza si va ajunge pina la Burebista. Nastase a mai declarat ca parlamentul va decide ce se va intimpla cu CNSAS, si PDSR nu se va ocupa de aceasta problema. Premierul a ironizat si cererile legale ale CNSAS pentru a-si gasi un spatiu corespunzator pentru depozitarea arhivelor, si s-a declarat exasperat de acestea. "Nu cred in eficienta acestei institutii", a afirmat Nastase, adaugind ca Legea Ticu ar trebui modificata. El nu a precizat insa ce modificari ar dori asupra legii. LUCIAN PURCAREANU Legea secretului de stat, contestata la Curtea Constitutionala PNL va contesta la Curtea Constitutionala forma in care a fost adoptata, zilele trecute, legea privind secretul de stat. In cursul diminetii de ieri, presedintele PNL, Valeriu Stoica, a avut o intilnire cu deputatul liberal Mona Musca si cu fostul senator Eugen Vasiliu- acestia in calitate de initiatori ai proiectului de lege privind accesul liber la informatie. Valeriu Stoica si-a dat acceptul pentru initierea contestatiei. Reamintim ca parlamentul ar fi trebuit sa adopte o lege privind liberul acces la informatie, insa puterea a avut grija sa promoveze cu prioritate o lege a secretului de stat. PNL intentioneaza sa conteste aceasta lege la Curtea Constitutionala, in speranta ca veridictul Curtii va duce la revotarea legii in alta varianta, armonizata cu prevederile proiectului initiat de liberalii Mona Musca si Eugen Vasiliu. In acest caz, raspunderea pentru protejarea informatiilor va reveni "exclusiv autoritatilor publice care detin astfel de informatii, precum si institutiilor statului abilitate prin lege sa asigure securitatea informatiilor". PNL spera in sprijinul PD Conform Constitutiei, Curtea Constitutionala are printre atributii, potrivit art. 144, litera a), pronuntarea asupra constitutionalitatii legilor, inainte de promulgarea acestora, la sesizarea Presedintelui Romaniei, a unuia dintre presedintii celor doua camere, a guvernului, a Curtii Supreme de Justitie, a unui numar de cel putin 50 de deputati sau de cel putin 25 de senatori, precum si din oficiu, asupra initiativelor de revizuire a Constitutiei. Cum in Camera Deputatilor PNL are circa 30 de deputati, liberalii spera sa fie sustinuti in acest demers si de deputatii PD, mai ales ca si acestia au prezentat o pozitie similara, chiar intransigenta. Tot conform Constitutiei, in cazurile de neconstitutionalitate constatate de Curtea Constitutionala, legea in cauza se trimite spre reexaminare. Daca aceasta este adoptata in aceeasi forma, cu o majoritate de cel putin doua treimi din numarul membrilor fiecarei camere, obiectia de neconstitutionalitate este inlaturata, iar promulgarea - obligatorie. CRISTINA SOFRONIE Roman ii cere lui Iliescu sa nu promulge legea Partidul Democrat a facut un apel ca legea privind apararea secretului de stat sa nu fie promulgata in forma adoptata saptamina trecuta de parlament. Apelul este semnat de liderul PD, Petre Roman, si a fost citit ieri in plenul Senatului de senatorul Viorel Pana. Democratii apreciaza ca legea este "excesiva, generatoare de confuzii" si lasa loc "pentru abuzuri impotriva libertatii de exprimare si a dreptului la informatie", consfintite de Constitutie. In declaratia-apel se arata ca obligatia privitoare la incalcarea regimului juridic al informatiilor clasificate este extrem de confuza. NARCISA IORGA Presedintele a dat textul la puricat Ion Iliescu se implica in scandalul declansat de adoptarea proiectului legii secretului de stat si a cerut consilierilor sai din Deparatamentului Juridic sa analizeze textul in cauza. Departamentul Juridic al al Administratiei Prezidentiale trebuie sa-i prezinte sefului statului un punct de vedere legat de controversatul text de lege. Presedintele a afirmat recent ca daca va sesiza ca textul poate suferi modificari nu il va promulga si il va retrimite pentru reexaminare la parlament.(C.O.) Nastase cere avizul NATO Premierul Adrian Nastase a anuntat ieri ca MApN va solicita o expertiza tarilor membre NATO asupra Legii secretului de stat si de serviciu. El a explicat ca expertiza va fi primita inainte de promulgarea legii, in termen de zece zile. Premierul a spus ca legea este importanta pentru aderarea la NATO si ca expertiza este necesara atit pentru problemele tehnice cit si din punctul de vedere al mass-media din aceste state. El considera ca "o examinare atenta" va ajuta "pentru a nu se produce abuzuri si pentru ca sa existe si disciplina in acest domeniu". LUCIAN PURCAREANU Directorul SRI isi permite sa dea indicatii Relatiile dintre Consiliul National pentru Studierea Arhivelor Securitatii si noua conducere pedeserista a SRI se degradeaza pe zi ce trece. Desi exista semnat un protocol de preluare a arhivelor de la SRI de catre CNSAS, membrii consiliului au din ce in ce mai greu acces la dosarele care inca se afla in cladirile SRI. Ba, mai mult, SRI a inceput sa dea indicatii in legatura cu activitatea consiliului, cu toate ca acesta este o institutie independenta. Mircea Dinescu, membru al CNSAS, ne-a declarat: "Serviciul Roman de Informatii nu prea are chef sa ne dea dosare. Noul director al SRI, Radu Timofte, tocmai ne-a trimis o scrisoare in care ne spune ca nu e bine sa-i verificam acum pe ziaristi si preoti. Ca sa-i lasam in pace. Ca doar tot ii verifica ei". CNSAS a cerut deja serviciilor secrete dosarele ierarhilor Bisericii Ortodoxe Romane. Mircea Dinescu este insa sceptic, nu crede ca acest lucru se va intimpla. "Noi am cerut dosarele, acu' sa vedem daca ni le vor mai da". TEODORA GEORGESCU "Decit sa fie nelinistit ca noi o sa ajungem cu verificarile pina la Burebista, mai bine ne-ar da o cladire cum trebuie, ca asta pe care am inchiriat-o pe bani grei nu rezista la greutatea dosarelor". Aceasta a fost reactia lui Mircea Dinescu, membru CNSAS, in momentul in care a auzit declaratiile facute de catre premierul Adrian Nastase la adresa consiliului. Convins ca afirmatiile lui Nastase sint urmarile unor "nelinisti", Dinescu ne-a declarat ca "ar fi fost o gluma reusita chestia asta cu Burebista daca n-ar fi fost vorba chiar de consilierul lui, de Priboi. Asa ca, decit sa fie atent la verificarile pe care le facem noi, mai bine s-ar uita in jurul lui". Premierul Nastase i-a avertizat , practic, pe cei de la CNSAS ca in acest an s-ar putea sa nu mai primeasca acelasi buget de anul trecut, adica 45 de miliarde de lei. In aceste conditii, CNSAS ar fi in imposibilitatea de a mai plati chiria sediului din Dragoslavele, unde tocmai s-a mutat. "Eu pot sa stau si intr-o magazie sa studiez trecutul, care are legatura cu prezentul", l-a ameninintat la rindul sau Dinescu pe Nastase. Iar daca CNSAS va fi inchis de parlament, ameninta Dinescu, voi schimba numele revistei mele, din "Plai cu boi", in "Plai cu Priboi". TEODORA GEORGESCU Bref NATO - interesata de relatiile Romaniei cu Rusia Relatiile Romaniei cu Rusia sint in atentia Comisiei Politice a Adunarii Parlamentare a Atlanticului de Nord. Citiva membri ai comisiei, care s-au intilnit ieri cu presedintele Camerei Deputatilor, Valer Dorneanu, si-au aratat ingrijorarea fata de posibilitatea aparitiei unei "zone gri", adica o zona de tampon intre Rusia si NATO, zona in care ar putea intra si Romania. Valer Dorneanu a intarit optiunea Romaniei pentru integrarea in NATO si a precizat ca "integrarea noastra in Alianta nu are obiective potrivnice statelor de la estul tarii, Ucraina, Republica Moldova si Rusia. (T.G.) Funar il alunga dintr-o gradina pe un consilier demisionat din PRM Consilierul local Alexandru Calbajos, recent demisionat din PRM Cluj, si-a atras minia primarului municipiului Cluj-Napoca, Gheorghe Funar. Iritat de faptul ca, in urma plecarii lui Calbajos, a pierdut un vot din cele opt pe care se putea baza in Consiliul Local, primarul a dispus rezilierea contractului de inchiriere incheiat intre institutie si fostul sau coleg de partid, de pe urma caruia pensionarul Calbajos beneficia de un teren de 500 mp in cartierul Zorilor, pe care isi amenajase o gradina. (T.C.) Gazeta Senatului Senatorul liberal Nicolae Popa vrea sa imbunatateasca imaginea parlamentului. De aceea a propus ca din bugetul Senatului sa se tipareasca un "Buletin Informativ pentru elevi si studenti", in care sa fie explicate rolul parlamentului si "activitatea sa reala". (M.C.) Pruteanu, suparat pe justitie Senatorul PDSR George Pruteanu a facut ieri "un rechizitoriu" la adresa sistemului judiciar din Romania. Pruteanu acuza justitia ca "lasa in libertate criminalii". "De ce sa-ti platesti un avocat, cind poti sa-ti cumperi judecatori? Infractori sinistri sint prinsi si condamnati o data, de doua, de sapte ori si de fiecare data li se da drumul sa mai omoare o babuta, sa mai ciuruie un politist. Si li se da drumul pe caz de boala", striga de la prezidiu Pruteanu. (M.C.) PNTCD asteapta ca Iliescu sa ceara scuze PNTCD considera ca Ion Iliescu trebuie sa-i prezinte public scuze fostului suveran Mihai I pentru "sfidarile si umilintele" la care l-a supus. PNTCD saluta totusi invitatia adresata de seful statului Regelui Mihai I. Prim-vicepresedintele PNTCD, Vasile Lupu, a declarat ieri ca "acum, la al treilea mandat, presedintelui Iliescu ii vine usor sa fie colegial si amabil cu Regele Mihai I", dar ar trebui sa se pronunte "mai clar" asupra drepturilor regelui la retrocedarea proprietatilor imobiliare personale.(L.P.) Presedintia Romaniei incepe si se termina cu Iliescu Noua pagina de pe Internet a Presedintiei Romaniei, care se intituleaza, mai nou, Administratia Prezidentiala, nu pomeneste nimic de istoricul institutiei sau de fostii presedinti. Exista o arhiva in lucru dedicata actualului sef al statului, intitulata "Ion Iliescu - Presedinte al Romaniei (1992-1996), Presedinte al PDSR (1997-2000)". Poti gasi biografia lui Iliescu, rolul si atributiile sefului statului, comunicatele emise de presedintie de cind a fost reales Ion Iliescu. Exista si informatii cu privire la actuala organizare a departamentelor institutiei si cine le conduce. Tot in site-ul presedintiei se poate gasi textul Constitutiei, detalii cu privire la stema, imn, drapel si un scurt istoric al Romaniei. Nici un cuvint cu privire la fostul presedinte al Romaniei, Emil Constantinescu, de parca perioada 1996-2000 nu ar fi existat in istorie. (L.P.) Postul de secund al lui Melescanu incaiera Capitala cu provincia Doctor din Pitesti, rivalul lui Catarama Seful ApR Arges, doctorul Dan Manu, a anuntat ieri, la Pitesti, ca va fi principalul contracandidat al lui Viorel Catarama pentru functia de prim-vicepresedinte al partidului. Dan Manu are toate sansele "sa-i faca zile fripte" lui Catarama, la congresul de la Brasov pentru ca este unul dintre fondatorii ApR si are un puternic sprijin in filiale. Intr-un comunicat de presa, rivalul-surpriza al lui Viorel Catarama spune destul de explicit ca timpul nu mai are rabdare si ca a venit momentul ca "adevaratii aperisti" sa se uneasca pentru a impiedica disparitia partidului de pe scena politica. Doctorul Manu vrea sa impuna in statutul partidului regula ca, atita timp cit presedintele partidului e bucurestean, secundul sa fie obligatoriu un reprezentant al provinciei. GABRIEL MARICA Adrian Paunescu - antisenatorul melcilor Senatorul PDSR Adrian Paunescu a ironizat ieri, de la tribuna Senatului, un act normativ referitor la comertul cu melci. A fost nu "Senatorul melcilor", ci un antisenator al melcilor. Fara nici un comentariu, redam in continuare un fragment din declaratia facuta in plenul Senatului de Adrian Paunescu, care a primit aplauzele asistentei: "(...) Va dau o veste buna: melcii patriei sint in siguranta. Melcii patriei sint contingentati riguros si parcimonios, da', numai 2.000 t de melci parasesc Romania anual. Ceilalti melci sint printre noi, va dati seama, ii simtiti, ii vedeti, din cind in cind ii suportati. Contingentarea melcilor in intreg deceniul trecut nu e o gluma, nu e o limitare a libertatii melcilor dupa ploaie, ci o rezerva a noastra pentru orice ocazii. Avem melci, avem viitor. Melcii nu trebuie sa plece din padurile noastre, din patria noastra. Sa plece intelectualii. Sa plece valorile. Sa plece vitezistii. Sa plece berbecutii. Sa plece operele lui Brancusi. Sa plece medicii. Sa plece artistii. Sa nu plece melcii. Ei sa fie opriti acasa definitiv. Sigur, nu putem sa nu observam ca rimele sint libere, dar melcii nu. Acum, dupa ploaia in care au facut ce-au vrut din aceasta tara, vietatile relantiului au iesit la lumina sa ne arate inca o data sigla noastra fatala: melcul in forma de rac si cutia de viteza in forma de cochilie. Melcii sintem noi". NARCISA IORGA PDSR trimite PUR la plimbare Disensiunile dintre PDSR si PUR s-au adincit in ultimele zile. Presedintele PDSR, Adrian Nastase, a declarat ieri ca o intilnire intre cele doua partide va avea loc dupa definitivarea legii bugetului de stat si a bugetului asigurarilor sociale. Vicepresedintele PUR Florea Voinea a declarat insa, in dimineata zilei de ieri, ca o intilnire PDSR-PUR va avea loc miine, pentru clarificarea relatiilor dintre cele doua partide. Biroul Executiv al PDSR a decis ca in intilnire va fi discutata problema functiilor repartizate PUR in urma alegerilor. Nastase a remarcat ca declaratiile presedintelui PUR, Dan Voiculescu, sint contradictorii, intrucit acesta spune pe de-o parte ca nu se respecta unele conditii din acordul PDSR-PUR, iar pe de alta parte recunoaste ca un protocol postelectoral nu exista. Neintelegerile au inceput in momentul in care PUR l-a cooptat in partid pe fostul membru PD si PNL, Stelian Dutu. Adrian Nastase s-a declarat surprins, considerind ca PUR ar fi trebuit sa se consulte cu PDSR in privinta lui Dutu. Nastase a mai spus atunci ca pedeserizarea se face, insa prin intermediul PUR. "PUR nu trebuie sa ceara voie la nimeni", a fost replica vicepresedintelui umanist, Florea Voinea. Simbata, Dan Voiculescu a criticat PDSR, considerind ca PUR nu a primit toate functiile de care trebuia sa beneficieze conform acordului politic dintre partide. Nastase a remarcat imediat ca este nevoie de o intilnire "la virf" intre lideri, pentru a clarifica problemele. LUCIAN PURCAREANU [19][pl.dll?rid=expresro] 