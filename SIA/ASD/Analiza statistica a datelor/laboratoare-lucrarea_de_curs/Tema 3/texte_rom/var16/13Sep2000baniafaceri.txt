 Moldovenii sint cei mai informati in privinta impozitului pe venitul global Conform unui sondaj national realizat de compania Data Media in cadrul programului de cercetare pentru campania de informare privind impozitul pe venitul global, aproape doua treimi din persoanele intervievate (74%) au raspuns afirmativ la intrebarea ,,Ati auzit de impozitul pe venitul global?". Tradus in cifre absolute, procentul inseamna ca 12.477.031 romani adulti sint la curent cu introducerea impozitului pe venitul global. Restul de persoane intervievate, 4.383.822, au raspuns ca nu au auzit inca de acest impozit. Sondajul a mai aratat ca 26% din romani nu au auzit de impozitul pe venitul global, 54% au auzit si stiu partial care sint veniturile impozabile, iar 20% au auzit si stiu care sint veniturile impozabile (toate). Cercetarile au aratat ca barbatii sint mai informati decit femeile, iar persoanele de virsta medie sint mai informate decit tinerii si virstnicii. Totodata, cei cu nivel superior de instruire cunosc mai multe despre impozitul pe venitul global in comparatie cu cei din alte categorii educationale. Interesant este ca fata de persoanele din alte provincii istorice si din Bucuresti, romanii din Moldova sint mult mai informati. Sintetizind rezultatele sondajului, compania Data Media a aratat ca "portretul-robot" al celui mai informat cetatean in privinta impozitului pe venitul global era urmatorul: barbat de virsta medie, cu studii superioare, din Moldova.(O.Z.) Banca Tiriac lanseaza cardul de credit in lei Visa Electron Banca Comerciala Ion Tiriac a anuntat lansarea unui nou card de credit in lei, emis sub sigla Visa. Cardul Visa Electron se adreseaza clientilor bancii, persoane fizice rezidente, care urmeaza sa-si primeasca salariul intr-un cont deschis la una din sucursalele sau agentiile BCIT. Cardul Visa Electron ofera titularului de cont posibilitatea de a obtine un credit egal cu salariul lunar net, cu o rata a dobinzii competitive. Banca percepe numai un comision de administrare anuala egal cu echivalentul in lei a 10 dolari. (O.Z.) In noiembrie, Dacia Pitesti lanseaza SupeRNova Dacia SupeRNova, varianta imbunatatita a modelului Nova, va fi comercializata pe piata romaneasca de la inceputul lunii noiembrie, in trei versiuni - Confort, Rapsodie si Clima, la un pret de baza de 4.200 de euro. Noul model va fi echipat cu un motor de 1.390 cmc, care permite reducerea consumului de carburant la 5,7 litri/100 km in circuitul extraurban si la 8,3 litri/100 km in mediul urban. Performantele motorului permit schimbarea uleiului la fiecare 10.000 km, iar a uleiului din cutia de viteze la fiecare 60.000 km. Cele trei versiuni ale Daciei SupeRNova vor fi echipate cu geamuri fumurii, inchidere centralizata si telecomanda pentru usi, oglinzi retrovizoare reglabile din interior, volan cu inaltime reglabila. Variantele Rapsodie si Clima vor beneficia si de tapiterie din velur, protectii laterale, proiectoare de ceata si radiocasetofon. Varianta Clima beneficiaza de aer conditionat, echipament antifurt si tetiere spate. Dacia SupeRNova se incadreaza in limitele normelor europene de reducere a poluarii Euro 2, insa motorul sau este deja compatibil cu limitele impuse de Euro 3.(N.B.) Din 18 septembrie, Bancnota de 10.000 de lei va fi din plastic Banca Nationala a Romaniei a anuntat ca, incepind cu 18 septembrie, va retrage din circulatie bancnotele cu valoarea nominala de 10.000 lei, emisiunea 1994, in locul acestora aparind o bancnota din plastic. Noua bancnota, reproiectata, pe baza de polimer, va avea dimensiunile de 150x67 mm, iar culoarea dominanta va fi verde. Aceasta va fi imprimata pe plastic, va contine un filigran cu portretul lui Nicolae Iorga si unul literal cu sigla BNR. Pe avers vor fi imprimate portretul lui Nicolae Iorga, un element floral, Stema Romaniei, un motiv floral stilizat, un medalion cu sigla "BNR", valoarea nominala in cifre si litere, anul emisiunii - 2000 si semnaturile guvernatorului si casierului central. Pe revers vor fi imprimate imaginea Catedralei episcopale a Manastirii Curtea de Arges, acvila cruciata din vechea Stema a Tarii Romanesti, valoarea nominala in cifre si litere, denumirea si sigla BNR. Bancnota include elemente de siguranta, printre care o fereastra transparenta si un filigran reprezentind portretul lui Iorga, in scopul protectiei impotriva contrafacerilor. Scapati de bancnotele rosii de 10.000 de lei pina la 30 noiembrie BNR a anuntat ca in perioada 18 septembrie-30 noiembrie 2000 vechile bancnote de 10.000 lei vor fi primite de la populatie de catre toti agentii economici si institutii. In intervalul 1-15 decembrie 2000, bancnotele aflate in retragere vor fi primite la plata sau pentru preschimbare numai de casieriile unitatilor bancare. Ulterior datei de 15 decembrie 2000, unitatile bancare nu vor mai primi bancnotele de 10.000 lei si nu le vor mai preschimba. Dupa aceasta data vor circula in paralel numai bancnotele de 10.000 de lei din 1999 si 2000. Bancnotele deteriorate prezentate pentru preschimbare in termenul legal, dar care necesita expertizare si evaluare, vor fi platite si dupa data de 15 decembrie 2000. Pina la 22 decembrie 2000, intregul numerar format din aceste bancnote, colectat de unitatile bancare, se va depune la sucursalele BNR, astfel incit, dupa aceasta data, la nici o banca comerciala nu vor mai exista bancnote de 10.000 lei din emisiunea 1994. NICOLETA BURTAN BCR a intrat intre primele 200 cele mai puternice banci din Europa Prestigioasa revista britanica "The Banker" a publicat in numarul din septembrie a.c. clasamentul celor mai importante 500 de banci comerciale din Europa alcatuit in functie de capitalul de rangul 1, care defineste forta unei banci. In premiera, intre primele 200 de banci din Europa intra si o institutie bancara din tara noastra: Banca Comerciala Romana ocupa pozitia 193, ceea ce reprezinta o "ascensiune" cu 20 de locuri fata de anul trecut. BCR este, de altfel, singura banca comerciala din Romania prezenta in top 500. In clasamentul european, BCR este cotata cu urmatorii indicatori (in conformitate cu Raportul Anual '99 al bancii auditat de Pricewaterhouse Coopers): Puterea bancii (capital de rang 1) = 485 mil. USD, in crestere cu 90,4% fata de anul precedent, valoare care situeaza BCR pe primul loc in Romania. Marimea activelor = 2.849 mil. USD, in crestere cu 84,1% fata de 1998, valoare cu care BCR ocupa locul 365 in Europa, ca marime; Soliditatea bancii (raportul capital/active) = 17,02%; La capitolul Performanta, valorile indicelui de adecvare a capitalului = 22,18% si a ratei profit/active = 5,88% pozitioneaza Banca Comerciala Romana in top 50 mondial. Referitor la eficienta activitatii bancare mentionam, de asemenea, ca BCR este cotata cu un raport costuri/venituri = 37,5%, mai bun decit cel obtinut de multe dintre cele mai puternice banci din lume. BCR a fost desemnata de "The Banker" drept "Banca anului in Romania". In fruntea topului 500 european se afla grupul britanic HSBC Holdings (cu un capital de 28.533 milioane dolari), urmat, in ordine, de Credit Agricole Groupe (Franta), BNP Parisbas (Franta), Union Bank of Switzerland (Elvetia) si ABN AMRO Bank (Olanda). Ascensiunea continua a BCR in clasamentele europene si mondiale confirma, o data in plus, credibilitatea si reputatia de banca solida, echilibrata si dinamica de care se bucura in mediile economico-financiare interne si internationale. CORNELIU C. Raportul FNI se va sparge in capul lui Radu Vasile Concluzia principala a mult-asteptatului raport al comisiei parlamentare de ancheta a activitatii FNI vizeaza stabilirea principalii, vinovati ai dezastrului inregistrat in luna mai. Potrivit acestuia, principalii vinovati sint cei din conducerea CEC, Banca Agricola (Liviu Istrate), Centrocoop, CNVM (Stefan Boboc), Banca Nationala a Romaniei si guvern, acesta din urma din cauza faptului ca a emis Ordonanta 98/1999, semnata de Radu Vasile, prin care disponibilizatii erau indemnati sa depuna salariile compensate la FNI. Raportul, chiar daca are 300 de pagini, suporta inca modificari, tocmai de aceea nici nu a fost depus inca in plenul parlamentului. O alta motivatie este aceea ca acesta inca nu a fost semnat de cei 6 reprezentanti ai PNL, PNTCD si UDMR. BNR este gasita vinovata pentru ca nu a supravegheat timp de 9 luni activitatea CEC, neobligind Casa de Economii si Consemnatiuni sa-si modifice statutul dupa aparitia legii care ii reglementa functionarea. Banca Agricola este cea care a creat posibilitatea ca SOV Invest sa supraevalueze valoarea unitatilor de fond. Este vorba de actiunile cumparate de Liviu Istrate de la Industrialexport cu 700.000 de lei actiunea, in conditiile in care acestea se vindeau pe piata cu doar 15.000 de lei. O alta vina la care au contribuit aproape toate institutiile mentionate este aceea ca i-au permis SOV Invest si capacitatea de a prelua atributiile societatii depozitare, dupa ce nu a mai fost Banca Agricola. Raportul mentioneaza clar ca pierderea adusa CEC de fosta conducere a acestuia se ridica la 267,4 miliarde de lei, numai din investitiile in afacerea FNI. In mod logic, aceasta pierdere trebuie imputata Consiliului de Administratie al CEC, lui Camenco Petrovici, celor trei vicepresedinti din perioada respectiva, precum si celor 11 reprezentanti ai Ministerului Finantelor de atunci. Raportul FNI Capitolul XI - Propuneri Avind in vedere gravele incalcari ale legii, abuzurile savirsite si pagubele create statului si societatii civile relevate in timpul anchetei desfasurate de Comisia Parlamentara de Ancheta si prezentate in raport, Comisia propune ca prezentul raport sa fie inaintat Parchetului General, Ministerului de Interne, Curtii de Conturi si Ministerului Finantelor. Consideram ca aceste institutii trebuie sa continue ancheta si sa pedepseasca pe toti cei care se fac vinovati de incalcarile de acte normative asa cum s-a aratat in prezentul Raport, cu precadere in Capitolul X. Consideram ca aceste institutii trebuie sa informeze periodic Parlamentul asupra modului in care decurge ancheta si asupra masurilor ce se propun pentru recuperarea banilor furati. Comisia Parlamentara de Ancheta considera ca trebuie extinse cercetarile asupra: a) activitatii SOV Invest ca societate de administrare, de depozitare si, in unele perioade, de distribuire a unitatilor de fond FNI, pe intreaga perioada de functionare a FNI; b) pagubele produse in activul FNI, ca urmare a gestionarii frauduloase a acestuia, persoanelor si societatilor comerciale cu care SOV Invest, FNI sau persoane din conducerea acestora au avut legatura, precum si masurile pentru recuperarea daunelor de la persoanele care au incalcat legea si de la persoanele fizice sau juridice care au incasat sume necuvenite; c) pagubelor produse CEC, prin participarea cu 290 miliarde lei si cu 20% la capitalul SOV Invest; d) pagubelor produse CEC-VM din nerascumpararea unitatilor de fond FNI; e) Consiliului de incredere al FNI pentru incalcarea grava a prevederilor Ordonantei de Urgenta nr. 24/1996 si ale Regulamentului nr. 9/1996. Consideram ca acest lucru a fost determinat in producerea fenomenului FNI. Consiliul de incredere care ar fi trebuit, conform legislatiei in vigoare, sa vegheze in numele investitorilor la buna functionare a fondului si sa previna sau sa sanctioneze orice abatere de la lege a societatii de administrare si a celei de depozitare nu a facut nimic in aceasta directie, inchizind ochii la gravele ilegalitati produse. Comisia Parlamentara de Ancheta propune ca aceleasi institutii sa-si extinda ancheta asupra tuturor societatilor comerciale si persoanelor fizice care au profitat intr-un fel sau altul de activitatea frauduloasa a SOV Invest si recuperarea sumelor incasate necuvenit de catre acestea, inclusiv, daca este cazul, prin controlul conturilor bancare prin care s-au derulat platile. Comisia Parlamentara de Ancheta propune ca Parlamentul sa se informeze si sa se pronunte asupra cauzelor si persoanelor care au favorizat parasirea tarii de catre Ioana Maria Vlas, la 23 mai 2000, sau care nu au luat masurile necesare ca acest lucru sa nu se intimple, dupa ce aceasta a fost audiata de organele IGP, in data de 16 mai 2000, iar din audierile Comisiei rezulta ca, in data de 12 mai 2000, a fost informata conducerea Ministerului Finantelor si primul-ministru. In urma desfasurarii lucrarilor Comisiei, membrii acesteia au constatat ca cadrul legislativ care reglementeaza domeniul pietelor de capital are nevoie de mai multe imbunatatiri. Propuneri de imbunatatire a legislatiei sint: Revederea si actualizarea legislatiei care reglementeaza activitatea pietei de capital, obligatiile care revin CNVM, BNR, Ministerului Finantelor si Curtii de Conturi si alinierea ei la legislatia din Uniunea Europeana astfel: a) Ordonanta Guvernului nr. 24/1993, aprobata prin Legea nr. 83/1994, precum si Legea nr. 52/1994, sa fie completate in sensul: - intaririi raspunderii si delimitarii atributiilor stabilite pentru Consiliul de incredere al fondurilor mutuale de investitii, al societatii de administrare, al societatii de depozitare, precum si al societatilor de distribuire; - intaririi controlului asupra gestionarii fondurilor mutuale din partea organelor de control financiar ale Ministerului Finantelor si ale Curtii de Conturi; - interzicerii functionarii fondurilor mutuale, prin retragerea autorizatiei de functionare, eliberata de CNVM, in cazurile: - neindeplinirii cumulative a existentei: Consiliului de incredere, Societatii de administrare, Societatii de depozitare si Societatii de distribuire; - exercitarii de Societatea de administrare a unor functii stabilite prin lege pentru Societatea de depozitare sau Societatea de distribuire. De asemenea, Comisia a constatat ca,pentru o desfasurare eficienta a lucrarilor unei comisii parlamentare si pentru ca aceasta sa aiba rezultatele scontate, este nevoie ca legislatia privind activitatea parlamentara sa fie completata, in sensul crearii cadrului organizatoric privind desfasurarea activitatii comisiilor parlamentare de ancheta si a comisiilor parlamentare permanente, care trebuie sa controleze si sa analizeze ori de cite ori este nevoie activitatea unor institutii coordonate de parlament (Curtea de Conturi, BNR, CNVM, Societatea de Televiziune, Societatea de Radio etc). Avind in vedere faptul ca in urma activitatii frauduloase a conducerii SOV-Invest au fost pagubiti sute de mii de oameni, Comisia Parlamentara de Ancheta considera necesar ca statul sa intervina in solutionarea problemei acestor persoane, cu atit mai mult cu cit aceasta a devenit o problema sociala importanta. In acest sens, propunem infiintarea imediata a unei Comisii formate din trei parlamentari, ministrul justitiei, ministrul finantelor si ministrul de interne. Aceasta comisie trebuie sa urmareasca: Modul in care institutiile abilitate ale statului ce desfasoara anchete legate de acest caz isi fac datoria si sa grabeasca, in limita legalitatii, rezultatul acestor anchete Sa stabileasca care este paguba exacta Sa stabileasca care sint persoanele si societatile comerciale indreptatite sa fie despagubite si care este suma cu care trebuie sa fie despagubite Sa stabileasca de unde sa fie luati acesti bani si care sint metodele ca ei sa fie transferati la persoanele fizice si juridice pagubite. Mandatul acestei comisii trebuie sa fie de maximum 30 de zile. Comisia considera necesar ca parlamentul, respectind separarea puterilor in stat, sa ceara justitiei sa grabeasca, in limita legalitatii, solutionarea procesului dintre SOV-Invest si CEC. Grupaj realizat de GABRIELA TINTEANU si CRISTINA SOFRONIE 