 In Spania, Fotbalistii romani platesc scump eleganta consoartelor Daca pentru fotbalistii romani plecati in strainatate a se impune printre autohtoni poate fi uneori o problema, nu acelasi lucru s-ar putea spune despre sotiile lor. Frumoase si cochete, ele atrag mai mereu atentia, eclipsindu-le lejer pe nevestele coechipierilor. In Spania, la Numancia, joaca doi romani, Jean Barbu si, mai nou, Laurentiu Rosu. Prin traditie, in timpul fiecarui meci din deplasare, sotiile se intilnesc la un bar din apropierea stadionului si asteapta, la o cafea, deznodamintul jocului. Practice, femeile spaniole au adoptat fara rezerve tinuta sport. Se imbraca in salvari cu snur in talie, tricou larg si isi prind parul in coada. Bijuteriile de toata ziua ale Monei Rosu, o cruciulita masiva din aur alb batuta in diamante si un inel Cartier de 1600 de dolari, au facut senzatie. Realizind valoarea bijuteriilor, spanioloaicelor nu le-a venit sa creada ca sint veritabile. "Mona, sint de argint, nu?", au incercat ele o explicatie mai paminteana. "Nu, e aur alb! Iar diamantele sint veritabile!", le-a stricat ziua sotia lui Rosu. Probabil ca in acea seara jucatorii spanioli n-au mai vazut mincare calda acasa. La fel, spun gurile rele, s-a intimplat si cu citeva luni in urma, cind aceleasi consoarte au insotit echipa intr-un turneu la Madrid. Plecind in grup la cumparaturi, fetele s-au rezumat la cheltuieli de maximum 1 000 de dolari. Sotia lui Jean Barbu a profitat insa de moment pentru a pregati din timp toaletele de Revelion ale ei si ale sotului si de a cumpara si cadourile pentru cei dragi. A cheltuit, prin urmare, vreo 14 000 de dolari. Spanioloaicele s-au inverzit de invidie. Drept urmare, incepind cu acel turneu, Jean Barbu nu a primit o pasa de la colegii lui timp de trei saptamini. ELENA POPA "Ciinii rosii", la cotet! Gaz Metan Medias intilneste astazi, de la ora 17.00, campioana Romaniei, Dinamo Bucuresti, meci restanta din etapa a cincea a Diviziei A, partida fiind transmisa in direct la PRO TV. Suporterilor dinamovisti li se pregateste o primire "anticanina", ei urmind sa fie izolati complet la stadion intr-un tarc cu plasa. Cu acest prilej, la Dinamo va redebuta Raducioiu, in timp ce la gazde va aparea Pogacean, transferat ieri de la Astra Ploiesti. (B.G.) "Bulinarii" - in "Grupa mortii" Ce credeti ca inseamna desconsiderarea adversarului? Nu sa dai goluri cu calciiul de pe linia portii sau sa le ascunzi "obiectul" adversarilor. Sau sa accepti sa evolueze cu jucatori legitimati sau imprumutati de pe la alte echipe care au cunoscut timpuriu gustul infringerii. "Bulinarii" au trecut cu vederea toate aceste lucruri si nu se poate spune ca am subapreciat echipa "Jurnalului National". Ba chiar ne-a fost mila. Am jucat mai relaxat, la adapostul unui 7-2 obtinut in tur, iar adversarii nostri se pot lauda ca au reusit un neverosimil rezultat de egalitate, 2-2. Pentru "Evenimentul zilei" au marcat Silviu Marculescu si Teodor Hossu Longin. Antrenorul Laurentiu "Mister" Ciornei a aliniat urmatoarea echipa: Mircea Voiculet 6 - Victor Bratu 6,5, Daniel Nazare 6 (Nicolae "Tinel" Nicusor 6), Ovidiu Racoreanu 6 (Octavian Topa 6) - Florin Mirsanu 6 (Laurentiu Ciocazeanu 6), Bogdan Gheorghe 6 - Teodor Hossu Longin 7, Silviu Marculescu 6,5. Ieri, sortii ne-au aruncat in "Grupa mortii", "bulinarii" urmind sa evolueze in sferturile de finala ale Cupei Presei (ai carei sponsori sint Fulbier, Comcereal Vaslui, Tehnoutilaj Piatra Neamt si Tache Expres), alaturi de PRO TV (campioana "en-titre" indoor) si Radio Romania Actualitati (vesnica pretendenta la medaliile de aur). "Lupu si-a batut joc de noi", se vaita Astra Partida disputata luni, la Ploiesti, intre Astra si Universitatea Craiova, a stirnit in rindurile specialistilor si ale microbistilor un interes cu mult mai mare decit ar fi fost cazul pentru un meci oarecare, restanta din etapa a cincea a Diviziei A la fotbal. Prietenia dintre Gigi Netoiu, patronul craiovenilor, si Petrica Buduru, directorul general al "gazarilor", a generat dubii cu privire la corectitudinea unei intilniri in care gazdele aveau mare nevoie de victorie, iar oaspetilor le-ar fi convenit reciprocitatea cu o echipa pe care n-au invins-o niciodata pina acum. Pina la urma, replica oltenilor - cu Papura si Batrinu in tribuna si cu portarul Bogdan pe banca de rezerve - a fost una submediocra, nedemna de ocupanta locului doi in campionat. Desi nici Astra n-a jucat senzational, succesul ploiestenilor nu a stat sub semnul intrebarii, pe linga cele doua goluri acestia ratind alte patru-cinci ocazii imense. Craiovenii nu si-au creat nici o ocazie pina la pauza si au iesit la joc doar cind mai ramasesera prea putine de facut. Pina la urma, oaspetii au reusit sa gaseasca si un tap ispasitor, in persoana arbitrului Deaconu (debutantul promovat la exceptional la inceputul sezonului, in dauna celebrului grevist al foamei Petronel Enache), care le-a refuzat un gol absolut valabil in minutul 56. Niculescu a fructificat atunci o centrare a lui Pitu, dar "centralul" a dictat joc periculos, desi adversarul cel mai apropiat se afla la un metru de atacantul craiovean. Meciul de la Ploiesti a suscitat un interes ciudat printre celebrii oameni de fotbal autohtoni. In tribuna a luat loc intreaga conducere a Universitatii Craiova, in frunte cu Gigi Netoiu si George Ilinca, "gasca" dinamovista - Nicolae Badea, Cristi Borcea si Tica Danilescu -, "brasoveanul" Ilie Dumitrescu, rapidistii George Copos, Puiu Iordanescu si Grigore Sichitiu, dar si Ion Moldovan, antrenorul nationalei de tineret n Anuntat cu surle si trimbite ca titular la Astra, dupa o plecare cu cintec de la Dinamo, mijlocasul Danut Lupu n-a fost prezent, luni, nici macar printre rezerve. Capriciosul blond s-a "sucit", de duminica pina luni, de vreo trei ori. "A intrat in cantonament cu echipa si ne-a zis ca va juca. Pe urma, a plecat fara sa anunte pe nimeni. Azi, la ora 14.00, a spus «vin!». Peste o ora, «nu mai vin!». La 15.30, s-a razgindit din nou si a anuntat ca se prezinta la meci. Si acum, poftim! Si-a batut joc de noi", s-a plins un oficial al ploiestenilor, frustrat de atitudinea lui Lupu. El urmeaza sa plece zilele acestea in Israel, pentru a semna un contract cu Maccabi Tel Aviv, echipa care se afla acum pe locul opt in campionat. MATEI UDREA "Cormoranii" aterizeaza azi la Bucuresti Iordanescu pregateste un presing sufocant pentru FC Liverpool In asteptarea partidei de miine seara cu echipa engleza FC Liverpool, generalul Anghel Iordanescu a condus ieri, la baza ProRapid, doua antrenamente complexe in care fotbalistii giulesteni au pus in practica indicatiile speciale ale antrenorului. Sedintele de pregatire au fost tinute in secret, nici o persoana straina de anturajul feroviarilor nefiind admisa in baza de la Straulesti. Ghidindu-se dupa recomandarile facute de directorul tehnic Grigore Sichitiu, care a revenit din Anglia cu informatii de ultima ora despre jocul "cormoranilor", Iordanescu a pus in practica un stil de joc care sa se dovedeasca eficient in partida de miine seara, meci contind pentru primul tur al Cupei UEFA. Potrivit unor apropiati ai reputatului tehnician roman, se pare ca Rapidul va utiliza aceeasi tactica impusa de Puiu pina acum. In consecinta, este de asteptat ca giulestenii sa joace in acelasi sistem cu trei fundasi centrali, sase mijlocasi si un singur virf. Iordanescu crede ca astfel poate obtine un rezultat favorabil, mai ales ca va cere elevilor lui sa efectueze un presing sufocant si o rapida circulatie a balonului in zona centrala. Tot in urma antrenamentelor de ieri s-a ales si omul care va face marcaj la atacantul englez Michael Owen, considerat drept cel mai in forma jucator al "cormoranilor". "Paznicul" principal a fost desemnat Adrian Iencsi, desi acesta va fi dublat, in anumite momente, de Dorel Mutica. Gerard Houllier, antrenorul francez al echipei FC Liverpool, are un motiv de bucurie: Robbie Fowler, atacantul care a marcat 150 de goluri in 256 de meciuri pentru "cormorani", este refacut si ar putea aparea in primul "unsprezece" al intilnirii cu Rapid. El a evoluat 60 de minute in meciul de simbata, cistigat de FC Liverpool cu 3-2 in fata celor de la Manchester City, reusind sa marcheze si un gol. Houllier va trebui sa aleaga intre el si Emile Heskey, atacantul care va face pereche cu Owen. Probleme de sanatate sint in linia defensiva, Smicer si Hyypia fiind usor accidentati, dar ei vor fi recuperati pina la ora meciului. Englezii vor ajunge in Romania in aceasta dupa-amiaza si vor efectua antrenamentul oficial pe stadionul "Giulesti", la ora 18.00. LAURENTIU CIORNEI BOGDAN GHEORGHE 