 Ministrul turismului e pus pe fapte mari: Privatizare fara spaga Proaspat revenit in functia de ministru al turismului, Dan Matei Agathon i-a convocat ieri pe reprezentantii celor mai importante 14 asociatii profesionale si patronale din turism, pentru a le aduce la cunostinta obiectivele ministeriale: l elaborarea unei legi a turismului; l revizuirea normelor de aplicare a sistemului de asigurari a turistilor ; l construirea unei noi statiuni pe Litoral numita "Europa", parte a unui vast program intitulat "Linia Continua"; l revitalizarea tratamentului geriatric in Romania pentru atragerea de turisti straini; l organizarea de croaziere pe Marea Neagra si construirea unor porturi turistice; l realizarea unui sistem bine pus la punct al informatiilor turistice pentru strainii care tranziteaza Capitala; l eficientizarea activitatii birourilor romanesti de promovare turistica din strainatate, prin modificarea programului functionarilor, care vor lucra de-acum incolo si in week-end; l introducerea unei linii telefonice directe speciale destinata consumatorilor de servicii turistice care vor putea reclama autoritatilor neregulile intilnite in sectorul turistic; l eliminarea tarifelor diferentiate pentru turistii romani si straini la cazarea in hoteluri sau vizitarea obiectivelor turistice. Dan Matei Agathon a explicat ieri si motivul pentru care Minsterul turismului a preluat societatile din turism ramase in proprietaea statului prin faptul ca "FPS a fost o inventie diabolica (n.r.- nascuta intr-o guvernare PDSR-ista) care a reusit contraperformanta de a privatiza mai putin de 50% din turism". In opinia ministrului, de acum inainte, "privatizarea societatilor turistice se va face transparent fara plicuri pe sub masa si fara alimentarea unor conturi prin strainatate". NICOLETA BURTAN Cabinetele veterinare au devenit o afacere abia in ultimii doi ani Profesia de medic veterinar nu se rezuma doar la vindecarea si apararea sanatatii animalelor, ci serveste si la apararea sanatatii publice, a protectiei mediului inconjurator si a intregului sistem biologic. Dupa '90 au aparut numeroase cabinete medicale veterinare, dar acestea au functionat dupa vechea Lege veterinara 60/1974, fiind mai mult o exprimare a liberei initiative decit o afacere in adevaratul sens al cuvintului. Abia acum doi ani a fost votata de Parlamentul Romaniei Legea de organizare si exercitare a profesiunii de medic veterinar, ceea ce a facut ca infiintarea unor astfel de cabinete sa fie privita si ca o afacere de succes. Avind in vedere ca prezenta in casa a unui animal nu mai este de mult o excentricitate, vizitele pe care sintem nevoiti sa le facem cu "prietenii nostri necuvintatori" la cabinetele veterinare alimenteaza afacerea cu suficienta "materie prima". Pentru a vedea cit este de profitabila o astfel de afacere am intrat in cabinetul veterinar al dr. Filea Ioan Ivana, din str. Thedor Sperantia, Bucuresti. "La inceputul activitatii mele ca medic particular, ne spune doctorul Ivana, principala problema de care m-am lovit a fost lipsa unui cadru legislativ profesional. Cu toate acestea, am investit in spatii de lucru pentru cabinetul veterinar din Th. Sperantia si Clinica Veterinara din str. Grigore Moisil tot ce am cistigat in intreaga mea viata. M-am gindit ca va veni si ziua cind acest vid legislativ nu va mai fi si vom beneficia de un cadru legal bine stabilit". In decursul celor noua ani pina la promulgarea Legii 160/1998, doctorul Ivana nu a cistigat mai nimic, asa ca investitiile facute in primii ani au inceput sa dea roade de doi ani incoace, cind legislatia a fost pusa la punct. "Din cauza lipsei cadrului legal de desfasurare si exercitare a profesiunii de medic veterinar, multe cabinete medicale veterinare nu au rezistat si au dat faliment", mai spune doctorul. 50 de pacienti pe zi "Pacientii mei sint animale din doua categorii: animale mici (ciini, pisici, pasari de colivie etc.), pentru cabinetul din Th. Sperantia, si animale de productie (porci, oi, cai, vite), pentru clinica din str. Grigore Moisil. Spatiul pentru cabinetul in care ne aflam, aceasta garsoniera de 50 mp, a fost cumparat cu 2.800.000 lei in 1993, iar dotarea lui a mai costat inca 2 milioane de lei pentru procurarea de instrumente si aparatura chirurgicala. Preturi tot la nivelul anilor '93. Aici am si un mic punct farmaceutic de uz veterinar. Mai greu a fost cu spatiul din str. Gr. Moisil, unde investitia a costat foarte mult pentru ca a fost nevoie de o constructie noua si toata lumea stie ce efort financiar presupune o astfel de initiativa. Aceasta investitie este partial gata, lucru care m-a costat pina acum 150.000.000 lei. Urmeaza finisarea si dotarea spatiilor ramase care, dupa un deviz estimativ, vor depasi cu mult 500.000.000 lei. Clinica aceasta este compusa din spatii finisate (sala de asteptare cu grup sanitar pentru public, sala de consultatie, sala de operatie, punct farmaceutic, curte amenajata pentru consultatie la animale mari) si spatiile nefinisate (stationarul, laboratorul, servicii de tuns si coafura pentru animale, hotel pentru animale si curte amenajata pentru alte activitati veterinare). Daca in 1996 aprovizionarea punctelor farmaceutice veterinare erau in profit, acum, din cauza preturilor exorbitante ale medicamentelor de acest fel, punctele sint in pierdere, fara profit, deoarece iubitorii de animale sint in marea lor majoritate fara posibilitati materiale, cum ar fi elevi, studenti, pensionari, care de-abia pot plati consultatia. Pentru acestia oferim si asistenta la preturi scazute. In prezent, manopera activitatilor de asistenta veterinara nu este concesionata de stat, desi Legea veterinara 60/1974 (in vigoare) prevede ca statul este raspunzator de sanatatea vietuitoarelor, drept care tariful acestor activitati este fixat de Colegiul Medicilor Veterinari. Aceste tarife nu acopera in intregime cheltuielile. Eu ma bucur totusi de o bogata clientela facuta in decursul multor ani si faptul ca am inceput sa-mi string cele necesare in decurs de noua ani mi-a permis sa ma mentin pe o linie de plutire. In cele doua cabinete lucreaza doar sase oameni - doi medici si patru asistenti, cu posibilitatea de a mai angaja si alt personal cind clinica va lucra la intreaga capacitate. Am un rulaj zilnic de peste 50 de pacienti, iar acest lucru nu pot sa spun ca ma multumeste foarte tare, dar nici nu ma pot plinge". CARMEN GHERGHEI Cind doi se cearta al treilea pierde Disputa patronatelor din industria carnii usureaza buzunarele romanilor In ultima vreme, romanii au fost bombardati, la intervale scurte, de anunturi care mai de care mai sumbre privind scumpirea carnii si a preparatelor din carne. Aceste adevarate "bombe" financiare pentru consumatori, lansate mai ales in preajma Sarbatorilor, au avut ca initiator Asociatia Romana a Carnii (ARC) - organizatie patronala a fabricantilor de produse din carne. Ceea ce multi nu stiu este faptul ca aproape nici unul dintre cei 70 de membri ai ARC (n.r. - care realizeaza dupa spusele lor aproximativ 60-65% din productia de preparate din carne la nivel national) nu este producator de carne! Cu toate acestea, cei care au reclamat totdeauna scumpirea produselor din carne si preparate din carne au fost membrii ARC. "ARC nu e producator de carne" - sustine Marius Iliev, presedintele UNIPAA Surse din industria alimentara afirma ca motivul real al valului de scumpiri anuntate are la baza dorinta membrilor ARC de a influenta autoritatile in a le acorda anumite facilitati fiscale la importul de materie prima din afara granitelor tarii. "Nu inteleg cum poate sa «dicteze» ARC cind se scumpeste carnea, daca ei nu produc nici un gram de carne, ci doar cumpara materie prima pentru prepararea mezelurilor. ARC este la fel de indreptatita sa anunte scumpirea carnii la fel cum o asociatie a producatorilor de automobile este in masura sa anunte scumpirea ziarelor", a declarat Marius Iliev, presedintele Uniunii Interprofesionale pentru Agricultura si Alimentatie (UNIPAA). "Economia romaneasca este una inflationista, ceea ce face ca preturile produselor sa fie intr-o continua crestere. In afara de inflatie, sint si cresteri suplimentare, care, in afara de jocul cererii si al ofertei, contribuie la scumpirea unui produs. In cazul carnii, un rol important il au intrarile, care s-au scumpit destul de mult in anul 2000. Pretul cerealelor a ajuns la 3.000-4.000 lei/kilogram, furajele s-au scumpit cu 5-10% peste inflatie. Toate acestea, coroborate cu majorarea pretului energiei electrice, al carburantilor, influenteaza in final pretul produsului", a explicat Iliev. Acesta a aratat insa ca, desi situatia este dificila, nu este totusi atit de dramatica precum o prezinta ARC. In opinia lui Iliev, "ARC, care nu este producator de carne, isi aroga autoritatea de a anunta scumpirea carnii, sperind sa obtina reducerea taxelor vamale la materia prima, provocind, prin metode psihologice, panica in rindul populatiei". ARC da vina pe fiscalitatea ridicata Oficialii ARC sint de parere ca scumpirea produselor din carne este urmarea exclusiva a faptului ca Romania mentine o cota unica de TVA de 19%, fara a practica o taxa diferentiata, redusa, la alimente. ARC afirma ca in ianuarie 2000, cind cota de TVA a fost majorata de la 11 la 19%, guvernul nu a tinut cont de situatia economica concreta si de urmarile acestei masuri. Asociatia sustine ca una dintre omisiunile importante in momentul stabilirii cotei unice de TVA la 19% a fost nesubventionarea agriculturii romanesti, astfel incit consumatorul este obligat sa plateasca produsele agricole la pretul lor de cost. "Majorarea TVA nu a facut decit sa sporeasca economia subterana si sa oblige consumatorii sa se indrepte catre produsele contrafacute, cu un continut nutritiv scazut", sustine ARC. In acest context, asociatia a cerut reducerea TVA de la 19% la 5% pentru intreaga gama de produse alimentare de baza (cu exceptia produselor considerate de lux). ARC a mai reclamat si reducerea taxelor vamale la importurile de carne de porc, motivind ca preturile carnii autohtone sint ridicate, iar calitatea acesteia este scazuta. "Daca agricultura ar fi subventionata, n-am avea nevoie de scaderea taxelor vamale la importurile de carne de porc. Numai ca la noi carnea de porc este mult mai scumpa comparativ cu piata mondiala. O scadere a taxelor vamale la carnea de import, in actualul context economic, coroborata cu o scadere a TVA la carne si la produsele din carne ar avea ca efect o semnificativa scadere a preturilor. Mentinerea unor taxe vamale ridicate, in conditiile inexistentei subventionarii agriculturii, este apa de ploaie", ne-a declarat Mihai Visan, director executiv al ARC. Aceeasi sursa a mai aratat ca reducerea cotei unice de TVA la carne si produse din carne ar contribui la scaderea evaziunii fiscale, ar crea noi capacitati de productie si noi locuri de munca si ar spori incasarile bugetare. NICOLETA BURTAN OVIDIU ZARA 