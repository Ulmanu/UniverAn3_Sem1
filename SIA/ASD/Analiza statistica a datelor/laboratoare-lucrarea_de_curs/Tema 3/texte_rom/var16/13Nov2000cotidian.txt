 Cuplata la locul de munca Christina Aguilera, indragostita lulea de dansatorul Santos Cunoscuta cintareata americana Christina Aguilera si-a gasit, in sfirsit, marea dragoste. Si nu oriunde, ci chiar la locul de munca. Imbinind utilul cu placutul, Christina declara ca e indragostita lulea de George Santos, unul dintre dansatorii care o acompaniaza pe scena. "Relatia mea cu George face parte dintre cele mai frumoase lucruri care mi s-au intimplat in ultimul an, pe linga cistigarea unui premiu Grammy si faptul ca am cintat pentru presedintele Clinton". Christina a avut si alti iubiti inaintea dansatorului, dar, sustine ea, toate legaturile amoroase de pina acum au fost amuzante, insa ciudate. "George mi-a luat mintile. Sint pe culmile nebuniei emotionale", mai spune Aguilera. CLAUDIA DABOVEANU Prea tirziu pentru a salva Terra! Schimbari catastrofale ale climei Efectele catastrofale ale incalzirii planetei - furtuni devastatoare, inundatii, secete prelungite, temperaturi extreme - nu mai pot fi evitate Un mare numar de oameni de stiinta i-au avertizat pe sutele de politicieni adunati la Haga cu ocazia Conferintei-cadru a ONU pe tema modificarilor climatice ca ridicarea temperaturilor globale este ireversibila si ca tot ce se poate spera ca mai este posibil de realizat este scaderea lor cu numai o fractiune infima dintr-un grad. Cercetarile realizate pina in prezent arata invariabil ca, fie si in cazul in care propunerile comunitatii stiintifice ar fi implementate imediat, ele nu ar putea sa reduca decit cu sase sutimi de grad cresterea temperaturii globale, care pina in anul 2100 se va ridica cu cel putin 5 grade Celsius fata de cea inregistrata in prezent. Plastic vorbind, cercetatorii spun ca "bulgarele a luat-o serios la vale" - referindu-se la faptul ca factorii care favorizeaza incalzirea globala incep sa se multiplice exponential, dupa cum se mareste un bulgare de zapada rostogolit continuu. Schimbarile climaterice cauzate de incalzirea globala sint deja vizibile si ele vor deveni tot mai dramatice cu trecerea timpului. Calotele polare au inceput sa se topeasca, amenintind cu disparitia sub ape a unor vaste suprafete de teritorii mai joase. Furtunile vor capata forte cu totul inspaimintatoare, pe de o parte, iar, pe de alta, secete extreme vor afecta regiuni intinse, astazi prielnice culturilor. Defrisarea padurilor tropicale continua constant, gaurile din stratul de ozon se maresc necontenit, planctonul risca sa dispara. Perturbat grav de interventia initial inconstienta a omului, echilibrul naturii se va reface cu siguranta, dar nu neaparat in conditii favorabile noua ca specie. CONSTANTIN VLAD Premiile Clubului Roman de Presa pe anul 2000 Mai sint doua saptamini pina la expirarea termenului-limita pentru inscrierea la concursul pentru Gala Premiilor Clubului Roman de Presa. Concursul este deja traditionalizat si face parte din manifestarile programate in cadrul Salonului National al Presei Romane. Se adreseaza ziaristilor care au publicat in presa scrisa si audiovizuala romaneasca in perioada 1 septembrie 1999 - 30 septembrie 2000. Sectiunile si subsectiunile concursului sint urmatoarele: Presa scrisa - Jurnalism economic, Reportaj (Publicistica), Expresivitate jurnalistica, Stire de agentie; Radio - Reportaj, Talkshow; Televiziune - Reportaj, Talkshow. Pentru fiecare sectiune juriul va acorda un premiu unic, in valoare de 3.000 USD. Inscrierile se fac pina la data de 15 noiembrie 2000. Adresa Clubului Roman de Presa este: Piata Presei Libere nr. 1, Casa Presei Libere, corp D, et. 5, cam. 501 (intrarea pe la Ministerul Culturii). Detalii la e-mail crp@digi.ro si la telefon (01) 665.41.16 sau (01) 223.43.32. Concurs de fotografie Clubul Roman de Presa anunta organizarea concursului anual de fotografie de presa. Acesta este deschis tuturor fotografilor ale caror lucrari au fost publicate in mass-media. Concursul se va desfasura in cadrul Salonului National al Presei Romane ca o sectiune distincta. Valoarea totala a premiilor se ridica la 5.000 USD si se constituie dintr-un mare premiu si 14 premii mai mici, in obiecte specifice. Inscrierea se face cu maximum 10 fotografii, care nu vor purta numele autorului, ci numai un indicativ pentru identificare, care va fi format din initialele autorului (nume si prenume), numarul fotografiei asa cum apare pe fisa de inscriere si initialele sectiunii pentru care concureaza. Concursul este organizat pe urmatoarele 9 sectiuni: Actualitate (AC), Stiri generale (SG), Reportaj (RP), Arta si Cultura (AR), Cotidian (CO), Portrete (PO), Personalitati (PE), Sport (SP), Tema Libera (TL). Pentru detalii va rugam sa contactati secretariatul general al Clubului Roman de Presa la tel: (01) 665.41.16, tel/fax: (01) 223.43.32, e-mail: crp@digi.ro sau la adresa: Piata Presei Libere nr. 1, Casa Presei Libere, Corp D (intrarea pe la Ministerul Culturii), et. 5, cam. 501, sector 1, Bucuresti. In aproape jumatate din cazuri, Femeile, vinovate de infertilitatea cuplului Femeile sint cauza infertilitatii in cuplu in 40 la suta din cazuri, releva un studiu prezentat de dr. Mihaela Popescu, cu ocazia "Zilei Medicover 2000". Principalele cauze care au condus la aceasta situatie sint schimbarea rolului femeii in societate, utilizarea tot mai frecventa a metodelor contraceptive, liberalizarea avortului si virsta inaintata la casatorie. In plan medical, infertilitatea feminina are la baza in special factorul ovulator (in 30-40 la suta din cazuri) si infectiile (in 32,7 la suta din cazuri). Studiul a fost realizat in perioada ianuarie 1998 - septembrie 2000 pe 5.252 de subiecti, cu virste cuprinse intre 25 si 45 de ani. Din datele expuse rezulta faptul ca 10-15 la suta din cuplurile aflate la virsta reproducerii sint afectate de infertilitate, iar frecventa sterilitatii la ambele sexe este de 5,4 la suta. Barbatii sint si ei "vinovati" de infertilitatea in cuplu in 20 la suta din cazuri, se arata in studiu. La jumatate din ei nu se cunosc cauzele infertilitatii, dar la cealalta jumatate cauzele sint consumul de cafea, de tigari, de droguri sau al unor produse chimico-terapeutice, dar si cresterea nivelului de toxine din mediu. Studiul a reliefat si faptul ca 90 la suta din totalul cazurilor de infertilitate au fost inregistrate la tinerii intre 21 si 35 de ani, cu virf in zona 26-30 de ani. "Numarul de consultatii pentru sterilitate este dublu fata de consultatiile pentru alte afectiuni", a spus dr. Mihaela Popescu. TATIANA DABIJA 18 tone de pesticide degradate ameninta Tirgu-Secuiesc Cel de-al doilea oras ca marime din judetul Covasna, municipiul Tirgu-Secuiesc, sta in coasta cu o adevarata bomba ecologica cu efect intirziat. La marginea orasului, pe drumul spre comuna Catalina, in spatiile fostului Inspectorat pentru Protectia Plantelor sint adapostite 18 tone de pesticide degradate. Acestea nu mai pot fi identificate deoarece au etichetele distruse, documentele de gestiune lipsa si termenul de valabilitate depasit. Au fost produse de catre combinatul chimic din Borzesti, Azomures Tirgu Mures, Oltchim Rimnicu Vilcea, insa nu sint primite inapoi de producatori deoarece nu sint insotite de documente de identificare. Pesticidele au apartinut fostelor IAS-uri si CAP-uri, reprezentind stoc peste necesarul real, repartizate de Ministerul Agriculturii in anii '80. Pentru a preveni evenimente de genul celor care au avut loc la Catalina in 1990, cind la fosta CAP o cantitate de pesticide scapata pe sol a avut ca efect infestarea pinzei freatice, Agentia pentru Protectia Mediului Sfintu-Gheorghe controleaza periodic depozitele. Ambalajele care contin substantele toxice sint in pericol de a se coroda cu timpul. Judetul Covasna nu are posibilitati de a distruge pesticidele mostenite de la fostul regim. Paza pesticidelor este necesara si pentru prevenirea furtului, respectiv otravirii rezervoarelor de apa potabila din zona Tirgu-Secuiesc. PETER DOMOKOS Agitatie mare in Muntii Orastiei Cautatorii de comori "vineaza" Sarcofagul lui Zamolxis Legendele spun ca obiectul care adaposteste trupul zeului dac este confectionat din aur masiv si cintareste doua tone Putini dintre turistii care merg in Muntii Orastiei doar ca sa viziteze ruinele cetatilor dacice stiu ca, dincolo de peisajele dumnezeiesti, se ascunde un El Dorado autohton, un tinut fabulos, asupra caruia, de citiva ani, bintuie iarasi duhul aurului. Desi anul trecut "Evenimentul zilei" a relatat in mai multe rinduri despre jaful sistematic la care este supus patrimoniul istoric din intreaga zona, situatia nu s-a schimbat aproape deloc. S-a introdus doar un fel de paza militarizata, efectuata de citiva jandarmi care nu cunosc prea bine nici zona si nici oamenii. Iscoada sau concurent? In Deva si la Orastie, toata lumea vorbeste cu patima despre aurul gasit in zona cetatilor dacice. Dupa ce treci de Orastioara de Sus, si mai ales dupa ce intri in Costesti, asupra "afacerii" se asterne brusc un val greu de tacere. La plecarea din Orastie, un cunoscut m-a avertizat ferm: "Pentru localnici, orice strain poate fi ori vreo iscoada trimisa de autoritatile centrale ori un «concurent» venit sa caute aur pe cont propriu. Vezi pe unde umbli si ce vorbesti! In cel mai bun caz nu o sa afli nimic. In cel mai rau...o sa-ti gasim oasele la primavara prin vreo vagauna. «Cooperativa» nu-i iarta pe cei care isi vira nasul unde nu se cuvine". Mai tirziu am aflat ca aceasta misterioasa "Cooperativa" este o filiera specializata din care fac parte diferite "oficialitati", de la sefi de post pina la ofiteri SRI, care coordoneaza intregul traseu, de la cel care face descoperirea pina la "destinatia finala" din Occident. "Poate ca or sa priceapa ca n-ai treaba cu ei si or sa te accepte". In prima zi, la Costesti, m-am lovit de un zid de tacere suspicioasa. A doua zi, cind probabil se lamurisera ca nu prezint un pericol, oamenii au devenit brusc comunicativi. "Comoara strabunilor" Istoricii antici vorbesc cu admiratie despre imensele averi ale dacilor. Spusele lor sint confirmate, in Muntii Orastiei, de vechi legende locale care afirma ca, dupa victorie, romanii nu au putut lua cu ei decit o mica parte din acele bogatii fabuloase. Aceste povesti au fost adeseori confirmate prin descoperirea unor mari cantitati de monede si bijuterii antice. Totusi, localnicii cred ca tot metalul pretios gasit in ultimele citeva secole nu este mare lucru pe linga ceea ce ar contine adevaratul tezaur al regatului dacic. Legendele mai spun ca, undeva, in maruntaiele dealului Gradistea Muncelului, sub Sarmizegetusza, au existat cindva niste galerii secrete, pe care dacii insisi le-ar fi gasit acolo si, mai tirziu, le-ar fi folosit ca vistierie de taina. Cind au inteles ca vor pierde razboiul, capeteniile au blocat intrarea, prabusind peste ea un munte de grohotis. Oamenii locului cred si acum ca acolo, iar nu in albia Streiului, s-ar gasi "comoara strabunilor", ade varatul tezaur al dacilor. Un tezaur imens, din care fac parte si odoarele sacre folosite in ritualuri de marii preoti ai regatului. Acolo s-ar mai afla scutul, spada si coiful lui Decebal, pe care romanii nu le-au gasit niciodata. Cel de-al treilea val: valul salbatic In perioada moderna, Muntii Orastie au fost zguduiti de trei valuri de "febra" a aurului. Primul a aparut in jurul anului 1800. Arhivele epocii confirma ca atunci, din zona Gradistei, s-a scos la lumina atit de mult metal pretios, incit finantele imperiului austro-ungar s-au aflat in pragul colapsului. Din aceasta cauza, autoritatile au adus armata in zona si, timp de citiva ani, cautatorii de comori au fost aspru pedepsiti. Al doilea "val" a "maturat" zona in anii '30. Batrinii povestesc ca atunci aurul gasit pe Dealul Bourelul era carat la vale noaptea in desagi grei, purtati pe spinarile cailor. Acestui "val", care a durat aproape zece ani, i-au pus capat comunistii care, timp de citeva decenii, au pedepsit si ei drastic astfel de activitati. Ultimul "val", cel actual, s-a declansat in 1994. Pentru ca a inceput sa capete proportiile unui jaf organizat la scara extinsa, acesta este definit pina si de localnici drept "valul salbatic". Se folosesc toate mijloacele posibile, de la cele rudimentare pina la cele sofisticate. Cea mai mare parte a vestigiilor iau calea strainatatii, in loc sa intre in tezaurul national. Sofron, primul norocos Primul norocos a fost Grecu Sofron, din Luncani. In vara lui '94, s-a apucat sa-si repare casa. A angajat o echipa de tigani care, vreme de citeva saptamini, au sapat o groapa mare din care au scos lut pentru caramizi. Dupa plecarea acestora, omul a mai avut nevoie de niste lut si s-a dus sa-l ia din acelasi loc. Abia incepuse treaba, cind cazmaua s-a lovit de un vas din ceramica. "Domnule, am simtit ca-mi sta inima in loc. Am sapat cu grija pe linga oala aia de pamint si, cind am scos-o de acolo, am simtit ca-mi rupe miinile de grea ce era. Deasupra ei se gasea o strachina din pamint, ca un fel de capac. Am dat-o la o parte si am inlemnit. Vasul era aproape plin cu galbeni", avea sa povesteasca el mai tirziu. Comoara cintarea 8,8 kg si continea aproape 11.000 de "Kosoni", monede confectionate din aur, in greutate de 8,8 grame fiecare, emise probabil pe timpul regelui dac Kotiso. "Kosoni", "Lisimahi", "serpi" si "arginti" In anii care au urmat, descoperirile s-au tinut lant. S-au mai gasit mari cantitati de "Kosoni" pe Dealu' lui Cocos, in apropiere de Gradistea, la "Cucui", in zona Glajarie, la Colnic si la Golu, in apropierea cetatii Costesti. Tot linga Costesti, la Ciocu' Rosu, s-a descoperit, in 1999, o oala plina cu "Lisimahi" din aur. Pe Muntele Godeanu s-au gasit, in mai multe locuri, "serpi" si "arginti". Acestia din urma sint monede dacice, copiate dupa tetradrahmele grecesti si macedonene. "Serpii" sint niste bratari mari, in forma de spirala, confectionate din aur sau argint, specifice dacilor si cu mare cautare in lumea colectionarilor. Zona a devenit celebra si, din strainatate, a fost napadita de multi doritori sa-si incerce aici norocul. Probabil ca aurul dacilor a produs in Vest un adevarat "boom" al detectoarelor de metale. De la cele mai ieftine, de 4.000 USD, care indica doar prezenta unui obiect metalic, indiferent de natura lui, pina la cele sofisticate, de 6.500 USD, care deosebesc obiectele din fier, bronz, argint sau aur, fiecare cautator vine cu "sculele" pe care i le permite buzunarul. Intr-una din zile, linga Blidaru, l-am intilnit pe batrinul Jurj care ridea de unul singur pe marginea unei gropi adinci de aproape un metru, pe fundul careia se afla o bucata de vreo 50 de kilograme de zgura cu intruziuni de fier. "Uita-te aici. Cit s-or fi muncit aia s-o dezgroape si cit or fi injurat cind au dat de fieroaica asta? Sigur au fost italieni, ca doar astia au scule ieftine". Grota secreta de pe Muntele Godeanu Strainii intra mai intii in contact cu localnicii. "Kentu", prescurtare locala de la Inochentie, adevaratul sau nume, este unul dintre putinii localnici care au recunoscut deschis ca au fost in munte ca sa caute aur. "Vara trecuta au sosit doi austrieci, cu detectoare d-alea destepte. I-am plimbat pe la Blidaru, i-am dus si pe la Costesti. Mai intii am gasit un fel de buzdugan de fier. Apoi, la radacina unui fag, am gasit cinci «arginti». Sa-i fi vazut ce bucurosi erau. Cind o fost vorba sa-i imparta, s-au luat la cearta si s-au despartit. Dupa doua zile, unul dintre ei a alunecat intr-o prapastie, pe la Gradistea, si s-a dus cu cracii in sus vreo zece metri. A scapat doar cu niste zgirieturi, dar aparatul i s-a facut tandari. Ceva mai tirziu a aparut Luigi, un italian care a promis ca vine si la anu' si-mi aduce un jeep, daca gasim ceva important". In afara acestor descoperiri "obisnuite", patima cautatorilor de comori este stimulata si de legenda despre "Mama comorilor": sarcofagul lui Zamolxis. Mare preot si rege, acesta a fost zeificat inca din timpul vietii, ca intrupare a divinitatii supreme. Se spune ca, dupa moarte, corpul sau ar fi fost depus, in mare taina, cu toate onorurile cuvenite unui zeu, undeva intr-o grota secreta de pe Muntele Godeanu. Iar sarcofagul sau, confectionat din aur masiv, ar cintari peste doua tone. Poate ca toate acestea nu sint decit niste simple legende. Localnicii cred insa in ele. Parca pentru a le adeveri, afirma ca unii dintre strainii care au dat navala, atrasi de aurul descoperit pe acolo in ultimii ani, le-au povestit ca americanii ar fi detectat din satelit prezenta unor mari cantitati de metal pretios, concentrat intr-un spatiu relativ restrins pe care insa nu l-au putut localiza cu precizie. Strainii ar mai fi povestit ca si rusii ar sti cite ceva despre aceste bogatii imense si sustin ca, daca am fi in stare sa le gasim, n-am mai avea nevoie de tezaurul nostru, aflat inca la ei. VASILE SURCEL Doi cautatori de monede dacice au fost prinsi cind incercau sa le vinda Doi indivizi cu un autoturism cu numar de Timisoara l-au cautat acum citeva zile pe Gheorghe Stanus, padurar, paznic de vinatoare la Cantonul 3 Brindusita - Hunedoara. Cei doi aveau intentia sa-l foloseasca pe padurar drept ghid in zona Muntilor Orastiei pentru a gasi monede ori obiecte din aur dacice. Padurarul a refuzat oferta cautatorilor, oferindu-le, in schimb, spre vinzare, 88 de monede din argint romane si medievale pe care le avea acasa. Ulterior s-a stabilit ca padurarul, impreuna cu Ion Popescu, din satul Ludesti, gasise monedele. Cei doi imprumutasera, in vara, un detector de metale - de la un prieten, spun ei - si, in luna august, au reusit sa stringa micul tezaur. Impreuna cu amatorii de monede rare, padurarul si prietenul lui au incheiat tirgul, stabilind o suma de 50 DM pentru fiecare moneda vinduta. "Timisorenii" nu s-au lasat convinsi sa dea banii pina cind monedele nu vor fi fost expertizate. Au lasat masina amanet si au luat monedele. La intoarcere n-au acceptat decit 5 DM pe moneda. Tranzactia nu a mai fost facuta. A intrat pe fir politia, care a facut o descindere si a descoperit monedele intr-o Dacie. Cei doi cautatori de comori risca o pedeapsa intre doi si sapte ani. LUCIAN STANCIU In premiera la Iasi, transplant de rinichi Primul transplant de rinichi de la Iasi a luat sfirsit cu succes vineri, dupa o operatie care a durat patru ore. La Spitalul "Parhon", tinara Ana Maria Ciobanu (27 de ani) a primit un rinichi de la mama sa, Emilia Ciobanu (50 de ani). "La transplant au participat o echipa de chirurgi de la Clinica de Urologie, condusa de directorul spitalului, prof. dr. Constantin Novac, o echipa de chirurgi de la Centrul de Chirurgie Cardiovasculara, condusa de dr. Grigore Tinica, si o echipa de chirurgi de la Spitalul Fundeni, coordonata de prof. dr. Ion Sinescu. Au mai fost prezente doua echipe de anestezisti, conduse de prof. dr. Dan Tulbure, de la Spitalul Fundeni, si de dr. Constantin Diaconescu, de la Spitalul "Parhon". Este o mare realizare pentru Spitalul "Parhon", care si de aceasta data a confirmat ca este un spital de elita", ne-a declarat dr. Adrian Covic, de la Spitalul "Parhon" din Iasi. Cele doua paciente si-au revenit din anestezie iar rinichiul Emiliei a fost acceptat rapid de organismul fiicei sale. Ieri, aceeasi echipa a mai executat la Iasi inca un transplant de rinichi. Simona Luca (23 de ani) din Birlad a primit un rinichi de la mama ei, Tinca Luca (50 de ani). Simona Luca facea dializa peritoneala de noua luni. CATALIN DUMITRESCU Imobilizata de 33 de ani intr-un scaun cu rotile, Michi proiecteaza o casa de vacanta pentru copiii handicapati Ea isi croieste hainele, scrie literatura si lucreaza ore in sir la un calculator invechit "Eu sint un om normal. Vreau sa traiesc!", sint cuvintele de bun sosit in apartamentul unde, de cind s-a nascut, Mihaela Mihaescu, alintata Michi, isi petrece cea mai mare parte din viata. Intr-un scaun cu rotile. "Cind a venit pe lume - ne povesteste mama lui Michi - era mai mult moarta decit vie. Medicii au facut toate eforturile pentru a o salva. Mi-au spus ca sufera de sindromul extrapiramidal, ceea ce inseamna ca nu-si poate mentine echilibrul". Michi a vrut sa demonstreze, cui a avut rabdarea sa o asculte, ca este un om printre oameni, care gindeste normal si are sentimente. Un om obligat de soarta sa poarte un trup cu deficiente fizice. Handicapul n-a impiedicat-o sa urmeze cele opt clase la o scoala obisnuita. "Chiar daca nu puteam sa scriu, invatam foarte bine. Colegii mei de clasa ma iubeau. Ii ajutam si pe ei sa-si faca lectiile. Cind dadeam extemporale, eu ii dictam unui coleg de clasa si el scria in locul meu. Profesorii ma ajutau. Daca cineva iesea la tabla si rezolva gresit o problema, eu ii atrageam atentia ca a gresit. Calculam in gind exercitiul si aflam raspunsul mai repede decit puteau colegii mei sa-l scrie pe tabla". Fata isi duce zilele asternindu-si gindurile pe hirtie Pentru ca Romania nu a ajuns la stadiul tarilor civilizate, unde fiecare persoana cu deficiente este ajutata de aparate pentru a se integra in colectivitate, Michi a fost "indrumata" de un inspector de specialitate catre o scoala profesionala de croitorie. "Nu stiu cum o fi gindit domnul inspector. In mintea lui de expert i s-o fi parut firesc ca eu, care nu puteam scrie, puteam sa tai, sa croiesc si sa cos! Eu gindeam altfel", isi aminteste Michi. Este foarte mindra de imbracamintea pe care si-a croit-o singura. Dupa absolvirea scolii profesionale, a lucrat cinci ani intr-o cooperativa cu munca la domiciliu. Dupa revolutie, a reusit sa-si infiinteze o asociatie familiala in cadrul careia confectiona hainute pentru copii pe care le comercializa la o taraba. Acum, Michi, la cei 33 de ani, traieste din pensie. De-a lungul anilor, a adunat bani ca sa-si cumpere un calculator, instrument care ar fi ajutat-o foarte mult sa scrie poezii. Primise un calculator, de mult, dar acesta deja este depasit moral si nici nu are imprimanta. Cind a strins banii necesari pentru cumpararea unui computer, soarta i-a jucat iarasi o festa: anul trecut i-a murit tatal. Toata suma a fost folosita pentru inmormintarea parintelui. Asa ca visul ei s-a spulberat. Dar crede ca, pina la urma, va reusi sa-si cumpere un calculator. "Nu vreau sa cersesc. Nu stau la mila nimanui. Vreau doar ca lumea sa inteleaga ca sint un om normal, ca pot munci daca sint lasata. Deocamdata, societatea m-a aruncat intr-un fel de inchisoare, din care eu incerc sa evadez. Mi s-a ingradit dreptul la munca. Acum urmez niste cursuri de limba engleza. Dar lumea se uita la mine si-mi vede doar trupul". Visul Mihaelei Mihaela nu se da batuta. Cel mai mare vis al ei este sa puna in practica un proiect: o casa de vacanta pentru copiii cu deficiente fizice. Deja a facut planurile, dar asteapta finantare de peste hotare. "Vreau sa fie o casa unde grupuri de cite 20 de copii, imobilizati de o viata in carucior, sa-si petreaca vacantele. O voi construi, daca-mi ajuta Dumnezeu, undeva, in nordul Moldovei", ne dezvaluie Mihaela. Ea este suparata pe toti oamenii politici pentru ca nimeni nu indrazneste sa elimine barierele intre persoanele cu deficiente si cele asa-zis "intregi": "Nici macar in cladirea guvernului nu pot intra singura pentru ca nimeni nu s-a gindit sa faca si o scara de acces pentru cei care stau in scaunul cu rotile. Nu mai vorbesc ca nici nu pot sa trec strada din cauza bordurilor inalte". Demonstratia ei de om puternic, care nu se lasa coplesit de trupul plapind pe care i l-a dat Dumnezeu, a fost asternuta pe hirtie, intr-un volum de proza, numit sugestiv "Vreau sa traiesc!". EUGENIA MIRCESCU Raspundem cititorilor "Pentru colaboratori externi" Vlad Silviu, Tg. Mures, jud. Mures; Alexandra Marcut, Rosiorii de Vede, Teleorman; Magdalena Rogojel, Galati; Ilies Macarie, Hateg, Hunedoara. Din copiile trimise si din contextul scrisorii dv. rezulta ca ati fost colaborator al unitatii mentionate si ati fost remunerat, iar adeverintele se gasesc inscrise in cartea de munca. Va plingeti ca, in mod nejustificat, nu v-a fost luata in considerare, ca vechime in munca, perioada in care ati lucrat in calitate de colaborator extern, si sustineti ca intruniti conditiile impuse de nota MMPS. Potrivit actului normativ invocat, activitatea colaboratorilor externi se considera vechime in munca si se inscrie in carnetul de munca daca sint indeplinite, cumulativ, urmatoarele conditii: lucreaza in incinta unitatii sau intr-un loc de munca al acesteia, presteaza munca in cadrul unei activitati decurgind din sarcinile ce revin unitatii respective, sint supusi unui anumit program de lucru si regulamentului de ordine interioara al unitatii, sint remunerati pe baza unor cote sau a unor tarife la nivelul salarizarii stabilite pentru salariatii permanenti ai unitatii, care au activitate. In cazul dv. se poate aprecia ca actele in discutie intrunesc conditiile impuse de MMPS. "Trebuie sa aplicati decizia ramasa definitiva" Gheorghe Solomon, com. Vladila, jud. Olt. La solicitarea dv. va raspunde Prefectura judetului Olt, singura in masura sa faca cercetarile si sa ia masurile care se impun: "In urma verificarilor efectuate de salariatii institutiei noastre la fata locului a rezultat ca ati realizat o constructie fara autorizatie pe terenul care a apartinut doamnei Ciocea Niculina. Prin urmare, primarul comunei Vladila a aplicat sanctiunile prevazute de Legea nr. 50/1991 si a formulat actiune judecatoreasca pentru demolarea constructiei. In final, instanta de judecata a admis actiunea primariei, in urma careia ati fost obligat sa procedati la desfiintarea constructiei, eliberind terenul respectiv. Proprietarul mentionat mai sus nu a fost de acord sa i se atribuie, prin compensatie, alt teren pe raza localitatii. In aceste conditii, urmeaza sa treceti la aplicarea Deciziei Curtii de Apel Craiova, ramasa definitiva". Neexecutarea unei hotariri definitive - Legea 29/1990. Consecinte Camelia Banu, Constanta; Anica Mihailescu, Slatina Sustineti ca, in mod gresit, vi s-a respins cererea privind obligarea autoritatii publice (DGMPS) de a emite o noua decizie de pensionare, corespunzatoare Legii 29/1990. Potrivit art. 16 din Legea 29/1990, daca in urma admiterii actiunii judecatoresti, autoritatea administrativa este obligata sa inlocuiasca sau sa modifice actul administrativ, sa elibereze un certificat, o adeverinta sau orice alt inscris, executarea hotaririi definitive se va face in termenul prevazut in cuprinsul ei, iar in lipsa unui astfel de termen - in cel mult 30 de zile de la data raminerii definitive a hotaririi. In ipoteza in care termenul nu este respectat, se va aplica conducatorului autoritatii administrative sanctiunea prevazuta de lege, iar pagubitului i se vor putea acorda daune pentru intirziere. Rezulta din normele juridice ca simpla neexecutare a hotaririi definitive il indreptateste pe cel lezat, creditor al obligatiei, sa ceara sanctionarea cu amenda a conducatorului autoritatii administrative recalcitrante. Adaugind la considerentele enuntate faptul ca cererea dv. a fost solutionata de catre instanta de judecata in sedinta publica, este evident ca sentinta se va supune rejudecarii. (Oana Valean) "Credinta este multa, dar banii-s putini!" Noi, Parohia "Adormirea Maicii Domnului", cu sediul in Pitesti, Cartier Trivale Papucesti, avind in constructie un locas bisericesc, care urmeaza sa pastoreasca 1.800 de familii, sintem in situatia de a sista lucrarile din lipsa fondurilor. Cu toate ca slujbele se desfasoara in conditii foarte grele, ferestrele nefiind montate, enoriasii participa in numar foarte mare la acestea. Va rugam sa ne sprijiniti in vederea continuarii lucrarilor la sfintul locas de cult. Contul nostru de virament este: 251101030880 - CEC Pitesti. Va multumim anticipat pentru contributia dumneavoastra in care speram. Pr. paroh Costache Marius "Am gresit, dar vreau sa ma indrept" Subsemnatul Panciu Stefan, din Dragasani, sint condamnat la doi ani si sase luni (am furat sase casete audio si doua pixuri!), bolnav TBC, in prezent in tratament la Spitalul Penitenciar Jilava. Eu am fost crescut la Casa de copii si Scoala Speciala Ajutatoare din Drobeta Turnu-Severin. Dupa ce am terminat scoala la Casa de copii, nimeni nu mi-a asigurat un loc de munca, cu toate ca am fost in audienta la primarie si la prefectura (Vilcea). Nu am rezolvat nimic. Am ajuns tot pe drumuri si prin gari. Timp de 12 ani, din 1988 pina in anul 2000, eu m-am aflat putin timp in libertate, mai mult am fost "gazduit" de penitenciare. Nu am savirsit fapte de violenta, nu am consumat niciodata alcool si nu as fi ajuns niciodata in situatia aceasta disperata daca, la terminarea scolii, m-ar fi angajat cineva. In situatia mea sint toti cei proveniti de la casele de copii, de care nu se ingrijeste nimeni. Din cauza conditiilor insalubre in care mi-am dus viata, dormind sub cerul liber fie iarna, fie vara, m-am imbolnavit. Fiind grav bolnav, va cer sprijinul. Vreau sa ma insanatosesc, iar la iesirea din spitalul-penitenciar sa mi se dea o sansa de a ma integra in societate. Cei care au curajul si cred in dorinta mea sincera de a intra in rindul oamenilor, prin aceea ca vreau sa traiesc din munca cinstita, sa-mi transmita, prin ziar, propunerea lor. Nu pot da adresa penitenciarului deoarece, in curind, s-ar putea sa fiu mutat in alta localitate. Nu vreau sa pierd nici o clipa; vreau sa profit de orice oferta, cit mai repede. Va multumesc. Panciu Stefan, Jilava-Bucuresti "Biletul meu a iesit cistigator si nu mi se recunoaste cistigul" Ma numesc Diaconeasa Constantin, locuiesc in Bucuresti, str. Sibiu nr. 16, bl. E 23, et. 9, ap. 46. Am cistigat la LOTO 6 din 49 cu biletul 03410 D - 0028 - 18734 pentru tragerea din 22 octombrie. Fericit, m-am dus la casierie sa-mi ridic premiul. In loc de suma mi-au dat vestea ca biletele au fost anulate si ca-mi restituie doar suma jucata, adica 9.100 de lei. M-am prezentat la Centrala Loteriei Romane unde am depus o reclamatie inregistrata la nr. 02121000 - 10 - 26. La centrala, seful serviciului comercial mi-a motivat ca biletele au fost anulate pentru ca vinzatoarea de la agentia din Drumul Taberei, de unde am luat eu biletele, a fost atacata si i s-au furat capsulele cu inregistrarile de la aparat. Aceasta declaratie vine in contradictie cu ce mi-a declarat vinzatoarea respectiva. Aceasta mi-a spus ca nu stie de ce s-au anulat biletele. Consider ca eu nu am nici o vina pentru defectiunea organizatorica a sistemului de securitate al Loteriei Nationale. Iar dezinvoltura si neconcordantele cu care mi s-a raspuns ma fac sa fiu suspicios cu privire la veridicitatea faptelor. Prin publicarea scrisorii, sper sa vada si conducerea Loteriei ca aceasta treaba ar putea fi cusuta cu ata alba, si sa ma lase sa-mi incasez cistigul care, daca pentru dinsii nu reprezinta foarte mult, pentru mine, care sint pensionar, conteaza. Diaconeasa Constantin, Bucuresti 