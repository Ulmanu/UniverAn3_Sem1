 Furt de masina sub amenintarea cutitului Municipiul Pitesti a fost, ieri dimineata, scena unei urmariri ca in filme, incheiata cu focuri de arma si rostogoliri spectaculoase. Ionut Tiberiu Nitoiu, de 19 ani, a oprit un taxi si l-a rugat pe soferul Razvan Musetescu sa-l duca inspre Cimpulung, localitatea sa de bastina. La intoarcere, Nitoiu a pus cutitul la git lui Musetescu, pe care l-a aruncat apoi din masina. Soferul de taxi a reusit sa sune la dispecerat, iar colegii lui au anuntat politia. Masina taximetristului a fost interceptata si, dupa o urmarire palpitanta, politistii au fost nevoiti sa traga citeva focuri de arma. Urmaritul, probabil din cauza vitezei excesive si a faptului ca nici macar nu avea permis de conducere, s-a rasturnat, in apropiere de Mioveni, o localitate aflata la 15 kilometri de Pitesti. Ionut Tiberiu Nitoiu, care se afla si sub influenta bauturilor alcoolice, a fost transportat la Spitalul Racovita, iar apoi dus in arestul Politiei Arges. El risca sa fie condamnat pentru furt, sechestrare de persoane, conducerea fara permis si sub influenta bauturilor alcoolice. Taximetristul Razvan Musetescu se afla in afara oricarui pericol. GABRIEL MARICA Patronul Cibela, Viorel Popa, dat iar in judecata Cercetat in multe dosare penale, pentru prejudicii de peste 500 de miliarde de lei, create prin afaceri ilicite, Viorel Popa, fostul presedinte al consiliului de administratie al SC "Poiana Cibela" SA, a fost trimis in judecata de Parchetul Curtii de Apel Bucuresti, pentru un "tun" de 39 de miliarde lei dat, in 1998, Bancii Agricole. Prin rechizitoriul nr. 885/P/99, emis la data de 11 aprilie 2001, procurorii bucuresteni i-au retinut inculpatului infractiunile de inselaciune, fals in inscrisuri sub semnatura privata si prezentarea, cu rea-credinta, a unui bilant contabi inexact actionarilor societatii. Mai exact, Popa a intocmit si semnat, in fals, procesul-verbal al AGA SC "Poiana Cibela" SA, prin care a atestat, in mod nereal, ca a fost imputernicit de AGA sa deschida un cont curent in lei, la Banca Agricola-Filiala Buftea, cont in care au fost virati banii obtinuti in urma unui contract de imprumut obligatar incheiat cu Banca Agricola. Trebuie amintit ca, Viorel Popa, mai este acuzat de inselaciune si in alte dosare. CHRISTIAN LEVANT Anuntind ca e cunostinta cu inculpatul, Procurorul Vraciu s-a retras din procesul Ogica Magistratii de la Sectia a 2-a Penala a Tribunalului Bucuresti au judecat ieri recursul inaintat de catre Stancu Ogica impotriva deciziei prin care, la data de 29 martie, i s-a prelungit mandatul de arest preventiv cu inca 30 de zile. Prezent in boxa acuzatilor, Stancu Ogica s-a aratat nemultumit ca a fost "cazat" in aceeasi celula cu citiva drogati si alti infractori de drept comun. Nebarbierit de aproape o saptamina, el parea ca ar avea de gind ca, pe timpul detentiei, sa-si schimbe "look"-ul si sa-si lase barba. Inca de la inceputul sedintei de judecata, reprezentantul Parchetului, procurorul Marian Vraciu, a anuntat instanta ca se retrage din acest proces: nu poate participa din cauza ca Ogica este unul dintre cunoscutii sai. Dupa o scurta pauza, procurorul a fost inlocuit. In cea de-a doua "repriza" a sedintei de judecata, avocatii lui Stancu Ogica au sustinut in fata completului de judecata ca prelungirea mandatului de arestare preventiva a clientului lor s-a facut pe baza unui referat care a avut acelasi continut cu cererea Parchetului. Ei au mai afirmat ca, de la arestarea lui Ogica, din data de 1 februarie, nu s-au mai facut nici un fel de acte de urmarire penala, iar ancheta nu a inclus si confruntarile cu anumite persoane, cerute de inculpat. Avocatii sustin ca singurele investigatii din ancheta penala au fost facute in primele opt zile si ca, in cele doua luni de cind inculpatul este arestat, nu s-au efectuat decit o expertiza grafologica si "testul poligraf". Noul procuror de sedinta a afirmat ca mentinerea in arest a lui Ogica se impune. Cu atit mai mult cu cit ancheta va continua prin audierea plutonierului SPP, Constantin Murariu, considerat drept adevaratul cistigator al premiului de 1 milion de dolari, precum si a sotiei acestuia. Audiat de judecatori, Ogica a afirmat ca, pe parcursul celor doua luni de arest preventiv, a fost internat in spitalul penitenciar de patru sau cinci ori si ca se resimte si acum in urma loviturilor primite atunci cind a fost jefuit. In continuare, el a sustinut ca este adevaratul cistigator al premiului pus "la bataie" de Loteria Nationala la mijlocul lunii ianuarie. Dupa deliberari, judecatorii se vor pronunta asupra acestui recurs. VASILE SURCEL Trafic fara frontiere Au vindut fata vecinei ca sa faca rost de bani Un caz de sechestrare cu care s-au confruntat politistii bucuresteni zilele trecute intrece orice imaginatie. Livia Camin, 33 de ani, a vindut-o pe fata vecinei sale ca sa faca rost de bani. Stefana Grigore, 40 de ani, habar nu a avut ce se intimplase de fapt pina cind politistii i-au descoperit fiica inchisa intr-un demisol. In urma cu patru zile, femeia a reclamat Biroului de Combatere a Crimei Organizate din Sectorul 2 ca fiica ei, Florentina Halaicu, 18 ani, a disparut de acasa. In urma cercetarilor demarate de politisti, fata a fost gasita, joi, in demisolul unei cladiri din sectorul 2 unde locuiau ilegal Cristian Ilie, 23 de ani, si mama acestuia, Niculina Popescu, 42 de ani. S-a descoperit astfel ca cei doi au cumparat-o pe fata contra sumei de trei milioane de lei de la Livia Camin. Pina sa fie eliberata, fata a fost obligata sa intretina raporturi sexuale cu mai multi barbati, racolati prin mica publicitate. Ilie, mama sa si vecina victimei au fost retinuti pentru lipsire de libertate. Filiera de traficanti de carne vie descoperita de politie Politistii bucuresteni au depistat o filiera de traficanti de carne vie care racolau tinere din diferite judete ale tarii si le plasau apoi unor intermediari din strainatate. Unul dintre membrii filierei, Eugen V., 22 de ani, a fost arestat, joi, sub acuzatia de sechestrare de persoane. Conform unor surse politienesti, tinarul retinut de politistii de la Sectia 22 avea legaturi cu diferiti intermediari care cazau fetele in apartamentul sau din cartierul Drumul Taberei. Trei dintre tinerele care au trecut prin casa lui Eugen au reusit sa anunte, in urma cu citeva zile, politia. Florentina I., 15 ani, Cristina T., 20 de ani, ambele din judetul Botosani, si Mihaela C., 21 de ani, din Timisoara, au ajuns duminica in Bucuresti, convinse ca vor dansa in cluburi de noapte. Fetele au declarat anchetatorilor ca au fost preluate din Gara de Nord de un tinar si conduse in apartamentul din Drumul Taberei. Acolo, spun fetele, au fost inchise in casa. Dupa ce au asteptat pina luni seara, ele au strigat pe fereastra la un vecin, pe care l-au rugat sa duca un bilet la politie. Tinerele au transmis, astfel, oamenilor legii ca sint sechestrate. La scurt timp dupa ce politistii au ajuns in fata usii apartamentului, si-a facut aparitia un cunoscut al lui Eugen, care a descuiat usa. In urma cercetarilor demarate de politistii de la Sectia 22 s-a descoperit ca Eugen V. era in legatura cu membrii unei filiere care racola fete din diferite judete. Din declaratiile fetelor eliberate in urma cu citeva zile reiese ca in Botosani si, respectiv, Timisoara, exista diferite persoane de legatura care contacteaza tinere care vor sa ajunga in Bucuresti. Din informatiile noastre reiese ca multe dintre tinerele ajunse pe aceasta filiera in Capitala au fost obligate sa se prostitueze. "Cei care le aduceau la mine le prosteau ca le invata limba engleza si bunele maniere. Nu stiu ce faceau ele mai departe, dar eu le cazam doar", ne-a declarat Eugen V. In urma cercetarilor de pina acum reiese ca fetele aduse in Capitala erau folosite de proxenetii locali o perioada de timp, "pentru a-si scoate banii", si apoi vindute altor proxeneti din tara sau din strainatate. Cele care erau exportate beneficiau de "retusuri": erau coafate, vopsite sau chiar li se aranja dantura la stomatolog. PETRISOR CANA [13][pl.dll?rid=expresro] 