 Viol in grup in lanul de porumb O tinara din comuna suceveana Darmanesti a fost violata in lanul de porumb de sase indivizi cu virste cuprinse intre 17 si 28 de ani. Loredana M., in virsta de 23 de ani, a reclamat la politie ca duminica seara, in timp ce mergea spre domiciliu, a fost acostata de sase tineri necunoscuti care, prin violenta, au dus-o intr-un lan de porumb unde au violat-o. In urma masurilor intreprinse de politie au fost identificati toti cei sase autori. Acestia sint Iulian Jitariuc (17 ani), Florin-Ioan Sesurschi (18 ani), Florin Filipciuc (22 de ani), toti cu antecedente penale, si Alexandru Boiciuc (21 de ani), Vasile Chidovet (19 ani) si Danut Ionel Chidovet (28 de ani), fara antecedente penale. Florin Filipciuc a disparut de la domiciliu si politia a dispus masuri adecvate pentru prinderea lui, iar ceilalti cinci au fost arestati ieri de Parchetul de pe linga Tribunalul Suceava. TIBERIU AVRAM Un tilhar periculos terorizeaza Timisoara La un pas de a fi prins, Neacsu a scapat amenintind cu sinuciderea Dorin Iacob Neacsu, in virsta de 23 de ani, este dat in urmarire de IPJ Timis, dupa ce in ultimele zece zile a comis sapte tilharii in Timisoara. Individul este extrem de periculos si actioneaza folosind un cutit cu care isi ameninta victimele. Tintele sale sint femei singure care poarta bijuterii la vedere. Pina acum, sapte femei au depus plingeri la politie dupa ce au fost atacate de Neacsu. Acesta se apropie incet dupa care scoate cutitul si il fixeaza linga gitul femeii. Victima este deposedata in citeva secunde de toate bijuteriile, dupa care tilharul dispare. Saptamina trecuta, el a fost la un pas de arestare. O femeie care a fost tilharita pe pasarela de la Gara de Est, din Timisoara, s-a plins la Postul de Politie TF din gara si un subofiter a plecat in urmarirea tilharului. L-a gasit pe Aleea CFR si l-a somat sa se predea. Neacsu a scos insa cutitul din buzunar si l-a asezat pe carotida amenintind ca, daca va fi arestat, isi va taia gitul. Politistul s-a speriat si l-a lasat sa plece. Politistii timisoreni avertizeaza ca tilharul este foarte periculos si violent si ii sfatuieste pe cei care il vad sa nu incerce prinderea lui pe cont proriu, ci sa alerteze imediat cel mai apropiat post de politie. Dorin Iacob Neacsu are 1,70 m, constitutie atletica si are mai multe taieturi pe miini. Umbla in compania unei femei blonde, mica de statura, care pare sa fie gravida. El actioneaza mai ales in zona centrala a orasului. TUDOR FLUERAS Ca sa-si apere sotia, Ion Fotea si-a injunghiat cuscrul cu baioneta Ion Fotea, un batrin in virsta de 66 de ani, din comuna botosaneana Frumusica, a fost arestat ieri pentru ca, la un parastas desfasurat simbata, si-a injunghiat cuscrul cu o baioneta militara. Fotea a fost arestat preventiv pe o perioada de cinci zile pentru vatamare corporala grava. Deoarece victima a suferit leziuni care i-au pus in primejdie viata, procurorii de la Parchetul de pe linga Tribunalul Botosani ar putea prelungi mandatul pentru inca 25 de zile, urmind sa schimbe incadrarea juridica din vatamare corporala grava in tentativa de omor. Daca va fi gasit vinovat, batrinul risca sa stea dupa gratii cel putin sapte ani Simbata, un parastas desfasurat la Frumusica s-a transformat intr-un adevarat macel. Dupa ce au baut pe saturate, din cauza unor conflicte mai vechi, doua familii s-au luat la bataie. Cel care a inceput scandalul a fost chiar victima, Alexandru Ichim, in virsta de 43 de ani. Aflat in curtea ginerelui sau, Ichim a inceput sa-si loveasca cu pumnii cuscra. Imediat, in ajutorul femeii a sarit sotul ei, Ion Fotea, dar nu a reusit sa calmeze spiritele pentru ca Ichim se inarmase deja cu un topor si ameninta ca face moarte de om. In replica, Fotea a luat o baioneta militara si, fara nici o ezitare, l-a injunghiat pe Ichim in partea stinga a toracelui. Apoi a urcat victima in sareta si a dus-o la Spitalul din Flaminzi. Dupa ce a lasat-o pe mina medicilor, Ion Fotea s-a dus la Postul de Politie din comuna pentru a se preda, insa politistii de aici nu l-au luat in serios si l-au trimis la colegii lor din Frumusica. Alexandru Ichim a fost transportat in aceeasi zi la Spitalul Judetean Botosani, unde a fost internat si operat. Desi acum se afla in afara oricarui pericol, medicii legisti au constatat ca prin leziunile provocate i s-a pus viata in primejdie si ca, daca nu se intervenea chirurgical, Ichim putea sa moara. Aflat in arestul politiei botosanene, Ion Fotea sustine ca a fost in legitima aparare si ca l-a injunghiat pe Ichim numai pentru a salva viata sotiei sale: "Doar nu era sa-l las sa-mi nenoroceasca femeia. Era cu toporul in mina si urla ca face moarte de om. N-am putut sa stau cu miinile in sin si am scos baioneta pe care o aveam la mine. M-am bagat la cuscrul meu si l-am lovit cum am putut. Am fost mai atent sa nu ma loveasca el cu toporul". Referitor la baioneta militara, Fotea spune ca a gasit-o in padure in urma cu cinci ani si ca o folosea la bucatarie in loc de cutit. Daca Ion Fotea va fi gasit vinovat si trimis in judecata, el risca sa primeasca o pedeapsa de la 7 la 12 ani de inchisoare. DORIN BEJENARU Inchizitori cu epoleti Sase colonei, acuzati ca au torturat soldati Sase ofiteri superiori si un subofiter au fost trimisi in judecata sub acuzatia ca, timp de citeva zile, ar fi torturat trei militari in termen si un sergent angajat. In declaratiile lor, cele patru victime descriu scene terifiante, care seamana cu metodele folosite in lumea interlopa de "recuperatori" sau alte categorii de infractori duri. Pe parcursul procesului, magistratii militari trebuie sa stabileasca cit adevar exista in aceste declaratii si daca cei sapte inculpati au actionat intr-adevar ca niste veritabili inchizitori cu epoleti sau daca sint, dupa cum sustin ei, victimele unor jocuri locale de culise. Ancheta coloneilor, mai dura decit cea a procurorului In afara de moartea sau dezertarea vreunui militar, furtul sau pierderea unei arme sint considerate cele mai grave evenimente care pot avea loc intr-o unitate militara. Disparitia armei este raportata imediat si aduce dupa sine atit o ancheta penala, instrumentata de un procuror militar, cit si o ancheta administrativa locala, la care participa cadre din conducerea unitatii si din esaloanele superioare. Un astfel de eveniment s-a inregistrat la U.M 01581-Dorohoi, in ziua de 13 mai 1996, cind sergentul de serviciu de la Compania a ll-a, frt. Daniel Dumitriu, a constatat, inainte de plecarea la instructia de front, ca pistolul-mitraliera aflat in dotarea colegului sau, frt. Ioan Hagiu, lipseste din rastel. Imediat, soldatul a raportat comandantului de companie despre disparitia armei. La rindul sau, acesta a raportat sefilor sai, iar ei au anuntat esaloanele superioare. A doua zi, in unitate a aparut un procuror militar care si-a inceput ancheta prin interogarea tuturor persoanelor care ar fi putut avea vreo legatura cu disparitia pistolului-mitraliera. Conform legislatiei in vigoare, in paralel cu aceasta ancheta, structurile militare au trimis si ele la fata locului o comisie compusa din 11 ofiteri superiori, care au demarat cercetarea administrativa. Din conducerea UM 01581, in comisie au fost numiti col. Ioan Suhareanu si lt.-col. Vasilica Apastinei, comandantul, respectiv, seful de stat major al unitatii, precum si mr. Paul Pavlovici, ofiterul insarcinat cu protectia cadrelor. Au fost trimisi, de asemenea, alti noua colonei si locotenent-colonei de la UM 01198-Botosani, UM 001094-Iasi si UM 02470-Buzau. Acestia si-au inceput propria ancheta care, pina la urma, s-a dovedit a fi cu mult mai dura decit cea a procurorului. Atentia comisiei s-a concentrat asupra soldatului Daniel Mistreanu, a fruntasilor Daniel Dumitriu si Ioan Hagiu si a sergentului angajat Costel Aiordachioaie. La citeva luni dupa consumarea faptelor, acestia au depus plingeri penale impotriva a sase dintre cei 11 membri ai comisiei de ancheta. In dosarul deschis pe baza acestor plingeri penale apar ca inculpati toti cei trei ofiteri superiori din conducerea UM 01581- Dorohoi, la care se adauga alti trei, din esaloanele superioare: colonelul Neculai Sofian, de la UM 01198-Botosani, si locotenent-coloneii Gheorghe Tanasescu si Ion Chesculescu de la UM 02470-Buzau. Alaturi de ei a mai fost trimis in judecata si serg.-maj. Ioan Tofan, de la unitatea unde s-a petrecut evenimentul. In rechizitoriul cauzei se arata ca, dupa ce s-a constatat disparitia pistolului-mitraliera, toti cei patru militari banuiti au fost trimisi la arestul cazarmei din Dorohoi. In noptile care au urmat dupa sosirea comisiei administrative militare, cei patru suspecti au fost scosi din arest si dusi in cladirea comandamentului unitatii unde au fost interogati, in birouri separate. "Da-i drumul, Tofane!" In declaratiile date pe parcursul anchetei, sergentul de serviciu pe companie, frt. Daniel Dumitriu, unul dintre cei care au avut acces la cheia magaziei de armament, afirma ca, in seara de 16 mai 1996, in jurul orei 19.30, a fost scos de la arestul unitatii si a fost dus in cladirea comandamentului unitatii. Acolo se aflau col. Suhareanu, lt.-col. Apastinei, mr. Pavlovici si sg.-maj. Tofan. Col. Suhareanu l-a intrebat pe fruntas ce stie despre disparitia armei, iar cind acesta a raspuns ca nu stie absolut nimic s-a intors catre sg.-maj. Tofan caruia i-a facut semn cu capul si i-a spus: "Da-i drumul, Tofane!". Acesta a executat ordinul. Adica a inceput sa reverse asupra lui Dumitriu o ploaie de palme si pumni. Dupa ce a obosit, el a fost inlocuit de Apastinei, care l-a apucat pe Dumitriu de par, i-a aplecat capul si l-a lovit cu pumnul intre omoplati. La un moment dat, fruntasul a cazut la pamint, si toti cei de fata au inceput sa-l loveasca cu picioarele pina cind a lesinat. Cind si-a revenit, a constatat ca ramasese singur cu comandantul unitatii. Acesta i-a promis ca ii da o votca daca ii spune cine a furat arma. Dumitriu a refuzat "oferta" si a fost dat iarasi pe mina lui Tofan, care s-a intrecut pe sine. Dupa alte citeva lovituri, Tofan l-a obligat sa-si bage degetele de la ambele miini in tocul usii, apoi a inceput sa i le stringa. Victima mai declara ca aceasta prima repriza de tortura a fost urmata de multe altele. El afirma ca, pe parcursul uneia dintre acestea, col. Sofian, de la Marea Unitate din Botosani, i-a stins tigara pe obraz. "Atelierele" de tortura Pe parcursul anchetei, toti soldatii din unitate au fost consemnati in cazarma. Speriati de tipetele care se auzeau din birourile in care aveau loc interogatoriile, soldatii incepusera deja sa vorbeasca despre unitatea lor numind-o "padurea spinzuratilor". Cei patru presupusi vinovati erau interogati doar noaptea. Torturarea lor a continuat pina pe 23 mai. O alta victima, sergentul angajat Costel Aiordachioaie, declara ca, din discutiile ofiterilor de contrainformatii, a aflat ca ancheta se desfasura in trei "ateliere" specializate. El relateaza ca in primul dintre acestea se luau declaratiile, in cel de-al doilea fiecare dintre cei patru erau batuti, iar in cel de-al treilea - la bataie se adaugau si amenintari cu moartea. Toti cei patru soldati au stat la arest timp de 30 de zile, desi ancheta administrativa militara a durat doar zece zile. La un moment dat au fost transferati in arestul UM 01189-Botosani, unde au fost supusi testului cu detectorul de minciuni. Rezultatul a fost negativ. Apoi, la sfirsitul anchetei, au fost obligati sa semneze cite o declaratie prin care recunosteau ca nu au fost maltratati. Dupa iesirea de la arest, pentru ca acuza dureri in zona pieptului, serg. Aiordachioaie s-a internat la Spitalul Militar Iasi, unde s-a constatat ca are o coasta fracturata. Victime ale unor jocuri obscure? Dupa ce soldatii au depus plingere penala si a inceput ancheta penala impotriva celor sase ofiteri superiori si a sg.-maj. Tofan, o parte dintre acestia au trecut in rezerva, iar restul au fost retrasi si pusi la dispozitia ministerului. Contactati telefonic, citiva dintre inculpati au refuzat sa comenteze in vreun fel ancheta la care au participat in urma cu peste patru ani, pe motiv ca sint inca militari. Totusi ei neaga cu tarie ca ar fi vinovati de comiterea faptelor pentru care au fost trimisi in judecata. Fara a intra in amanunte, unul dintre fostii anchetatori ne-a declarat ca el crede ca toti inculpatii sint victime ale unor obscure jocuri locale de interese. El aduce drept argument faptul ca disparitia armei, motivul initial al declansarii anchetei, nu a mai interesat pe nimeni si nici pina acum nu s-a aflat ce s-a intimplat cu pistolul-mitraliera care disparuse din unitate. In schimb, toata atentia organelor de ancheta s-a concentrat asupra torturarii celor patru soldati, fapta pe care toti inculpatii acestui dosar o neaga si acum, dupa patru ani. Magistratilor militari le revine dificila misiune de a descilci itele acestui dosar si de a stabili cine spune adevarul: cei patru soldati sau ofiterii acuzati ca i-au torturat. VASILE SURCEL Incredibilele ramificatii ale asasinatului de la Iasi conduc la concluzia ca Virgil Sahleanu a fost Spulberat de mafie Atentatul de la Iasi incepe sa scoata la suprafata lucruri cutremuratoare. Asa cum veti vedea in continuare, asasinarea liderului sindical de la TEPRO dezvaluie ramificatii care se infig adinc in terenul crimei organizate. Ceea ce parea initial o simpla razbunare, devine acum un act dintr-o piesa extrem de complicata. Protagonistii sint in mare parte oameni murdari, indiferent de zona din care ei provin: patronat, sindicat, autoritati ale statului. O increngatura care functiona tacit in zona Moldovei si care, probabil, n-ar fi iesit prea curind la iveala daca nu se intimpla "accidentul Sahleanu". Daca liderul sindical n-ar fi fost ucis, ci - asa cum declara acum instigatorii ca s-a vrut initial - doar intimidat, reteaua ar fi functionat bine-mersi in continuare. Comisioanele din contractele "stat-privat" ar fi curs linistite in toate buzunarele, autoritatile n-ar fi avut de furca, populatia ar fi rumegat comod zvonuri pe banda rulanta. O firma de genul celei implicate in uciderea liderului sindical poate fi lesne privita ca suportul unei retele mafiote. E de-ajuns doar marturile facute in presa locala din Vaslui de fosti angajati ai S.C. Protect S.R.L., care deplingeau metodele gangsteresti folosite de patronul Ciubotaru, unul dintre cei acuzati de punerea la cale a asasinatului de la Iasi. Ei bine, tot ce-au reusit sa faca organele de ordine a fost sa-l amendeze pe patron cu 250.000 de lei. Acesta nu s-a sinchisit, ba mai mult si-a vazut linistit de contractele grase, derulate pentru paza unor institutii importante: obiective vamale, Romtelecom, regii locale etc. Nimeni nu si-a pus nici macar o clipa problema cum de lucreaza cu o astfel de firma dubioasa. Intr-o atare situatie nici nu mai e de mirare cum au ajuns sa stea la aceeasi masa patronul Ciubotaru, cu directorul de la Tepro, totul sub pulpana patronilor cehi si sub privirile depasite ale FPS. LAURENTIU CIOCAZEANU Dezvaluiri incendiare din culisele cazului "Asasinat sindical" Implicarea SRI in scandalul de la Tepro iese la iveala Catalin Ciubotaru recunoaste ca a primit ordin de la cehul Frantisek Priplata sa-l "linisteasca" pe Sahleanu O importanta lovitura a fost data ieri in constructia anchetei. Fostul director general al firmei "Protect", Catalin Ciubotaru si-a schimbat depozitia, acuzindu-l pe patronul firmei "Movas" Vaslui, cehul Frantisek Priplata, ca i-a dat ordin sa-l sperie pe Virgil Sahleanu pentru a renunta la lupta sindicala. Catalin Ciubotaru sustine ca moartea liderului de sindicat a fost un accident si ca in discutia pe care a avut-o cu directorul general al tepro, Victor Balan, acesta din urma a fost solicitat sa-si expuna doar parerea despre actiunea care urma sa aiba loc, convorbire care a fost de fapt inregistrata pe banda magnetica. Imediat, in jurul orei 10,00, forte importante ale Politiei din Iasi au plecat in tromba spre Vaslui, pentru a proceda la anchetarea celui vizat. Numai ca, Frantisek Priplata a disparut spre Bucuresti, echipa de anchetatori solicitind ajutorul colegilor din Capitala. Virgil Sahleanu trebuia eliminat cu o zi inaintea atentatului Virgil Sahleanu trebuia eliminat miercuri 6 septembrie, tot dimineata. Claudiu Irinel Bahla si recidivistul Ion Tofan urmau sa-l sperie pe liderul Sindicatului Tepro pentru a-l convinge sa renunte la lupta pe care o ducea cu patronul ceh al firmei Zelezarny Veseli. Numai ca, surpriza celor doi a fost imensa: Virgil Sahleanu a coborit din bloc la brat cu Marieta Sahleanu si planul a esuat. A doua zi dimineata, pinda a fost reluata la ora 7.00. La ora 8,00, Sahleanu a aparut singur de aceasta data. Jos il astepta Claudiu Bahla care l-a lovit pe Virgil Sahleanu cu piciorul in plexul solar si cu pumnul acoperit cu un box metalic, tip robinet. Au urmat loviturile lui Ion Tofan, care a fost recunoscut de liderul sindical. Ion Tofan, prieten bun cu baietii de la firma "Protect" a participat la ciocnirile dintre angajatii firmei vasluiene si paznicii societatii tepro, dind piept chiar cu Virgil Sahleanu. In momentul cind recidivistul din Birlad a auzit ca a fost recunoscut, a scos cutitul de bucatarie si l-a hacuit pe Virgil Sahleanu. Din surse confidentiale am aflat ca Irinel Claudiu Bahla si Ion Tofan au executat groaznica fapta pentru suma promisa, de 4 milioane lei. Numai ca, dupa ce au dus la indeplinire misiunea, au primit 800.000 de lei. Serviciul de Informatii si Protectie Interna a avut o influenta covirsitoare in desfasurarea anchetei Conducatorii anchetei de la Iasi au evidentiat serviciile aduse de diferite ramuri ale organelor informative dar nu au pomenit absolut nimic de Serviciul de Informatii si Protectie Interna, care a oferit in fapt majoritatea informatiilor de valoare in cazul "Atentat Sindical". Omisiunea se pare ca a aparut din cauza persoanelor implicate, cu multe stele pe umar, si care trebuiau verificate de membrii acestei formatiuni din cadrul Politiei Romane. Ofiteri din SRI Iasi si Vaslui implicati in scandalul Tepro Surse din cercul conducatorilor anchetei ne-au confirmat faptul ca cercetarile se indreapta in prezent spre doua directii: implicarea ofiterilor SRI atit in firma "Protect" din Vaslui cit si in ascultarea telefoanelor conducerii de la Tepro Iasi. Din informatiile pe care le detinem, in noaptea de marti spre miercuri a fost audiat ofiterul SRI Mircea Bors care este banuit ca a comis doua infractiuni: omisiunea denuntarii organizarii complotului impotriva liderului sindical si tainuirea informatiilor. Conducerea Serviciului Roman de Informatii a refuzat sa recunoasca orice implicare a ofiterilor din subordine in cercetarile din cazul asasinatului asupra liderului de sindicat Virgil Sahleanu. Firma "Protect" din Vaslui are drept asociati insa rubedenii ale unor ofiteri SRI. Iuliana Costache, fiica unui Razboi, fost ofiter SRI Vaslui, are 40% din actiuni, si Danut Boboc, fratele unui fost ofiter SRI, transferat ca ofiter al Ministerului de Justitie la Iasi, detine 20% din actiuni. CATALIN DUMITRESCU SRI a inregistrat legal convorbirile Potrivit unor surse neconfirmate oficial, procurorul general al Parchetului de pe linga Curtea de Apel Iasi, Dorin Buzdugan, a autorizat supravegherea operativa de catre SRI - Iasi a conducerii de la Tepro dupa ce unele hotariri ale acesteia au fost denuntate de sindicalisti. Scopul acestei supravegheri era prevenirea escaladarii conflictului dintre patronat si sindicat, cu alte cuvinte evitarea destabilizarii zonei, in cazul in care unele miscari sindicale ar fi iesit de sub controlul liderilor de sindicat. In acest cadru legal a fost inregistrata si convorbirea dintre directorul general de la Tepro, Victor Balan, si directorul general de la firma de paza "Protect", Catalin Ciubotaru, ambii aflati acum in arest preventiv sub acuzatia de instigare la omor. In legatura cu aceste aspecte l-am intrebat pe procurorul general Dorin Buzdugan daca va solicita extinderea cercetarii si asupra angajatilor SRI au monitorizat aceste dicutii. Procurorul general ne-a declarat: " In acest caz nu dau nici o informatie pina la finalizarea anchetei". Ne-a asigurat insa ca ancheta va privi absolut toate aspectele, indiferent de persoanele la care se va ajunge. ONDINE GHERGUT Surse din politie considera ca Contractul cu "Protect" ii aducea lui Balan 20 de milioane de lei "Moartea lui Virgil Sahleanu pare a fi legata - cu fire invizibile in acest stadiu al anchetei - de cehii de la "Zelezarny Vesely", care erau pe cale sa piarda contractul de la tepro din cauza sindicatului. Dar ceea ce acum se intrevede doar trebuie dovedit cu probe care sa nu lase loc de comentarii", au declarat pentru "Evenimentul zilei" surse din Politie. Potrivit acestor surse, exista un scenariu ceho-roman, care prevedea scoaterea din scena, cel putin pentru o perioada, a liderului sindical, dar care nu prevederea suprimarea acestuia. Se pare ca lucrurile au scapat de sub control si s-a ajuns unde stim cu totii. Sursele citate sint de parere ca asasinatul nu poate fi "decodificat" si "inteles" daca nu este raportat la privatizarea cu cintec a societatii tepro SA Iasi, cind "avocat" al intereselor cehilor ar fi fost nimeni altul decit fostul director Andreiu Catoiu, pensionat in aprilie 2000. Dupa doua-trei tentative de privatizare prin PAS, Catoiu, pe atunci director, a reusit sa scada considerabil valoarea unei actiuni, netezind drumul cehilor. Gurile rele pretind ca fostului director i se promisese, dupa reusita tranzactiei, postul de director, cu un salariu de 4-5000 dolari SUA lunar. Intr-adevar, Catoiu a avut un salariu de peste 60 milioane de lei, putin credibil date fiind contraperformantele economice ale tepro. Oficial, inca de cind a preluat sindicatul, Sahleanu a intrat in conflict cu conducerea, in special cu Andreiu Catoiu. Sahleanu a facut mari valuri atunci cind a cerut verificarea modului in care au platit cehii cele peste doua milioane de dolari prevazute in contractul de vinzare-cumparare. Informatii de ultima de ultima ora conduc la ideea ca, intre conducerea societatii si cea a sindicatului n-au au existat doar divergentele, vizibile si concretizate in actiuni sindicale, ci si complicitati, mai mici sau mai mari. Potrivit surselor noastre, directorul general Balan a tinut cu dintii de acest contract, care i-ar fi adus un comision lunar de peste 20 milioane lei. Daca si Sahleanu a cerut, la rindu-i, ceva pentru a inchide ochii la semnare, asa cum pretind unele surse, nu putem sti. Cert este ca el s-a opus semnarii contractului cu "Protect", atragindu-si de partea sa sindicatul. NICOLETA SAVIN "Protector" pazeste 43 de societati Implicata in asasinarea liderului sindical Virgil Sahleanu, firma "Protect SRL" din Vaslui a fost infiintata in 1998 si are ca obiect de activitate "investigatie si protectie a bunurilor si persoanelor". Conform datelor de la Registrul Comertului, "Protect" ii are ca asociati pe Boboc Danut (20%) din Negresti-Vaslui, Ciubotaru Catalin (20%) din Vaslui, Costache Iuliana (40%) din Bucuresti si Macovei Ionel Florin (20%) din Vaslui. Directorul general al firmei, Catalin Ciubotaru, a fost deja arestat sub acuzatia de "instigare la omor deosebit de grav". Informatii de ultima ora confirma implicarea firmei Protect in numeroase actiuni mafiote care, din motive ce urmeaza a fi descoperite, n-au fost stopate la timp de politia ieseana. Cert este ca haidamacii de la Protect au facut legea in Moldova. Astfel, conform "Monitorului de Vaslui", mai multi angajati de la Protect l-au acuzat pe directorul general, Catalin Ciubotaru, de vatamare corporala, complicitate la furt si abuz in serviciu. Eugen Bulbuc, a fost victima unui "atac stil mafiot": a fost ametit cu un spray lacrimogen si batut crunt de doua persoane. Scapat ca prin minune de agresori, Bulbuc a fost internat de urgenta la sectia de Chirurgie a Spitalului municipal Husi.(...) Dupa externare, Eugen Bulbuc a declarat ca un emisar al lui Ciubotaru l-a sfatuit sa se linisteasca daca nu vrea sa fie omorit. Atunci i s-a atras atentia ca, oricum, lui Ciubotaru nu are nimeni ce sa-i faca, pentru ca "are spate puternic". Firma lui Ciubotaru s-a bucurat de o protectie destul de mare cita vreme a ajuns sa asigure paza la nu mai putin de 43 de societati din Moldova. Dintre acestea se remarca Vama Sculeni, Romtelecom-Vaslui, Constructii Cai Ferate Iasi, Moldotex SA Husi, Movas SA Vaslui etc. Frantisek Priplata e cheia cazului Sahleanu Dincolo de presupusele legaturi dintre actionarii firmei si fost ofiteri din SRI, o informatie extrem de interesanta face legatura dintre cehul Frantisek Priplata si asasinarea liderului sindical Sahleanu. Priplata este unul dintre actionarii fabricii de mobila "Movas"SA din Vaslui si, in acelasi timp, un apropiat al lui Zemek Zdenek, reprezentantul firmei "Zelezarny Veseli" care a preluat societatea tepro SA din Iasi. Conform "Monitorului de Iasi", Frantisek Priplata a angajat, in urma cu doi ani, firma "Protect SRL" pentru paza societatii "Movas". El ar fi cel care a recomandat firma de protectie compatriotului Zemek de la tepro. In plus, acelasi Priplata ar fi semnat, in calitate de reprezentant al firmei cehe, contractul de privatizare intre FPS si "Zelezarny Vesely". Daca lucrurile stau asa, atunci pare credibila informatia conform careia Priplata ar fi comandat "pedepsirea" lui Virgil Sahleanu. Cehul Priplata ar putea fi, deci, legatura dintre Ciubotaru si Zemek Zdenek. DAN BADEA 