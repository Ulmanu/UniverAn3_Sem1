 Intrucit protocolul de fuziune cu ANCD nu a fost inca inregistrat la tribunal, PNTCD este condus de un particular Problema legalitatii conducerii PNTCD a fost pusa pe tapet in ultimele zile. Aceasta, deoarece, noul statut al partidului si cererea pentru inregistrarea fuziunii PNTCD-ANCD nu au fost inaintate la TMB. Evident, fiecare justifica diferit aceasta situatie. Doua tabere, doua opinii Victor Ciorbea spune: "Vasile Lupu e jurist, cel putin asa zice el, si ar fi trebuit sa stie foarte bine ca Protocolul este opozabil fata de terti si nu pentru membri de partid. Si noul Statut, si Protocolul au intrat in vigoare din momentul aprobarii lor de catre CNC. Se stie pina in Polinezia ca aceste documente produc efecte din momentul aprobarii si de cind noi am fost cooptati in structurile partidului. Pentru membrii partidului, si Statutul, si Protocolul isi produc efectele, repet, din momentul aprobarii de catre forul de conducere al partidului. Lupu si Chirita invoca, de fapt, propria lor culpa. Amindoi sint vinovati de intirzierea inregistrarii acestora la TMB. Pentru ca era in sarcina lui Vasile Lupu, cind era prim-vicepresedinte, sa dea "bunul de tipar" pentru ultima varianta de Statut, iar a Secretariatului General al PNTCD, al carui conducator a fost Chirita, sa intocmeasca demersurile pentru inregistrare. Este o chestiune simpla pentru cetatean, dar vad ca mai complicata pentru un jurist, asa cum zice ca este (Lupu - n.r.)". De cealalta parte, Vasile Lupu spune ca, urmare a deciziei din 2 iunie a.c. a CNC, in Protocolul de fuziune PNTCD-ANCD s-a prevazut data de 7 august a.c. ca termen pina la care trebuia inregistrata fuziunea la TMB. "Cert este ca nu s-a facut inregistrarea la TMB! Deci temei legal nu exista pentru a invoca fuziunea pina nu iese hirtia de la TMB. Ca sa nu mai vorbim ca, dupa ce va fi depusa cererea de inregistrare a fuziunii, se mai pot depune cereri de interventie. Cit priveste "ultima editie revazuta si adaugita" a Statutului PNTCD, aceasta poarta data de 9 iunie a.c., iar de atunci nici pentru inregistrarea acestuia la TMB nu s-a facut cerere. Si atunci, cum a fost "uns" Ciorbea presedinte interimar?" Surprizele nu s-au terminat pentru Ciorbea Taranistii care ii sustin pe Lupu si pe Ciorbea declara ca, "de fapt, Ciorbea este un particular in fruntea unui partid politic". Delegatia Permanenta a PNTCD, sub conducerea lui Victor Ciorbea, va decide astazi o serie de excluderi din partid si data la care ar urma sa fie convocat Congresul Extraordinar in care taranistii sa-si aleaga conducatorul. Ciorbea nu poate insa sa rasufle usurat. Dupa cum spun chiar surse din tabara lui, pe ultima suta de metri isi vor anunta candidatura nume care "ii pot infige lui Ciorbea cutitul pe la spate". CRISTINA SOFRONIE Locuintele de protocol s-au dovedit prea putine Demnitarii pot deconta si cazarea la hoteluri de patru stele Demnitarii isi pot deconta din nou cheltuielile de cazare la hotelurile de categorii de pina la patru stele inclusiv, din Bucuresti, conform unei hotariri de guvern care a intrat in vigoare la 1 iulie. Cei care nu locuiesc la hotel primesc o suma forfetara de 6 milioane de lei lunar, care nu trebuie in nici un fel justificata, pentru acoperirea cheltuielilor de cazare in Bucuresti. Aceasta hotarire a fost emisa pe 21 iunie, la doar o saptamina dupa ce ministrul pentru coordonarea Secretariatului General al Guvernului, Serban Mihailescu, se jura ca executivul "este foarte atent cu banii publici". O ordonanta cu cintec Guvernul a emis, pe 31 mai, o ordonanta de urgenta prin care se asigura locuinte de serviciu din fondul locativ al RA-APPS si Locato tuturor persoanelor care ocupa functii de demnitate publica numite sau functii asimilate acestora, secretarilor generali, precum si persoanelor care sint incadrate in cabinetul demnitarului din toate ministerele, dar si din administratia publica centrala. Numarul acestora este de ordinul sutelor, avind in vedere ca sint 50 de organisme subordonate ministerelor si care intra in categoria respectiva. O data cu aceasta ordonanta se abroga o hotarire anterioara, tot a guvernului Nastase, emisa in ianuarie 2001, care prevedea decontarea cazarii la hoteluri de pina la patru stele in Bucuresti. Partidele de opozitie au protestat fata de emiterea ordonantei, acuzind guvernul de satisfacerea unei clientele politice. "Noi facem economie" Invitat la emisiunea "Marius Tuca Show" din 13 iunie, ministrul Serban Mihailescu l-a apostrofat pe vicepresedintele PD Emil Boc, care contesta utilitatea actului normativ. Mihailescu argumenta ordonanta de urgenta a guvernului prin aceea ca se face "o economie uriasa" din banii publici, nemaifiind nevoie sa se cheltuiasca lunar cite 40-50 de milioane de lei pentru fiecare demnitar care, din provincie fiind, trebuie sa stea la hotel. Iata ce declara Serban Mihailescu: "Toata aceasta chestiune imbraca o forma pur economica. In temeiul unor hotariri ale guvernelor anterioare, cei nominalizati in hotarirea noastra au dreptul sa stea la hoteluri, inclusiv de patru stele, iar unitatile bugetare sa le plateasca. Toate ministerele au replicat ca nu mai pot sa suporte o asemenea povara foarte mare. In conditiile in care sintem foarte atenti cu banii publici, am identificat citeva zeci de locuinte care stau goale si le-am transformat in locuinte de serviciu. (...) O camera la hotel ajunge, pe luna, la 40-50 de milioane. Ministerele care au doi secretari de stat adusi din provincie platesc o suta de milioane lunar. Este o cheltuiala extraordinara pentru buget (...). Noi facem o economie uriasa". Locuinte de serviciu, intre doua hotariri In fapt, hotarirea prin care se deconta cazarea la hotelurile de patru stele apartine, asa cum am mai spus, guvernului Nastase. Ea a fost abrogata insa numai pentru o perioada de doua-trei saptamini, suficienta pentru ca executivul "sa repartizeze cu multa parcimonie 10-15 locuinte de serviciu", dupa cum insusi ministrul Mihailescu spunea in cadrul emisiunii televizate. De la 1 iulie intra in vigoare HG nr. 588, din 21 iunie, care reda demnitarilor dreptul sa-si deconteze cheltuielile la hoteluri de pina la 4 stele, precum si o suma forfetara de 6 milioane celor care nu stau la hotel. Se vor cheltui, asadar, in continuare, cite 50 de milioane de lei pe luna pentru cazarea fiecarui demnitar fara locuinta in Capitala, in ciuda declaratiilor infocate ale ministrului Mihailescu despre "economia uriasa" a bugetului de stat. NARCISA IORGA S-a deschis sezonul de modificari la Constitutie PD doreste ca parlamentarii sa poata fi revocati de electorat Partidul Democrat a trimis ieri o scrisoare partidului de guvernamint cu propriile propuneri de modificare a Constitutiei, precum si citeva idei de reformare a sistemului politic, care, in viziunea democratilor, ar trebui discutate concomitent. "Asteptam de la PSD nu un exercitiu de imagine, cum face acum prin scrisorile pe care le-a trimis partidelor pentru modificarea Constitutiei, ci discutii concrete, pragmatice", a declarat ieri vicepresedintele pe probleme juridice al PD, Emil Boc. PD are 12 propuneri de modificare a legii fundamentale: consacrarea expresa a principiului separatiei puterilor in stat; eliminarea interdictiei fata de cetatenii straini si apatrizi de a detine terenuri in proprietate; diferentierea atributiilor celor doua Camere parlamentare; interdictia expresa a emiterii ordonantelor de urgenta in domeniul legilor organice; posibilitatea revocarii parlamentarului de catre corpul electoral pe parcursul mandatului; solicitarea votului de investitura numai cu privire la persoana premierului si a programului de guvernare; garantarea expresa a proprietatii private; inlocuirea actualei motiuni de cenzura cu motiunea constructiva de neincredere; extinderea prerogativelor Curtii Constitutionale cu privire la solutionarea conflictelor din si intre puterile statului; eliminarea posibilitatii de a inlatura in parlament o obiectie de neconstitutionalitate formulata de Curte; modificarea autoritatilor care numesc judecatori la Curtea Constitutionala; consacrarea principiului egalitatii de sanse si a accesului egal al femeilor la ocuparea functiilor elective. UDMR cere eliminarea din Constitutie a sintagmei "stat national" UDMR sustine eliminarea sintagmei "stat national" de la definitia Romaniei, precum si pe cea care stabileste limba romana ca limba oficiala. PNL insista pe garantarea proprietatii si reducerea numarului parlamentarilor, iar PRM nu considera o prioritate modificarea Constitutiei. Pentru ca legea fundamentala sa poata fi revizuita este nevoie de votul a doua treimi din numarul total al parlamentarilor. NARCISA IORGA Dupa ce a infierat documentul publicat de "Evenimentul zilei", Radu Timofte actioneaza conform strategiei "diversioniste" de imagine Avertismentele SRI cu privire la unele procese de privatizare sint ignorate de o parte din autoritatile statului, a declarat directorul SRI, Radu Timofte, intr-un interviu acordat postului de radio PRO FM. "Ne doare cind constatam ca aceste informatii sint ignorate: plicurile ramin nedesfacute sau ne sint returnate fara nici o observatie. Si bineinteles ca nu se iau nici un fel de masuri in cazul privatizarii respective", a spus Timofte. Afirmind ca privatizarea este o problema de siguranta nationala, directorul SRI s-a declarat "deranjat de faptul ca avertismentele sale nu sint luate in seama de autoritatile statului". Pasi tactici ai strategiei structurale Daca lucrurile stau sau nu asa pot confirma doar oamenii de decizie din Guvernul Romaniei. "Evenimentul zilei" a publicat insa acum doua saptamini o strategie alcatuita pentru imaginea directorului SRI astfel incit, in 2004, Radu Timofte sa fie propulsat in locul lui Adrian Nastase, la conducerea PSD. In cadrul acestei strategii se prescriau pasi de actiune a directorului SRI, asa incit acesta sa se identifice cu institutia pe care o conduce, sa creeze impresia ca este un lider puternic care activeaza in umbra, controlind toate aspectele vietii publice si ca se plaseaza deasupra clasei politice. "Radu Timofte trebuie sa lase impresia ca are controlul asupra SRI, si orice actiune initiata se bazeaza pe forta institutiei. (...) Un lider puternic este indreptatit sa conduca cel mai important partid", se arata in strategia publicata de "Evenimentul zilei". Acum, dupa ce Radu Timofte a declarat in interviul citat ca avertismentele SRI cu privire la privatizare sint ignorate de autoritatile statului, revine in atentia noastra un alt fragment din strategia de imagine. Anume acela care, la "pasi tactici ai strategiei structurale", recomanda urmatoarele: "Crearea senzatiei ca Radu Timofte se situeaza deasupra clasei politice. In cazul aparitiei unor crize, Radu Timofte trebuie sa precizeze ca SRI a lansat avertismente, dar clasa politica nu-l asculta". Coincidentele sint prea mari Imediat dupa publicarea materialului in ziarul nostru, biroul de presa al SRI a sarit in apararea lui Radu Timofte. Intr-un comunicat remis redactiei noastre se arata ca directorul SRI a aflat despre materialul respectiv din "Evenimentul zilei", nu a intrat niciodata in posesia lui si, "prin urmare, nu actioneaza in conformitate cu acesta". De asemenea, se arata in comunicat ca asa-zisa strategie este de fapt o "opera de razboi informational", o "diversiune mediatica", continind "mentalitati revolute in legatura cu forta unui serviciu de informatii". Daca materialul publicat de noi este doar o diversiune, cum se face ca un fragment din acea "opera de razboi informational" este reprodus acum de catre Radu Timofte? Oare pot exista coincidente asa de mari intre o diversiune si declaratiile directorului SRI? NARCISA IORGA Bref Nastase, iritat Declaratia directorului Radu Timofte, conform careia autoritatile statului ignora rapoartele SRI privind diverse privatizari, a fost discutata ieri in sedinta de guvern. Surse guvernamentale ne-au declarat ca premierul Adrian Nastase a fost iritat de afirmatiile lui Timofte. Secretarul general al guvernului, Serban Mihailescu, a declarat ca "s-a stabilit sa existe o mai buna colaborare intre ministere si serviciile de informatii". Mihailescu a lasat sa se inteleaga ca SRI a facut informari ulterioare privatizarilor si a dat ca exemplu rapoarte privind privatizarea "Cico", "Ventilatorul", "Resita" si "Socomet" Otelu Rosu. (L.P.) PD a facut plingere penala impotriva PSD Vicepresedintele pentru relatii politice al PD, Liviu Negoita, a acuzat ieri, in conferinta de presa a PD, ca partidul de guvernamint a fraudat, in dauna PD, alegerile locale ce au avut loc in comuna brasoveana Mindra. Negoita sustine ca PD are suficiente dovezi in sprijinul acuzatiei aduse PSD si a anuntat ca formatiunea democrata a introdus plingere penala impotriva celor pe care ii banuieste de furt electoral. (N.I.) Judecatori lasati la vatra Presedintele Ion Iliescu a mai trimis acasa o serie de judecatori. Printr-un ultim decret prezidential au fost eliberati din functia de magistrat Marin Lazar, Otilia Botezatu, Corneliu Ciornei, Pavel Morariu si Octavian-Gheorghe Popescu. Pe de alta parte, presedintele le-a acordat statutul de magistrat urmatorilor: Iuliana Baranescu, Marioara Butnaru, Marcela Florescu, Carmen Andra Mihailescu, Roxana Ritiu, Alina-Cristina Atomei, Vasile Druga, Iulia-Cristina Maxim, Valentin Pavel si Elena-Marcela Sofletea.(C.O.) Politica, o palarie prea mare pentru Malaimare Deputatul PSD de Botosani, actorul Mihai Malaimare, si-a anuntat ieri intentia de a se retrage din politica la finele actualului mandat parlamentar. "Nu consider ca sint politician si de aceea ma voi intoarce la meseria mea, aceea de actor", a declarat Malaimare. El se arata uluit de "jocurile" care se fac in parlament pentru intirzierea sau neadoptarea unei legi. "Sint multe legi pe care le votam fara sa avem habar de ele", a mai spus deputatul botosanean. (C.D.) "Curatenia de primavara" din PSD Mehedinti, nestatutara Excluderea presedintelui Consiliului Judetean Mehedinti, Constantin Sirbulescu, din organizatia judeteana a PSD este nestatutara si, in consecinta, nu poate fi aplicata, se arata intr-un comunicat al Partidului Social Democrat, remis joi Agentiei MEDIAFAX. Comunicatul mai precizeaza ca rezultatele obtinute de PSD in judetul Mehedinti la alegerile partiale din 17 iunie vor fi analizate pe 20 iulie, la reuniunea Biroului Executiv Central al partidului. Constantin Sirbulescu a declarat ca nu a fost instiintat oficial de excluderea sa din PSD si nu cunoaste acuzatiile concrete care i se aduc, si a precizat ca, fiind membru al Consiliului National, nu poate fi exclus decit cu acordul conducerii centrale. PSD are acte in regula Magistratii Tribunalului Bucuresti au judecat ieri cererea de inregistrare a Partidului Social Democrat (PSD), format din Partidul Democratiei Sociale din Romania (PDSR) si Partidul Social Democrat din Romania (PSDR). Ocazie cu care s-au luat in discutie si cererile de interventie impotriva acestei inregistrari a Partidului Social Democrat "Constantin Titel Petrescu" si Partidului Solidaritatii Democratice pentru Sanse Egale si o Societate mai buna. La acestea se adauga si contestatia formulata de Partidul Liber Republican Socialist, reprezentat de Florin Nahorniac, care a acuzat atit completul de judecata, cit si pe procurorul de sedinta de "pedeserism si neocomunism". Magistratii Tribunalului Bucuresti au admis cererea de inregistrare a PSD, eventuale contestatii putind fi depuse in termen de cinci zile. (M.F.) [15][pl.dll?rid=expresro] 