 Urmeaza razboiul impotriva terorii ______________________________________________________________________ Orice incercare de a transforma tragedia din SUA intr-un exercitiu dimbovitean de minimalizare nu ne poate aduce decit pagube. Alarmele false si glumele proaste ne pot impinge in derizoriul din care ne chinuim sa ne smulgem de atita vreme. Dupa momentele de soc emotional, vine vremea sa dovedim coerenta si spirit pragmatic. Atacurile teroriste de marti vor marca inceputul acestui mileniu. Ar fi un mare noroc ca 11 septembrie 2001 sa nu devina o zi de referinta, similara cu 28 iunie 1914, data atentatului de la Sarajevo. Oricum, schimbari majore sint asteptate a se produce. Intr-un asemenea context, pozitionarea Romaniei devine raspunderea primordiala a presedintiei si a guvernului. Spre deosebire de alte dati, marti seara, si Presedintia Romaniei si guvernul au reactionat prompt si corect. Dar n-ar trebui sa fie decit inceputul. Cele doua institutii, si nu doar ele, sint in fata unor decizii esentiale pentru tara. Comunitatea euroatlantica se afla intr-un moment de maxima incordare si sensibilitate. In discursul sau din seara tragediei, George W. Bush se referea la sprijinul aliatilor. Este Romania cu adevarat un aliat al SUA? Este ea gata sa-si asume responsabilitati pe potriva acestei comunitati spre care aspira? Nu este vorba doar despre condoleante si declaratii de solidaritate! Acestea au trecut si vine vremea unor decizii mult mai dificile. Unele dintre ele ar putea sa nu sune prea popular. Altele presupun sacrificii sau cheltuieli. Este gata Romania sa si le asume? De felul in care presedintele Ion Iliescu si premierul Adrian Nastase vor sti sa comunice cu populatia tarii, sa explice si, in acelasi timp, sa sprijine in mod concret comunitatea internationala in masurile sale impotriva terorismului depinde chiar integrarea noastra in lumea civilizata. Mai mult ca oricind, nu ramine nici un strop de loc pentru politica noastra scaldata, in coada de peste. Clasica atitudine romaneasca ne poate fi fatala pe termen lung. Oricine s-ar afla in spatele atentatului din SUA, urmeaza o perioada de lupta inversunata impotriva terorismului. Nu in principiu, nu declarativ. Presedintele SUA a calificat atacul ca fiind un "act of war" (un act de razboi). Va fi un razboi impotriva terorismului, purtat de toata lumea civilizata. Iar Romania nu poate fi decit alaturi de tarile care se vor bate cu flagelul. Cum atitudinea romanilor este una si aceeasi cu a tuturor oamenilor normali de pe glob, angajarea Romaniei in operatiunile impotriva terorismului se impune. Cu posibilitatile si cu puterile ei. Cu baze de date sau cu experti, cu forte informative si cu eforturi masive, atit in sprijinul comunitatii internationale, cit si pentru a reduce la minimum activitati de acest tip pe teritoriul sau. Vin vremuri grele, cu multe si dificile examene pentru clasa noastra politica. In acelasi timp, si opinia publica este chemata sa inteleaga ca Romania trebuie sa-si joace rolul intr-o cauza majora a planetei. Si n-o poate face caldut, incercind sa pacaleasca pe cineva. A venit timpul pentru fermitate in politica si razboiul impotriva terorii. [5][pl.dll?rid=expresro] _________________________________________________________________ 