 Phil Collins, tata la 49 de ani Interpretul de muzica pop Phil Collins va fi tatic pentru a patra oara. Orianne (28 de ani), a treia sotie a lui Collins, este insarcinata in luna a sasea. Suficient de mult pentru ca secretul sa razbata prin rochii. Phil Collins isi va vedea in sfirsit visul cu ochii, la cinci ani dupa ce a cunoscut-o pe Orianne - care i-a fost translator in turnee - si la un an dupa casatorie. Fostul membru al trupei Genesis isi sporeste astfel "trupa" de trei copii din casatoriile anterioare: doi, din primul mariaj, si fetita de 11 ani, Lily, din relatia cu Jill. Phil Collins "a rupt-o" cu a doua sotie printr-o cerere de divort trimisa prin fax. (R.M.) Priscilla Presley - boss la Metro-Goldwin-Mayer Actrita si femeia de afaceri (doar a mostenit o mare parte din banii lui Elvis, nu?) Priscilla Presley (55 de ani) a fost aleasa in Consiliul de administratie al celebrei case de productie film Metro-Goldwin-Mayer Inc. Intr-o declaratie oficiala data publicitatii ieri, s-a anuntat ca, special pentru Priscilla, Consiliul de administratie si-a marit numarul membrilor la 11. Priscilla a devenit mai cunoscuta ca actrita dupa ce a jucat in serialul tv "Dallas" si in seria de filme "Naked Gun". Ea este si presedintele Consiliului Consultativ al concernului Elvis Presley Entreprises. Mariajul sau cu legendarul Elvis Presley a durat din 1967 pina in 1973, cind s-a pronuntat divortul. LIVIU SERBANESCU Copiii pier si-n cuptor, si-n frigider Bebelus la microunde O femeie din Olanda si-a ucis, din greseala, copilul, pe care l-a introdus in cuptorul cu microunde, confundindu-l cu o sticla de lapte, se arata intr-un material aparut ieri in "The Sun". Annet Tol, in virsta de 30 de ani, dorea s-o hraneasca pe micuta Lynn, de numai sase luni, insa, in momentul in care a vrut sa puna laptele la incalzit, femeia a suferit o criza de epilepsie. Inconstienta, aceasta a apucat copilul, l-a inghesuit in cuptor, dupa care a pus in functiune masina, iar micutul a ars pina la carbonizare in numai citeva minute. In stare de constienta, femeia sustine ca si-a lasat pruncul in cuptor numai doua minute, insa politistii care se ocupa de caz sustin ca ar fi fost vorba de cel putin 25 de minute. "Dupa declansarea crizei, femeia a actionat inconstient. Stia numai ca trebuie sa puna ceva in cuptorul cu microunde si sa puna aparatul in functiune", a declarat medicul care se ocupa in prezent de Annet. Sufocati in frigider Doi copii din Ucraina, un baietel de un an si surioara lui, de trei ani, au murit asfixiati in frigider, cadavrele lor fiind gasite de parinti in momentul in care acestia au vrut sa puna aparatul in functiune, transmite AFP. Profitind de absenta parintilor lor, copiii au fost tentati sa intre din joaca in frigider, insa dupa ce s-au inghesuit in interior, usa etansa s-a trintit, cei doi raminind blocati inauntru. Aparatul nu era in functiune, insa pustii au murit prin asfixie. O a treia fetita, care se juca cu cei doi, a fost transportata la spital in stare critica, insa, in prezent, aceasta este in afara oricarui pericol.(D.B.) Paramilitarii columbieni razbuna nevestele batute Barbatii casatoriti dintr-o regiune din sudul Columbiei care isi bat sotiile sint obligati de grupuri paramilitare sa mearga despuiati pe strada, purtind pancarte prin care li se dezvaluie trecatorilor fapta pe care au comis-o, relateaza presa columbiana, citata de AFP. Potrivit acesteia, taranii din Puerto Asis (in apropierea frontierei cu Ecuadorul si Peru) care isi maltrateaza sotiile sint obligati de membrii gruparilor de Autoaparare Unita din Columbia, foarte influente in regiune, sa mearga goi pe strada, cu o pancarta pe spate. In zonele in care exista conflicte cu gruparile paramilitare, autoritatile nu pot impiedica astfel de acte justitiare. (C.M.) Marea Britanie vrea imigranti cu inalta calificare Marea Britanie va facilita acordarea de permise de lucru si accesul la cetatenia britanica a miinii de lucru cu inalta calificare provenita din rindul imigrantilor, a declarat secretarul de stat de la Ministerul de Interne, Barbara Roche, citata de AFP. "Trebuie sa avem o politica a imigrarilor, trebuie sa recunoastem importanta ei pentru economie, competenta, locuri de munca, comert si investitii", a mai adaugat ea. Pastrind sistemul actual, Marea Britanie ar putea "crea un permis rezervat celor care au promisiunea de a fi angajati intr-un loc de munca importanta, mai degraba decit sa caute sa stabileasca sectoarele in care este nevoie de mina de lucru", a mai spus Roche, subliniind ca este vorba despre un sistem de a atrage "creatorii de bunastare si bogatie". Ministrul a propus sa se mearga si mai departe, acordind acestora posibilitatea de a obtine cetatenia britanica. "In alte tari exista un soi de ceremonie de naturalizare", a subliniat ea, sustinind ca Marea Britanie trebuie sa adopte o procedura similara. Ea a afirmat clar ca politica guvernului nu se va schimba in ceea ce priveste persoanele care cer azil politic. Guvernul laburist de la Londra a inasprit legislatia referitoare la solicitantii de azil in primavarea acestui an, pentru a lupta astfel eficient impotriva afluxului de refugiati fara precedent cu care Marea Britanie s-a confruntat in ultimul timp. CAMELIA MUNTEAN Serviciile secrete ucrainene au dejucat un Atentat impotriva lui Putin Un atentat impotriva presedintelui rus Vladimir Putin a fost zadarnicit in luna august, in timpul unui summit al CSI care a avut loc la Yalta, in Ucraina, a afirmat marti seful serviciilor de Securitate din Ucraina, Leonid Derkatci, citat de France Presse. Serviciile de Securitate "dispuneau de informatii referitoare la un atentat in pregatire care il viza pe presedintele rus Vladimir Putin", a declarat Derkatci, precizind ca mai multe persoane au fost arestate in Crimeea, urmare a informatiilor primite, fiind ulterior expulzate din Ucraina. Persoanele arestate erau de origine cecena si din Orientul Apropiat. Responsabilul a precizat ca informatiile care au condus la zadarnicirea planului de asasinare a presedintelui rus au fost puse la dispozitia autoritatilor ucrainene de "servicii secrete ale unor state nemembre ale CSI". CAMELIA MUNTEAN In deschiderea turneului electoral, Milosevici bate la Portile de Fier Presedintele iugoslav Slobodan Milosevici a vizitat ieri Centrala hidro-electrica Djerdap, aflata pe Dunare, in estul Serbiei, la granita cu Romnia (ansamblul hidroenergetic Portile de Fier II), aceasta fiind prima sa aparitie electorala in cadrul campaniei pentru alegerile prezidentiale, care vor avea loc la data de 24 septembrie, transmite Reuters. Milosevici a asistat la punerea in functiune a unei noi turbine, care va spori capacitatea ansamblului industrial construit in 1987, in prezent cu o putere totala de 216 megawati. "Aceasta, cea de-a 16 turbina, va si fi ultima pusa in functiune la Djerdap si va completa acest sistem industrial care reprezinta o prioritate majora in ceea ce priveste investitiile guvernului iugoslav. La Centrala Djerdap s-au adunat sute de persoane, purtind steaguri nationale si ale Partidului Socialist sau pancarte cu chipul lui Milosevici, alaturi de sloganuri de incurajare pentru favoritul lor in aceasta campanie. "Pentru Iugoslavia!" sau "Pentru Serbia", au strigat participantii la ceremonia de inaugurare a noii turbine. DIANA EVANTIA BARCA Asia sub ape Potopul secolului in Japonia Japonia se confrunta cu cele mai grave ploi torentiale si inundatii din ultimii 110 ani, bilantul victimelor fiind pina acum de sase persoane. Autoritatile din regiunile centrale ale Japoniei care au fost devastate de taifunul Saomai (echivalentul vietnamez pentru zeita Venus) au avertizat alti 400.000 de oameni sa isi paraseasca locuintele si sa se refugieze in adaposturi si cladiri publice. Trenurile de mare viteza si traficul pe principalele autostrazi in si spre metropola industriala Nagoya au fost blocate. La Tokyo, o tornada fenomen rar intilnit in zona a smuls acoperisurile de pe mai multe case. Sute de soldati au fost trimisi in regiunile afectate, ieri militarii salvind zeci de oameni refugiati pe acoperisurile cladirilor. Caderile de apa in zona orasului Nagoya au fost unele record intr-un interval de 24 de ore, de cind observatorul local a inceput sa inregistreze datele meteorologice, in 1891. Riul Shin s-a revarsat pe o distanta de o suta de metri, inundind 38.000 de case. Taifunul Saomai, cu vint de peste 160 de kilometri pe ora, se deplasa incet din sud-est spre insula Okinawa, unde era asteptat sa loveasca in plina forta ieri dupa-amiaza Totu-i ud in Asia de sud Cambodgia se confrunta cu cele mai grave inundatii din ultimii ani, care au provocat pina acum moartea a 73 de oameni. Guvernul a declarat stare de urgenta in capitala Phnom Penh si in citeva provincii din jur, cerind asistenta din partea organizatiilor umanitare internationale. Numai pagubele aduse recoltelor sint estimate la peste zece milioane de dolari l 16 oameni si-au pierdut viata in inundatiile care au fost provocate de sezonul de ploi in Thailanda si care au afectat un milion de persoane. Ultimele patru victime au pierit inecate la inceputul saptaminii, cind a fost inundat orasul Phetchabun. Alte doua persoane sint date disparute. Provinciile cele mai afectate sint situate in nord-est, regiune rurala a Thailandei, unde au fost distruse 200.000 de hectare de pamint arabil si culturi de orez. La Bangkok, unele cartiere si 20.000 de locuinte sint amenintate de cresterea vertiginoasa a apelor fluviului Chao Phraya, care traverseaza capitala l In Vietnam, fluviul Mekong a iesit din matca, provocind moartea a cinci oameni si silind alti 30.000 sa isi paraseasca locuintele. Alte 170.000 de persoane vor fi nevoite sa faca acelasi lucru in urmatoarele zile. Meteorologii se asteapta ca inundatiile din acest an sa depaseasca nivelul celor din 1996, cind au murit 180 de persoane, 800.000 de case au fost acoperite de ape si a fost nevoie de ajutor pentru zeci de mii de sinistrati. ISABELLA ALEXANDRESCU Potrivit unui raport prezentat ieri la Haga, Romania a devenit "mai homosexuala" Discriminarea minoritatilor sexuale este inca prezenta in societatea romaneasca, desi tara e pe cale sa devina o democratie moderna, concluzioneaza raportul "Pentru o Romanie mai homosexuala", citat de corespondentul MEDIAFAX la Haga. Raportul a fost lansat la Amsterdam, la sfirsitul saptaminii trecute, in cadrul unei conferinte cu titlul "Trei ani in Romania: lupta pentru drepturile homosexualilor si lesbienelor". "In Romania homosexualitatea este inca interzisa prin lege. Totusi, in prezent nimeni nu mai este arestat din acest motiv", se arata in raport. O alta concluzie a raportului a fost tendinta homosexualilor de a parasi tara din cauza sentimentului de inferioritate pe care acestia inca il au in Romania. In ciuda acestui fapt, conform organizatorilor, ACCEPT a reusit, in trei ani, sa atraga un numar rezonabil de oameni motivati, majoritatea intelectuali, care sa militeze pentru minoritatea sexuala din Romania. In acelasi timp, organizatia a reusit sa se impuna in context institutional, sa-si dezvolte propria biblioteca si sa fie luata in serios, se arata in raport. La capitolul "succese" este precizat si proiectul de lege propus de ACCEPT guvernului, privind abrogarea articolului 200. (MEDIAFAX) Discoteca la Auschwitz Guvernul de la Varsovia si organizatiile evreiesti din intreaga lume au cerut plini de indignare inchiderea unei discoteci care a fost inaugurata recent chiar in apropierea lagarului de concentrare de la Auschwitz, unde au pierit, in cel de-al doilea razboi mondial, 1,5 milioane de oameni, dintre care multi copii si femei, transmit agentiile internationale de presa. Discoteca functioneaza in spatiul unei foste tabacarii, situate la un kilometru de lagarul de concentrare, tabacarie unde lucrau, in conditii de sclavie, prizonieri ai armatei naziste. "Nu avem dreptul sa interzicem unui oras sa aiba o discoteca sau un supermarket, dar amplasarea este problema", a spus un oficial al Centrului Simon Wiesental impotriva antisemitismului. ISABELLA ALEXANDRESCU 