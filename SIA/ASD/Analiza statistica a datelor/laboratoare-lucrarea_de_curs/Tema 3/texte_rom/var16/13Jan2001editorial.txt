 Munca si sponsorizare ______________________________________________________________________ M-a amuzat copios lectura unui reportaj publicat in "Evenimentul zilei", dar si in alte ziare romanesti despre munca studentilor din Europa de Est, inclusiv romani, in agricultura britanica. Reportajul a fost difuzat de Agentia Mediafax si prezenta povestea "cutremuratoare" a unei tinere din Cluj, plecata sa munceasca in Marea Britanie. Ce-o fi fost asa de ingrozitor?, m-am intrebat. O fi fost escrocata! A muncit de pomana si pe urma s-a ales cu un mersi si cu un sut! In cite locuri din lume nu se intimpla la fel?! Din pacate, am citit articolul abia dupa ce a fost publicat. Si el chiar merita adnotat, pentru ca in aceasta perceptie "cutremuratoare" asupra muncii se afla explicatia lalaielii romanesti, usor de regasit si in celelalte tari din Est. De decenii, in aceasta zona a Europei, comunismul a impamintenit ideea ca munca e pentru prosti. Desteptii cistiga stind cu bratele incrucisate sau facindu-se ca lucreaza. Or, aici se afla una dintre cauzele neputintei in care se scalda toata zona. Si tot Estul a dat un nou sens unei operatiuni de binefacere, numita sponsorizare. La noi se spune din ce in ce mai des: "Nu ma sponsorizezi cu un milion? Sau cu mai mult?" Si o spune copilul catre tata, o spune studentul doritor de calatorii, o spune artistul sarac, incapabil sa-si vinda creatia! Sponsorizarea a devenit pe nesimtite chiar o forma de protectie a nemuncii si incepe sa dispara ca forma altruista de contributie financiara pentru binele unui azil, al unei scoli, al unui spital sau al unei formatii artistice. Sa ne intoarcem la ingrozitoarea viata a studentei romance, culegatoare de salata in Anglia. Ea se plinge ca nu se putea angaja in alta parte. Pai, nici nu intra in Anglia pentru o altfel de munca. Si viza a primit-o tot pentru asta. Si daca atit costa o viza temporara de munca, de ce ar fi fost ea "sponsorizata" pentru ca era studenta? Cea mai mare comedie vine insa de la viziunea infernala a bietei romance! Standardele produselor agricole au darimat-o. "Legumele culese trebuiau sa aiba aceeasi forma, marime si culoare". Acesta e normalul englezesc, spre deosebire de normalul dimbovitean, in care mai intra pe linga ceapa si gunoi, linga morcovi intregi si jumatati, linga o salata mare si una chelita de frunze. Ba, studenta romanca a si polemizat cu "putrezii" capitalisti. De ce ingroapa ei salata care nu are marimea standard si de ce n-o ofera tarilor sarace?! Sa zicem guvernului roman! Desteapta tinara intelectuala romanca! Stiti cit costa sa culegi o salata proasta si s-o trimiti in Romania? Si cit mai costa sa suporti mofturile romanilor ca au primit numai legume de calitatea a doua, ei lasindu-si gradinile in paragina? Dar cel mai cutremurator fapt, care a obsedat-o pe biata noastra compatrioata, a fost ca fructele de calitate nu se apucau decit de codita! Ea ar fi vrut sa-si lase amprenta pe fiecare, sa vada gospodinele din Anglia ce degete frumoase are o romanca in vacanta agricola! Studenta se plinge si mai tare de rigoarea muncii din agricultura. "Daca lasau salate neculese, erau inlocuiti si pierdeau banii pe acea zi de munca". Si ce voia dumneaei? Sa culeaga numai din doi in doi si jumatate din recolta sa ramina pe cimp, asa cum raminea in timpul culesului facut cu studentii pe vremea lui Nicolae Ceausescu?! Dar nu numai atunci. Si azi, in agricultura romaneasca, privata sau de stat, daca angajezi zilieri la recoltat, ei culeg de mintuiala, iar din ora in ora iau o pauza de stat la umbra si de fumat. Si se pling apoi ca traiesc prost. Ba, seara vor sa traga cite o betie (in Anglia, esticii mai luau si o priza de droguri), sa fumeze in sura (si ce daca ia foc, doar nu-i a noastra!) si daca se poate sa primeasca banii in avans si sa plece chiar a doua zi. La sfirsit, studenta se plinge ca a ramas numai cu 1.000 de lire. Adica 1.600 de dolari, si e profund indignata ca a lucrat sub comanda unor oameni care nu aveau nici patru clase. Care e problema? Si o mie de lire pe luna, la cules de salata, e putin? Cine ar fi platit atit pentru patru verze, doua pastai si o betie? Si citi universitari romani cistiga 40 de milioane de lei pe o luna sau pe doua luni? Pe vremea lui Ceausescu banii acestia nu ne ieseau intr-un an! Groaza romancei in fata muncii adevarate (de fapt a tuturor celor obisnuiti cu mintuiala) ar trebui sa ne puna pe ginduri. Munca se plateste dupa eficienta, nu prin sponsorizare. Iar la acest capitol sintem cu totii "studenti". Ai, dom'le, chiar asa? Chiar asa! Daca ne apuca stresul la culesul pe brinci al salatei, ce boala nervoasa ne paste in incercarea de redresare a economiei nationale, cind aceasta nu se poate salva prin sponsorizare? _________________________________________________________________ 