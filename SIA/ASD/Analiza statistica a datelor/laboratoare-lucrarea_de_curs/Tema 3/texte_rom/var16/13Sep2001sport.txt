 La meciul Galatasaray Istanbul - Lazio Roma, Turcii au huiduit in timpul minutului de reculegere si au scandat lozinci antiamericane Meciurile din prima zi a grupelor Ligii Campionilor la fotbal, partide care au avut loc marti seara, s-au disputat sub semnul recentelor atentate teroriste din Statele Unite ale Americii. Fiecare partida a fost precedata de un minut de reculegere in memoria victimelor, iar jucatorii au purtat banderole negre pe bratul sting. De altfel, UEFA a luat in considerare, cu doar trei ore inainte de fluierul de start (18.45 - ora Romaniei), posibilitatea de aminare a partidelor, din cauza tragicelor evenimente. Lucescu: "Am dat dovada de disciplina si curaj" Galatasaray Istanbul, formatia pregatita de tehnicianul roman Mircea Lucescu, a reusit o victorie mare pe stadionul "Ali Sami Yen", scor 1-0 (0-0), impotriva celor de la Lazio Roma. Chiar daca oaspetii au aliniat o echipa din care nu au lipsit Gaizka Mendieta, Hernan Crespo, Claudio Lopez sau Alessandro Nesta, turcii au punctat decisiv, cu zece minute inainte de final, prin noua achizitie ümit Karan. Celalalt ümit, Davala, a jucat ultimul meci pentru Galata, el urmind sa plece la AC Milan, grupare care a platit pentru serviciile sale trei milioane de dolari. "Sint foarte fericit. Victoria este cu atit mai valoroasa cu cit a fost obtinuta in fata unei superechipe. Am pregatit foarte bine acest meci. De fapt, pot spune ca a fost rodul unei gindiri profunde, de durata. Nu a fost numai inspiratie sau un miracol, asa cum s-a spus, ci si o strategie corecta. Am cistigat pentru ca am dat dovada de disciplina si de curaj", a spus Lucescu, la doar citeva minute dupa fluierul final al arbitrului. La inceputul partidei, mai multi fani ai turcilor au fluierat si au huiduit in timpul minutului de reculegere, scandind lozinci impotriva Statelor Unite ale Americii. "Nu am auzit scandari antiamericane. Nici nu cred ca au fost. Au fost numai citiva dementi, extremisti de stinga, care au strigat "Turcia, Turcia!". Eu nu prea am avut timp sa ma dumiresc despre ceea ce s-a intimplat in America. Abia dupa meci am vazut si eu tragedia. Ceva infiorator! Cred ca este opera unor drogati", ne-a declarat ieri "Il Luce". Ghioane, titular la Kiev Tiberiu Ghioane a fost titular la gazde pe tot parcursul meciului Dinamo Kiev - Borussia Dortmund, scor 2-2 (2-0). Celalalt roman, Florin Cernat, a intrat abia dupa pauza in locul lui Serebrenikov. Desi se credea ca Viorel Moldovan va reveni titular la Nantes, internationalul roman n-a fost nici macar rezerva. "Canarii" au reusit cea mai categorica victorie a serii de marti, trecind cu scorul de 4-1 (3-0) de PSV Eindhoven. Anderlecht Bruxelles, cu Alin Stoica pe teren din minutul 76, a remizat in deplasare, scor 1-1 (1-1), cu Lokomotiv Moscova. DANIEL NAZARE Grupa A: AS ROMA - REAL MADRID 1-2 (0-0). Au marcat: Totti (min. 73 - din penalty) / Figo (min. 50), Guti (min. 63); LOKOMOTIV MOSCOVA - ANDERLECHT BRUXELLES 1-1 (1-1). Maminov (min. 17) / Hendrickx (min. 14) Grupa B: FC LIVERPOOL - BOAVISTA PORTO 1-1 (1-1). Owen (min. 29) / Silva (min. 3); DINAMO KIEV - BORUSSIA DORTMUND 2-2 (2-0). Melasenko (min. 15), Idahor (min. 44) / Koller (min. 56), Amoroso (min. 77) Grupa C: SCHALKE 04 - PANATHINAIKOS ATENA 0-2 (0-0). Vlaovici (min. 75), Basinas (min. 80); RCD MALLORCA - ARSENAL LONDRA 1-0 (1-0). Engonga (min. 12 - din penalty) Grupa D: NANTES - PSV EINDHOVEN 4-1 (3-0). Andre (min. 5), Quint (min. 10 - din penalty), Dalmat (min. 43), Vahirua (min. 75) / De Jong (min. 90); GALATASARAY ISTANBUL - LAZIO ROMA 1-0 (0-0). Umit Karan (min. 79) Sportul american in momente de cumpana CNN a realizat ieri o cronologie a evenimentelor dramatice din istoria Statelor Unite ale Americii si a lumii, urmarind modul in care a reactionat sportul fata de acestea. MARTIE 1919: o epidemie de gripa, care a ucis 30 de milioane de oameni in intreaga lume, a dus la anularea, la scorul de 2-2, a seriei partidelor dintre Montreal Canadiens si Seattle Mets, contind pentru Cupa Stanley la hochei pe gheata; 2 AUGUST 1923: presedintele Warren G. Harding a murit, si toate meciurile de baseball din acea zi au fost anulate; 6 IUNIE 1944 : debarcarea trupelor aliate in Normandia, cunoscuta in istorie sub numele de "D-Day" (Ziua Z), a condus la anularea partidelor de baseball; 14 APRILIE 1945 : doua zile dupa moartea presedintelui Franklin Delano Roosevelt, toate partidele demonstrative de baseball nu s-au mai disputat; 6 FEBRUARIE 1952: Regele George al VI-lea al Angliei a murit si meciul de hochei din NHL dintre New York Rangers si Toronto Maple Leafs a fost reprogramat; 22 NOIEMBRIE 1963 : asasinarea presedintelui John Fitzgerald Kennedy s-a produs intr-o zi de vineri. In ziua urmatoare, meciurile de fotbal ale colegiilor nu s-au disputat, in schimb, duminica, s-au jucat partidele din NFL (Liga nationala de fotbal american); 5 APRILIE 1968 : Martin Luther King Jr. a fost asasinat, fapt care a dus la aminarea cu cinci zile a deschiderii sezonului in American League; 5 SEPTEMBRIE 1972 : Jocurile Olimpice de la München au fost suspendate timp de 34 de ore, dupa ce 11 atleti israelieni au fost ucisi intr-un raid al teroristilor palestinieni; 31 MARTIE 1981 : partida de baschet din campionatul universitar (NCAA) dintre echipele colegiilor North Carolina si Indiana s-a jucat, in ciuda tentativei de asasinare a presedintelui Ronald Reagan, care abia se consumase; 17 OCTOMBRIE 1989: la San Francisco s-a produs un puternic cutremur de pamint, iar meciurile 3 si 4 ale World Series (finala ligii nationale de baseball) au fost aminate pina pe 27 octombrie; 27 IANUARIE 1991: Super Bowl, finala NFL, s-a disputat, in ciuda masurilor draconice de securitate luate in timpul Razboiului din Golf; 30 APRILIE 1992 : lupte de strada dintre fortele de politie din Los Angeles si populatia de culoare. Ca urmare, echipa de fotbal american Los Angeles Dodgers si-a aminat trei partide cu Montreal si una cu Philadelphia, iar primul joc din play-off-ul NBA, dintre LA Clippers si Utah Jazz, a fost aminat trei zile si mutat la Anaheim. Desfasurarea unui alt meci din turneul final al ligii profesioniste nord-americane de baschet, Portland Trail Blazers-LA Lakers, a fost intirziata cu doua zile si mutata la Las Vegas; 27 IULIE 1996: atentatul cu bomba de la "Centennial Park" din Atlanta, din timpul Jocurilor Olimpice, nu a perturbat desfasurarea intrecerilor; 20 APRILIE 1999: un elev american si-a impuscat colegii de clasa la Columbine High School din oraselul Littleton, statul Colorado. Ca urmare, echipa de baschet Denver Nuggets si-a aminat partida cu Portland, in timp ce hocheistii de la Colorado Avalanche au procedat similar cu primele doua jocuri din play-off. MARGARIT BANUTA Prezent la Open-ul romanesc, tenismanul american este bulversat Hugo Armando: "Ne rugam pentru sufletele celor disparuti" Hugo Armando, tenisman american prezent la turneul Gelsor Open Romania, a declarat ieri, pentru Mediafax, ca este ingrijorat pentru familia sa care locuieste la Bradenton, in statul Florida. "Ceea ce s-a intimplat in tara mea este o tragedie, una dintre cele mai mari din istoria Statelor Unite. Tatal meu si cu mine am aflat despre atacul terorist de marti in timp ce ne aflam in incaperea rezervata jucatorilor. Vedeam la televizor si nu-mi venea sa cred ca e real. Apoi i-am rugat pe cei de acolo sa-mi traduca si am inteles despre ce este vorba. Ulterior, noaptea, am reusit sa vorbim cu mama, cu sora si cu iubita mea, aflate in Florida. Erau teribil de ingrozite, insa sper ca nu vor avea probleme. Sint totusi departe de New York", a spus Armando, jucator de origine argentiniana, in virsta de 23 de ani. Tenismanul a adaugat ca are incredere in conducerea americana in ceea ce priveste deciziile care vor fi luate in zilele urmatoare. "Sint convins ca presedintele Bush si ceilalti conducatori vor face totul pentru a-i descoperi pe vinovati si pentru a rezolva problemele. Noi, ceilalti, nu putem decit sa ne rugam pentru sufletele celor disparuti si sa speram ca persoanele ranite se vor insanatosi curind". (M.B.) Teodora Ungureanu a trait tragedia la New York "Inspaimintator!" Fosta glorie a gimnasticii romanesti, Teodora Ungureanu a trait tragedia americana in direct, locuinta sa aflindu-se la citiva kilometri de complexul World Trade Center din New York. "Fizic, n-am patit nimic, dar sintem blocati in casa, respectind dorinta primarului Giuliani. Trebuia sa mergem la scoala noastra (n.r. - Teodora este casatorita cu fostul campion Sorin Cepoi) de gimnastica, dar am renuntat. Cui ii mai sta mintea la antrenamente in aceste zile? Acum aud ca, dupa ultimele estimari, sint peste 10.000 de morti. Este inspaimintator! Stam in casa si schimbam canalele la televizor. Am mai trait o situatie asemanatoare in 1977, dupa cutremurul de la Bucuresti, cind, de frica, toata lumea a stat doua-trei zile in case.(L.C.) Intreceri aminate in SUA Seria de atentate din Statele Unite ale Americii nu a lasat fara urmari programul competitiilor interne de pe continentul nord-american. Astfel, au fost anulate toate partidele care erau programate pentru marti. Alan H. Selig, presedintele NBL (Liga Nationala de Baseball), a anuntat ca 15 meciuri programate marti au fost aminate din motive de securitate si din respect pentru doliul national provocat de tragicele evenimente. De asemenea, au fost anulate si cele patru jocuri din MLS (Liga Nationala de Soccer) de ieri, precum si doua meciuri din Cupa Statelor Unite la fotbal feminin, Germania-China, respectiv Japonia-SUA. E foarte probabil sa fie aminata si partida de box de simbata, de la Madison Square Garden din New York, dintre portoricanul Felix Trinidad si Bernard Hopkins, contind pentru unificarea titlului mondial la categoria mijlocie. Au fost aminate si meciurile de tenis de marti, din cadrul turneului feminin din Hawaii. (M.B.) Grecii sint nemultumiti Conducerea clubului Olympiakos Pireu, a carui echipa de fotbal este campioana la zi a Greciei, este foarte nemultumita de hotarirea luata de UEFA de a amina disputarea partidelor din cupele europene. Olympiakos trebuia sa joace aseara impotriva echipei engleze Manchester United. "Sintem foarte, foarte suparati. Aceasta reprogramare ne da toate planurile peste cap", a declarat Olga Nikolaidou, purtatorul de cuvint al gruparii elene, citata de Reuters. Olympiakos face parte din Grupa G a Ligii Campionilor, alaturi de Deportivo La Corua, Lille si Manchester United. (M.B.) COR anuleaza o conferinta de presa Jacques Rogge, presedintele Comitetului International Olimpic (CIO), si-a exprimat regretul fata de atacurile teroriste lansate marti asupra Statelor Unite ale Americii. CIO a dat publicitatii, la Lausanne, un comunicat in acest sens, in care se mai spune ca miscarea olimpica este alaturi de familiile victimelor, informeaza AFP. Rogge a afirmat ca "atrocitatea atacurilor repetate de marti a provocat un adevarat soc la CIO". Totodata, el a transmis condoleante presedintelui SUA, George W. Bush, Comitetului Olimpic American (USOC) si Comitetului de Organizare a Olimpiadei de iarna de la Salt Lake City (SLOC), din anul 2002. Comitetul Olimpic Roman (COR) a anulat conferinta de presa care trebuia sa aiba loc ieri, la ora 12.00, la sediul din Str. Otetari nr. 2. Motivul invocat a fost ca subiectele discutate nu ar fi putut avea nici un impact din cauza evenimentelor produse in Statele Unite. (M.B.) "Salt Lake City, impenetrabil in fata actelor teroriste" Municipalitatea din Salt Lake City, capitala statului american Utah, a anuntat intarirea masurilor de securitate cu ocazia Jocurilor Olimpice de iarna din luna februarie a anului viitor, ca urmare a atentatelor teroriste de marti din Statele Unite. John Ewing, purtatorul de cuvint al Primariei din Salt Lake City, a declarat ca "sintem mai motivati ca niciodata sa facem orasul nostru, pe durata Olimpiadei, impenetrabil in fata actelor teroriste". Jocurile Olimpice in epoca moderna nu au fost ocolite, de-a lungul timpului, de atentate.(M.B.) Cornel Dinu: "Oamenii ramin animale" FC Dinamo urma sa paseasca astazi, de la ora 17.00, in mansa intii din primul tur al Cupei UEFA la fotbal, intr-o partida care avea sa se dispute intre "ciinii rosii" si "lacustele" din Zürich. Dupa aminarea meciului, Cornel Dinu, managerul "ros-albilor", i-a dat ieri dreptate lui Nostradamus. "Se pare ca Nostradamus a avut dreptate cind a spus ca este inceputul sfirsitului. Acum patru ani am vazut Statuia Libertatii, iar ghidul ne-a spus despre semnalul declansarii razboiului intre musulmani si crestini. Oamenii ramin animale. Ca-n comuna primitiva. Aseara (n.r. - marti seara) am urmarit emisiunea "Porta Porta", de la televiziunea italiana, la care au participat un egiptean, un ambasador... Cind v-am spus ca energia negativa domina energia pozitiva, nu m-ati crezut", a spus Procuroru'. Dinamovistii se pregatisera pentru fiesta Organizatorii pusesera marti la amiaza multe bilete in vinzare, sperind intr-o afluenta la confruntarea cu Chapuisat si compania. Se miza pe o asistenta de 15.000 de spectatori, in conditiile in care pretul tichetelor era neschimbat fata de meciurile din campionat. Dinamovistii se adunasera in jurul "luptatorului" Giani Kirita, cel mai in forma international din trupa "ros-albilor". Inainte de "returul" cu Dinamo Tirana, stoperul dinamovist promisese ca-si va conduce echipa pina in turul trei al competitiei europene. "Lacustele" n-apucasera sa decoleze Delegatia de 60 de persoane a echipei Grasshoppers Zürich urma sa soseasca ieri pe Aeroportul International Otopeni, la ora 15.20. Aflindu-se in autocarul care ii ducea spre aeroportul din capitala Elvetiei, jucatorii supranumiti "lacustele" au fost informati dupa ce s-a primit la sediul clubului faxul prin care UEFA a anuntat aminarea partidei, echipa si invitatii facind cale intoarsa. "Turau motoarele cind au auzit ca nu se mai joaca", a informat Adi Alexandrescu, responsabilul dinamovist cu relatiile externe. De asemenea, nici arbitrii meciului, din Israel, n-au mai sosit la Bucuresti. Lupescu: "Nostradamus e doar pentru pocaiti" Fotbalistii de la Dinamo au parasit ieri la amiaza cantonamentul de la Saftica, dupa ce conducerea tehnica a fost anuntata despre aminarea jocului cu Grasshoppers. "E grav ceea ce se intimpla in America. Nu stiu daca se implinesc profetiile lui Nostradamus. Asta e doar pentru pocaiti", a declarat "Neamtul", care iarna trecuta si-a facut vacanta la New York. "Daca aveam neamuri in America, nu mai eram acum in tara", ne-a declarat ieri Adrian Mihalcea, care dezaproba si el atacurile teroristilor. DANIEL CONTESCU Meciurile din a doua zi a Ligii si din Cupa UEFA au fost aminate Fotbalul european, solidar cu poporul american UEFA, forul conducator al fotbalului european, a hotarit ieri aminarea tuturor partidelor din Liga Campionilor si Cupa UEFA, jocuri programate sa se dispute aseara si azi. Decizia a fost luata ca urmare a atacurilor teroriste la care au fost supuse marti Statele Unite ale Americii. Iata cum suna comunicatul oficial emis de la sediul din Nyon (Elvetia): "UEFA a anuntat ca toate meciurile din competitiile europene intercluburi programate sa fie jucate in aceasta saptamina au fost aminate in semn de respect pentru victimele atacurilor teroriste de ieri (n.r. - marti) din Statele Unite." Opt partide din Liga Campionilor au fost disputate deja marti seara, alte opt erau programate aseara, iar azi erau planificate 50 de meciuri din prima mansa a turului I al Cupei UEFA. "In numele UEFA, vreau sa adresez condoleante si profunda mea compasiune tuturor celor care sufera din cauza acestor tragice evenimente", a declarat Gerhard Aigner, directorul executiv al forului. Francis Graille, presedintele clubului francez Lille, a declarat ca partidele de ieri din Liga Campionilor au fost reprogramate pentru 10 octombrie, toti conducatorii gruparilor angrenate in competitie fiind instiintati. MARGARIT BANUTA Brasovenii, intorsi din drum de la Baneasa Delegatia echipei FC Brasov s-a prezentat ieri dimineata, la ora 11.45, la Aeroportul Bucuresti-Baneasa, de unde, cu o cursa charter, trebuia sa faca deplasarea la Trieste, pentru partida cu Internazionale Milano, contind pentru prima mansa a turului intii al Cupei UEFA. Fotbalistii ardeleni, pregatiti sufleteste pentru marea confruntare, au aflat despre contramandarea plecarii imediat dupa ce au coborit din autocarul care i-a transportat de la Brasov. Prima reactie a fost una de neincredere. "Gata, nu mai plecam", a tunat Romica Pascu, directorul executiv al brasovenilor, care fusese anuntat telefonic de un oficial LPF despre hotarirea UEFA. Adrian Hirlab, imbracat impecabil, dadea deja declaratii cu privire la partida cu Inter. La fel, si alti fotbalisti brasoveni, care vorbeau despre sansele "Steagului" la Trieste. Citiva dintre elevii lui Adi Hirlab erau afectati de faptul ca fusesera treziti dis-de-dimineata pentru aceasta deplasare ratata. Ioan Neculaie: "Sint socat" "Asta este, ne urcam in autobuz si plecam inapoi, acasa", au spus, resemnati, jucatorii ardeleni. "Bine ca nu am plecat la ora 11.00, asa cum hotariseram la un moment dat, pentru ca ne-am fi plimbat degeaba pina in Italia", a fost de parere Ilie Luca, directorul sportiv de la FC Brasov. Nimeni nu avea cunostinta in acel moment nici de data la care se va juca partida de la Trieste, dar nici despre faptul ca jocul de duminica, impotriva celor de la FC National, ar putea fi devansat. "In actualele conditii, ar trebui sa disputam meciul simbata, si nu duminica. Ne-ar conveni", era de parere Pascu. Invitati ai clubului FC Brasov, cu bagajele in miini, au facut cale intoarsa, dezamagiti ca au pierdut, cel putin pe moment, o deplasare in Italia. Ioan Neculaie, patronul echipei, a fost anuntat despre aminarea plecarii in timp ce se afla in drum spre Bucuresti. "Boss"-ul brasovean s-a intors imediat in orasul de sub Timpa. Neculaie, care este si cetatean american, el domiciliind la Chicago, era ieri inca sub impactul catastrofei care a lovit America. Patronul brasovean a revenit din Statele Unite ale Americii cu numai patru zile inaintea dramei petrecute in urma cu doua zile. "Ma uit, printre picaturi, la televizor, dar nu-mi vine sa cred cele intimplate", spunea ieri Neculaie. "Eram la un prieten, cind acesta a fost anuntat telefonic de tragedie. A dat drumul la televizor imediat. Am crezut ca oamenii de la CNN se tin de trucaje, de ceva glume, cu toate ca nu se poate glumi cu asa ceva. Nu am pe nimeni apropiat la New York, dar Dumnezeu stie cine se putea afla la acea ora in World Trade Center. Sint in continuare socat". ADI DOBRE Rapid si Steaua au facut stinga-mprejur Mai ghinionista decit gruparea de sub Timpa, echipa Rapid Bucuresti se afla deja in avion, survolind Romania, in momentul in care a fost transmis comunicatul UEFA care anunta anularea partidelor din cupele europene. Zborul giulestenilor spre Paris, unde in aceasta seara era programata mansa intii a primului tur al Cupei UEFA cu PSG, s-a efectuat cu o cursa de linie a companiei Air France, care a aterizat, in jurul orei 14.45 (ora Romaniei), pe Aeroportul Orly. La aterizare, bucurestenii au fost intimpinati de citiva reprezentanti ai clubului Paris Saint Germain, care le-au comunicat oaspetilor decizia de anulare a meciului dictata de UEFA. Antrenorul Viorel Hizo nu a crezut initial cele traduse de interpret, strigind la "vicele" Zotta sa lamureasca lucrurile. "Pai, nu mi-ai spus tu mie cind am plecat de acasa ca nu se amina jocul?", l-a intrebat nedumerit "Dulaul" pe fostul arbitru international. Dupa ce s-a lamurit, tehnicianul giulestenilor a avut de ales intre cele doua variante propuse de reprezentantii gruparii pariziene: intoarcerea imediat la Bucuresti sau un sejur de doua zile la Paris cu odihna si antrenamente pe "Parc des Princes". In cele din urma, Hizo a ales prima varianta si a ordonat regruparea in aeroport, iar Zotta a procurat, cu ajutorul celor de la PSG, biletele de intoarcere. Rapid urma sa ajunga la Bucuresti aseara, in jurul orei 18.10, tot cu o cursa a companiei Air France. Danciulescu: "Incepe razboiul" Tot aseara, dar in jurul orei 23.55, urma sa ajunga pe Otopeni si delegatia echipei Steaua, plecata de marti in Elvetia, unde astazi avea programata prima mansa cu formatia Saint Gall. Ziua de ieri, petrecuta de "militari" in Tara Cantoanelor, a fost de cosmar. "Frate, sa vedeti voi ca se duce dracu' totul. Incepe razboiul", repeta intruna atacantul stelist Ionel Danciulescu, unul dintre cei mai socati de tragedia care a lovit marti America. Finantatorul Stelei, machedonul Gigi Becali, a insistat ca echipa sa revina cit mai repede la Bucuresti, dar eforturile sale s-au impotolit din cauza faptului ca numeroase companii aeriene si-au anulat zborurile obisnuite. "Am gasit o cursa de linie, dar nu aveau suficiente locuri. Trebuia sa ne despartim, si eu nu accept asa ceva. Mai exista varianta sa inchiriem, de la Romavia, charterul cu care trebuia sa plece Brasovul in Italia. Am vorbit la Bucuresti, si avionul era gata sa vina sa ne ia. Pina la urma, am gasit locuri la Swissair si in citeva ore sintem cu totii acasa", ne-a declarat ieri Becali, care a plecat in Elvetia insotit de noua dintre nepotii sai. LAURENTIU CIORNEI Doi oficiali ai echipei de hochei Los Angeles Kings, la bordul unui avion zdrobit la World Trade Center Garnet "Ace" Bailey si Mark Bavis, doi oficiali ai echipei de hochei pe gheata LA Kings, se aflau la bordul unuia dintre avioanele care au lovit, marti, World Trade Center. Cei doi s-au imbarcat la Boston in aeronava companiei United Airlines, zborul 175, cu destinatia Los Angeles. Aparatul, care transporta 56 de pasageri si noua membri ai echipajului, a fost deturnat de teroristi si a lovit cel de-al doilea turn din complexul de la World Trade Center. Purtatorul de cuvint al clubului din Orasul Ingerilor a declarat ca "am primit confirmarea din partea familiilor ca Bailey si Bavis se aflau in acel avion". Garnet "Ace" Bailey, in virsta de 53 de ani, a cucerit de doua ori Cupa Stanley ca jucator, cu Boston Bruins, si a fost timp de cinci ani in echipa manageriala a clubului canadian Edmonton Oilers, cu care a cistigat de inca cinci ori trofeul suprem in NHL. Apoi, in ultimii opt ani, a detinut o functie similara la LA Kings. La "Oilers", unde a si jucat, a fost coechipier, in 1978, cu celebrul Wayne Gretzky, pe-atunci o tinara speranta. "Ace" era casatorit cu Katherine si avea un fiu, Todd. Mark Bavis (31 de ani) se ocupa cu descoperirea de talente de la echipele de colegiu si se afla in cel de-al doilea an la "Kings". El a absolvit Boston University, unde Michael, fratele sau geaman, este antrenor secund al echipei de hochei. Dave Taylor, managerul general de la Los Angeles Kings, a declarat ca "intregul club este socat si profund indurerat". (M.B.) In Divizia A se tine doliu Tragedia care a lovit marti America a produs o puternica impresie si la sediul Ligii Profesioniste de Fotbal. Forul patronat de Mitica Dragomir a decis ieri ca toti fotbalistii care vor juca la sfirsitul saptaminii in etapa a sasea din Divizia A sa poarte cite o banderola neagra pe brat, in memoria victimelor din America. Inaintea partidelor va fi pastrat si un moment de reculegere. Chiar daca meciurile din Cupa UEFA programate astazi au fost aminate, Liga n-a operat modificari in calendarul etapei a sasea din prima divizie. (M.U.) "Parcurile au amutit" Cotidianul "New York Post" a publicat ieri, in paginile dedicate evenimentelor sportive, un editorial emotionant, sub semnatura publicistului Wallace Matthews, intitulat "The Day America's Parks Went Silent" ("Ziua in care parcurile Americii au amutit"). "Dupa cea mai crunta zi din istoria omenirii, e de la sine inteles ca nu ar trebui sa ne mai preocupe lucruri care ieri pareau atit de importante", scrie Matthews. "E normal ca acum base-ball-ul sa inceteze, fotbalul sa ia o pauza, iar meciul pentru unificarea titlului la categoria mijlocie dintre Felix Trinidad si Bernard Hopkins, programat in acest weekend la Madison Square Garden, sa fie aminat". Finalul eseului reflecta perfect mentalitatea americana, mentalitatea unui popor nascut sa fie invingator. "Au doborit World Trade Center. Si ce daca? Se poate ridica din nou. Si noi alaturi de el. Acum, poate ca e timpul sa ne rugam. Dar, in curind, va veni din nou rindul nostru. Preferabil, cit mai curind". MARGARIT BANUTA [35][pl.dll?rid=expresro] 