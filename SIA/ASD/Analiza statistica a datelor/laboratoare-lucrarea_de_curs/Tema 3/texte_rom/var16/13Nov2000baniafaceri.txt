 Premierul are vesti bune pentru investitorii straini Repatrierea valutei ar putea fi facuta dupa proceduri mai simple Reglementarile legale privind repatrierea valutei, in vigoare din 1995, ar putea fi simplificate, a declarat la Mangalia, dupa o intilnire cu oameni de afaceri, premierul Mugur Isarescu. In context, premierul a afirmat ca "legislatia in vigoare privind repatrierea valutei nu este bine venita". Isarescu a discutat inca din vara cu reprezentantii BNR asupra acestei situatii, dar a avertizat ca "se poate vorbi despre tentatia mai multor birocrati din ministere de a inaspri reglementarile respective pentru a deveni si mai draconice, motivindu-si pozitia prin urmarirea binelui tarii". Facilitatile fiscale pentru investitori ar putea reveni La intilnirea de simbata cu managerii si reprezentantii salariatilor de la Santierul Daewoo Mangalia Heavy Industries, premierul Mugur Isarescu a declarat ca executivul va analiza problema acordarii facilitatilor pentru investitori. In cadrul intilnirii cu primul-ministru, reprezentantii conducerii Santierului Naval Daewoo Mangalia au solicitat redobindirea facilitatilor oferite de Legea investitiilor straine si o sustinere guvernamentala pentru societatile exportatoare, inclusiv prin acordarea unor garantii guvernamentale. In privinta acordarii garantiilor, Isarescu a aratat ca aceasta solicitare se incadreaza in prevederile deciziei de recapitalizare a Eximbank cu minimum 50 milioane de dolari. Premierul a solicitat mai multor ministere si Agentiei Nationale pentru Dezvoltare Regionala (ANDR) sa studieze problema acordarii de facilitati pentru investitori si sa ofere solutii in acest sens. Seful executivului a aratat ca diferentele dintre Daewoo Mangalia si Santierul Naval Constanta (SNC) sint determinate in principal de aplicarea procesului de privatizare. El a spus, referindu-se la datoriile SNC la buget, ca aceste obligatii trebuie reglementate in cadrul procesului de privatizare deoarece "nimeni nu cumpara intreprinderi cu complicatii financiare". Mihai David pleaca la Seul Prezenti la intilnirea de la Mangalia, managerii de la Fabrica de autoturisme Daewoo Craiova l-au rugat pe Mugur Isarescu sa desemneze - la fel cum au facut-o si alte state in care aceasta companie este prezenta - un demnitar de rang inalt al Guvernului Romaniei care sa negocieze cu autoritatile de la Seul, cu banca din Coreea de Sud, conditiile de functionare in continuare a fabricii din Banie, dupa falimentul Corporatiei Daewoo Motor. Premierul le-a promis ca va desemna "o persoana tinara si capabila" care sa plece la Seul in aceste zile. Pentru "Evenimentul zilei", premierul Mugur Isarescu a confirmat faptul ca demnitarul in cauza este Mihai David, presedintele Agentiei Nationale pentru Dezvoltare Regionala. Isarescu lasa mostenire o inflatie de 22-24 la suta In proiectul de buget pe care actualul cabinet il va preda viitorului guvern, nivelul inflatiei prognozat este de 22-24 la suta, dupa cum a spus premierul Mugur Isarescu. El este de parere ca scaderea inflatiei sub 10 la suta - tinta propusa pentru 2004 - ar putea fi realizata prin fixarea cursului valutar, fara a se renunta insa la prerogativele BNR. Pentru acest lucru este nevoie de o rezerva valutara de peste 5 miliarde de dolari. Rezerva ar trebui sa provina din 2-3 mari privatizari, din rezerva de aur a BNR si din rezervele bancilor comerciale. Actualul guvern va preda la incheierea mandatului, dupa cum a spus Isarescu, o rezerva valutara de 2,3 miliarde de dolari. El a confirmat ca dolarul poate ajunge pina la sfirsitul acestui an chiar la o valoare de 27.000 lei, in cazul in care va continua "aceasta nebunie a euro". CRISTIAN OPREA Pentru sfirsitul anului, Brokerii sibieni coteaza dolarul la 26.700 lei Ultima cotatie a dolarului prognozata de brokerii sibieni pentru sfirsitul lunii decembrie s-a oprit la un pret de 26.700 lei/dolar, vineri. In piata la termen de la Sibiu au fost tranzactionate 1.000 de contracte pe raportul leu/dolar, pretul de cotare fiind stabilit la 26.948 lei, ceea ce presupune o depreciere anuala a leului de 47%. Chiar daca in decursul saptaminii, cotatiile au mai scazut, dar nu mai putin de 26.500 lei/dolar, atit la cumparare, cit si la vinzare. Aceasta indica o anume reticenta fata de declaratiile oficialilor, care au anuntat ca pina la sfirsitul anului dolarul nu va depasi 26.000 lei. "In acest moment toata lumea asteapta rezultatul alegerilor de la sfirsitul lunii", declara un broker de la Sibiu, care a continuat precizind ca "numai speculatiile din piata monetara, cit si interventiile BNR au temperat deprecierea leului, mentinind-o la un ritm zilnic de circa 20 de unitati. Cred ca in orice moment ne putem astepta la o crestere mult mai rapida a cursului de schimb", a incheiat brokerul sibian. In privinta cotatiilor pentru sfirsitul acestei luni, ele indica o depreciere a leului de circa 2,75%, in scadere fata de acum doua saptamini. In opinia lui Darius Cipariu, de la Cibinium Financial Group, scaderea cotatiilor trebuie pusa pe seama "stabilitatii pietei spot unde oferta primara, venita din partea exportatorilor, este mai mare decit cererea, la care se adauga apropierea alegerilor generale, data pina la care consideram ca nu se vor produce schimbari semnificative de trend". Astfel, dupa ce la inceputul saptaminii pretul de cotare a fost stabilit la 25.690 lei/dolar, la sfirsitul acesteia a scazut la 25.533 lei/dolar. Cu toate acestea in piata options, pe raportul leu/dolar, au fost tranzactionate 2.600 de optiuni CALL la un pret de exercitare de 26.000 lei/dolar, primele fiind cuprinse intre 268.000 si 270.000 lei, ceea ce presupune depasirea pragului de 26.000 lei/dolar la sfirsitul lunii. In ceea ce priveste evolutia raportului leu/euro, operatorii sibieni apreciaza pentru scadenta din data de 31 decembrie, pretul de cotare al euro la 23.650 lei. GABRIELA TINTEANU Pregatirea automobilului pentru iarna costa minimum un milion de lei Iarna care se apropie incepe sa le dea batai de cap posesorilor de automobile. Trecerea la sezonul rece le aduce aminte acestora ca trebuie sa aloce, in bugetul familial, si o suma de bani destinata pregatirii vehiculului, astfel incit sa nu aiba surpriza de a fi lasati in drum cind le-o fi lumea mai draga. Cei priceputi intr-ale automobilelor spun ca, pentru a face fata cu brio frigului, "clasica" Dacie are nevoie de circa 3 litri de antigel si 3 litri de apa distilata pentru a preveni inghetarea apei din motor. Un litru de antigel, de productie autohtona, costa 30.000-40.000 de lei, iar unul de apa distilata cam 7.000 de lei. Pentru inceput, posesorul de Dacie trebuie sa scoata din pusculita aproape 150.000 de lei. Acceptabil, s-ar putea spune, daca nu ar trebui luate in calcul si cauciucurile, macar doua, cele pentru rotile din fata, pe care un sofer prevazator trebuie sa le schimbe sau macar sa le aiba de rezerva. Asadar, preturile anvelopelor pornesc de la 500.000 de lei, cele romanesti (Montana), si urca pina la 3.000.000 de lei, cele straine (Michelin). Nu trebuie uitat nici uleiul de motor care un rol important in buna functionare a masinii si care trebuie schimbat in prag de iarna. Cei trei litri de ulei, de calitate, necesari costa cam 450.000 de lei. Manopera "umfla" serios nota de plata Partea proasta vine acum pentru acei conducatori auto care nu prea stiu sa surubareasca si sa-si pregateasca automobilul pentru iarna, singuri, in fata blocului. Aceasta pentru ca mecanicilor de la service-uri li s-a dus buhul ca-i jupoaie pe bietii posesori de autoturisme. In general, service-ul recomanda posesorilor de autovehicule doua revizii anual, primavara si toamna, care presupun verificarea masinii de la cap la coada. O astfel de revizie periodica care, trebuie amintit, nu este obligatorie, dar este necesara, costa 117.000 de lei si include anumite reglaje la platine, bujii si frine. Revizia periodica de toamna presupune verificarea antigelului, a lichidului din baterie, a directiei, ca si evaluarea starii generale a cauciucurilor. Dupa aceea, in functie de hibele pe care mesterul le descopera la masina, se face si nota de plata. Tarifele practicate de service-urile din reteaua Dacia variaza intre 60.000 de lei/ora de lucru normata pentru masinile romanesti si 100.000 de lei/ora de lucru normata pentru automobilele de fabricatie straina. Cu alte cuvinte, mecanicii auto respecta, sau ar trebui sa respecte, un normativ care stipuleaza timpul necesar pentru fiecare operatiune si in functie de care se calculeaza tariful final. Un calcul sumar arata ca investitiile intr-un autoturism in prag de iarna il ard la buzunar pe posesor de minimum un milion de lei, in functie de "pretentiile" masinii. NICOLETA BURTAN Pe piata romaneasca, Renault - cea mai importata masina La sfirsitul saptaminii trecute a avut loc deschiderea oficiala a Operatiunii "Porti Deschise la Renault", care se va desfasura intre 11 si 19 noiembrie a.c. "Portile Deschise" se desfasoara pe plan national in toate concesiunile Renault si marcheaza la nivelul intregului teritoriu al Romaniei lansarea unei oferte omogene de credit adresata clientilor. Cu aceasta ocazie, oficialii Renault au anuntat ca aceasta firma de automobile a devenit in 2000 prima marca de import pe piata romaneasca, prin vinzarea a 3.548 automobile pina la sfirsitul lunii octombrie. Planul ambitios al companiei este ca, pina la 31 decembrie, volumul vinzarilor sa atinga 4.500 automobile. De asemenea, cifra de vinzari din luna octombrie, 706 autovehicule, plaseaza compania pe locul doi (la egalitate cu Daewoo) pe plan national. In prezent, Renault detine intre 25% si 30% din piata marcilor de import si intre 5%-6% din intreaga piata auto romaneasca. Din cele 3.458 automobile vindute, locul intii este detinut de familia Megane, cu 2.336 autovehicule vindute pina acum. Dintre toate modelele, vedeta gamei Renault in Romania este Megane Classic, al carei pret este de 13.768 euro cu toate taxele incluse. Celelalte modele de Renault au preturi cuprinse intre 8.925 euro si 20.498 euro, de asemenea, cu toate taxele incluse. (G.T.) Tun de cinci miliarde de lei la Urziceni Pornind de la o sesizare, politistii din cadrul IPJ Ialomita, impreuna cu lucratorii din Garda Financiara, au descoperit, la Urziceni, o bogata activitate infractionala in cadrul firmei "Alex 2000" SRL Bucuresti: evaziune fiscala, emitere de cecuri fara acoperire, marfuri fara documente de provenienta. Acesta este, pe scurt, bilantul neregulilor descoperite de catre oamenii legii. In total, se pare ca firma respectiva a produs un prejudiciu de aproximativ cinci miliarde de lei. In cursul saptaminii trecute, unul dintre administratorii firmei a fost arestat, iar altul a fost dat in urmarire generala. Sapte ani de fraude In anul 1991, Alexandru Draganescu, fiul, Adrian Draganescu, si concubina lui Alexandru, Marioara Iosif, s-au apucat de afaceri. Ei au infiintat firma "Pro Serv Alex Com" SRL, cu sediul in Urziceni, specializata in comert. Dupa mai multe tepe trase unor parteneri de afaceri, au radiat societatea de la Registrul Comertului si au infiintat firma "Alex 2000" SRL, pe care au inmatriculat-o in Bucuresti. Timp de sapte ani, cei trei oameni de afaceri au reusit sa desfasoare o intreaga gama de operatiuni frauduloase, prejudiciind atit bugetul de stat, cit si agentii economici care au intrat in afaceri cu respectiva firma. In timpul controlului Garzii Financiare s-a constatat ca in evidentele contabile ale societatii nu au fost inregistrate venituri de peste trei miliarde de lei, prejudiciul inregistrat in dauna bugetului de stat ridicindu-se la suma de 1,2 miliarde de lei. S-a mai constatat ca, in 1998, Alexandru Draganescu a inselat mai multe societati din Vaslui, Brasov, Sinaia, Buzau, Sibiu si Alexandria. De la aceste firme, Draganescu a cumparat diverse marfuri in valoare de circa 300 milioane, folosind pentru plata documente si stampile apartinind firmei "Solus Prod Com" SRL Bucuresti. Marfurile au fost vindute, apoi, prin magazinele firmei "Alex 2000" SRL fara ca operatiunile contabile sa fi fost inregistrate in acte. Ulterior, patronul firmei "Solus" a declarat ca i s-a furat o servieta in care se aflau documentele si stampila societatii. In urma controlului s-a constatat ca Draganescu era implicat in dosare penale aflate in lucru la IPJ Buzau si Dimbovita. In judetul Dolj, Draganescu a ridicat marfuri in valoare de citeva sute de milioane folosind documente apartinind firmei "Egen Market Com Impex" SRL Bucuresti. S-au descoperit, de asemenea, documente ale firmei "Bogdan Impex '96" SRL Bucuresti cu ajutorul carora Draganescu a ridicat 1.000 de tone de azotat de amoniu din care s-au livrat 600 tone in Gara Urziceni si 400 tone in Gara Progresul din Bucuresti. Pentru aceste marfuri, el a platit 400 de milioane de lei. S-a constatat ca firma respectiva nu functiona la sediul declarat. Folosind actele si stampila firmei "Productia Romana" SA Bucuresti, Draganescu a ridicat aproximativ 2.000 tone de uree si tot atit azotat de amoniu, marfa expediata pe adresa firmei "Alex 2000" SRL, cantitati care nu figurau in evidentele societatii. De la firma "General Petrol Service" SA Craiova a ridicat marfuri platite cu documente bancare care nu aveau acoperire. Documente falsificate pe calculator La sediul din Urziceni al firmei au fost descoperite cantitati impresionante de marfuri fara documente, cum ar fi: 150 litri substante toxice, 2.000 litri vin si piese auto. Marfurile au fost confiscate. Politistii au mai descoperit ca Draganescu falsifica documente de firme pe calculator si opera cu evidente contabile duble. De asemenea, s-au gasit facturi si chitante in alb cu stampila unor firme din Timisoara. Pe numele concubinei Marioara Iosif, Draganescu a construit o vila in Urziceni mai mare decit sediul BCR. Politistii l-au retinut pe Adrian Draganescu, iar pe numele acestuia a fost emis un mandat de arestare pentru 30 de zile. Alexandru Draganescu, considerat capul afacerii, a fost dat in urmarire generala. Concubina, Marioara Iosif, va fi cercetata in stare de libertate. Cei trei sint acuzati de evaziune fiscala si inselaciune. Politia Financiara Ialomita ii roaga pe cei care au fost inselati sa contacteze telefonic IPJ Ialomita la telefon 043/211600, pentru a depune plingeri. MIHAI ENCIU 