 Casa noastra Urmareste etapele si vei reusi Si tu poti sa-ti montezi parchetul In prezent, piata romaneasca este invadata de parchetul laminat, ce se monteaza simplu si repede daca respecti cei citiva pasi importanti. 1. Cu cel putin 48 de ore inainte de instalare, parchetul&nbsp; (aflat in pachetele nedesfacute si asezat orizontal) se introduce in camera in care se va monta ulterior, pentru ca lemnul sa se acomodeze cu mediul camerei (18-25 grade C). Ca regula generala, nu este recomandata depozitarea parchetului in camere sau spatii fara caldura. In plus, fluctuatiile extreme de temperatura si umiditate pot cauza expansiuni excesive ale materialului. 2. Podeaua pe care se va aseza parchetul nu trebuie sa prezinte o denivelare mai mare de 1,5 mm/m, iar planseul de beton trebuie sa fie curat si uscat in intregime. In cazul in care planseul este de lemn se renunta la folosirea unei folii de baza cu bariera de umezeala. In cazul unei camere mai mari de 81 mp, in centrul camerei se instaleaza o banda "T" (de expansiune), pentru a atenua dilatarile. De asemenea, trebuie sa fii sigur ca ultimul rind este suficient de lat, iar primul este ajustat in concordanta cu neregularitatile zidului. 3. Se indeparteaza toate imperfectiunile si impuritatile de pe podea si se trece la desfasurarea si aranjarea foliei de polietilena. 4. Se incepe cu coltul din stinga, unde se asaza primul rind de scinduri cu partea scobita indreptata catre zid. Folosind distantierele de 9-10 mm, se plaseaza primul rind de placi la 1 cm de zid pentru a se crea un rost de dilatare. Urmatoarea operatiune este ajustarea neregularitatilor zidului. Daca acestea sint mai mari de 12 mm, din primul rind de placi se va taia o bucatica pentru a se potrivi cu conturul zidului. 5. Masurarea si taierea ultimei placi din primul rind se face dupa ce ai fost sigur ca ai lasat (la sfirsitul rindului) un rost de 1 cm pentru dilatare. Apoi se plaseaza ultima placa in loc si se foloseste un dreptar pentru verificarea liniaritatii. Parchetul inca nu se lipeste. 6. Incepind cu bucata taiata din sfirsitul primului rind, se asaza in al doilea rind o noua piesa, ce va fi lunga de cel putin 30 cm. Astfel porniti cu o bucata taiata dintr-o placa noua, obtinindu-se modelul in zig-zag. Din acest moment se poate aplica pasta de lipit. 7. Pasta de lipit se aplica pe limba de pe partea dreapta a primei placi, apoi se apasa placile impreuna, astfel incit imbinarile sa fie lipite etans. Lipiciul in exces se stringe cu o cirpa inainte de a se intari. Dupa ce primul rind este lipit si pus la locul sau, se reverifica alinierea cu un dreptar si se ajusteaza (daca este necesar) pentru a se obtine o muchie dreapta. Pentru a asigura cea mai buna imbinare posibila, este recomandata folosirea clemelor de prindere. De cele mai multe ori, ultimul rind de placi trebuie sa fie taiat in lungime pentru a se potrivi in spatiul ramas. Pentru aceasta, pune ultima placa deasupra penultimului rind, aliniat la acesta si, folosind o bucata taiata, traseaza conturul zidului. In acelasi timp, fii sigur ca ai folosit distantierul pentru a obtine rostul de dilatare. 8. Imbinarea din jurul tevilor poate pune de asemenea probleme. Si aici este absolut necesara parcurgerea anumitor pasi. Masoara distanta de la teava la zid si nu uita sa iei in considerare rostul de dilatare. Insemneaza locul unde este plasata teava in podea folosind un burghiu care este cu cel putin 6 mm mai mare decit diametrul tevii. Gaureste placa in locul insemnat si taie sectiunea catre zid prin gauri, apoi lipeste si taie ambele sectiuni ale placii in jurul tevii. Mobila se va introduce in camera la 4 - 6 ore dupa terminarea tuturor operatiunilor. ALEXANDRU STANCA Rafturi multifunctionale la indemina oricui Nu exista spatiu de locuit in care sa nu fim asufocatia la un moment dat de lucruri mai mult sau mai putin utile. Daca dulapurile, camarile, balcoanele sint deja arhipline, putem opta pentru montarea pe pereti a unor rafturi multifunctionale. PAL si cornier Daca sintem cit de cit indeminatici, cu o masina de gaurit si un ciocan putem realiza singuri rafturile de care avem nevoie. Trebuie doar sa cumparam de la orice magazin - profilat pe vinzarea de materiale de constructii - cornier si holzsuruburi. In functie de spatiu, vom face in perete gaurile aferente pentru fixarea cadrului raftului, care va fi alcatuit exclusiv din cornier. O data ce ne-am decis la culoarea raftului pe care vor sta propriu-zis lucrurile, nu ne ramine decit sa achizitionam de la orice centru de timplarie bucati de lemn, cele mai recomandate fiind cele din PAL, pentru ca rezista si in eventualitatea in care sint montate in baie sau bucatarie. Daca toate cele expuse mai sus ti se par greoaie pentru decongestionarea locuintei tale, poti apela la magazine specializate in comercializarea rafturilor. Unul dintre acestea, "Euromchrom", are permanent in stoc orice tip de raft doresti. Pentru cele uzuale, care cuprind 2, 3 si 4 suporturi, preturile variaza de la 350 000 la 750 000 lei. SORIN GRAUR Mocheta - la numai 49 000 lei/mp Putine magazine de profil din Bucuresti ofera clientilor sai posibilitatea achizitionarii din acelasi loc atit a diferitelor tipuri de mocheta, cit si a covoarelor si carpetelor, indiferent de dimensiune. Firma Nader comercializeaza prin magazinul sau mocheta belgiana la pretul de 49 000 lei/mp, indiferent de model. Poti alege culoarea preferata dintr-o paleta de nuante deosebit de variata. De asemenea, oferta de covoare si carpete nu poate sa nu atraga atentia. De la cele mai mici, cu preturi cuprinse intre 100 000 si 150 000 lei bucata, pina la cele de dimensiuni mai mari, care costa in jur de 1,5 milioane lei, in functie de calitate si design. Daca pina acum ai cautat pentru un anumit loc din casa ta o mocheta cu forma iesita din comun, de exemplu hexagonala, de la magazinul firmei Nader chiar ai ocazia sa cumperi un asemenea model. SORIN GRAUR Vineri, la Antena 1, "Brigada Mobila" se intoarce De vineri, "Brigada Mobila" este din nou in actualitate la Antena 1. Emisiunea, care pina la vacanta de vara s-a situat pe primul loc in sondajele de audienta intre productiile de gen ale televiziunilor concurente, porneste la drum cu ambitii mari. "Dorim, firesc, sa batem in continuare concurenta, desi lupta va fi mult mai dura ca pina acum. Din aceasta toamna, emisiunea va avea 60 de minute, fata de 30, cit avea pina acum" - ne-a declarat Sorin Ovidiu Balan, realizatorul emisiunii. Prima editie, care va fi pe post vineri, 15 septembrie, la ora 17.45, va avea, pe linga rubricile deja consacrate - cazuri celebre, confesiuni la vorbitor, flash -, si rubrici noi, intre care cea mai importanta este despre serviciile secrete si actiunile lor. Tot in aceasta prima editie mai puteti viziona un amplu material despre asasinatele in serie de la Baia Mare, precum si o cuprinzatoare sinteza a evenimentelor verii. teleVIZOR La FOX TV prazul e la mare pret Singura posibilitate ca Dan Diaconescu sa mai gaseasca un loc caldut in mass-media dupa ce va parasi corabia Tele 7abc, aflata in plin proces de scufundare - era sa apara o institutie noua. Pentru ca pe la cele existente e cunoscut ca un cal breaz si nu mai putea sa fraiereasca pe cineva. Dar, spre norocul lui, a aparut o noua posibilitate: FOX TV. Cum mr. Murdoch e departe, iar fratii Paunescu se pricep la televiziune ca nuca-n lapte, Danut de Caracal s-a infipt si a capatat un post "la virf" in structura departamentului de stiri, unde momentan se ocupa cu recrutarea de personal. Cu asa sef, nu ne e greu sa anticipam ce calitate vor avea jurnalele postului care cica e preconizat sa emita din decembrie. Dupa ce am rasuflat usurati cind Tibanu a disparut subit cu tot cu matinal de la Prima TV, o alta fantoma i-a luat locul, ce-i drept la un post chipurile concurent. Pentru cine credea ca Tibanu-sictir reprezinta limita imposibilului, ei bine vestile sint proaste. Se poate si mai rau. Iar Dragos Vasilescu este un exemplu viu. Si in direct, in fiecare dimineata. Asa ca nu va incepeti ziua cu Tele 7abc pentru ca radiatiile neuronului vasilescian dauneaza grav sanatatii. La PRO TV au debutat ieri doua noi emisiuni. Prima, "Urmarire generala" a imbracat, de fapt, doar haine noi si a fost programata la alta ora. Concluzia: in ciuda unui subiect care tine o tara intreaga cu sufletul la gura de o saptamina, emisiunea a dat o ditamai "groapa" de audienta, cam cit groapa Marianelor de adinca. Cealalta, "Alege!", a inregistrat in schimb cea mai mare audienta, cu mult chiar si peste stiri. Probabil datorita campaniei agresive de promovare si a curiozitatii fata de orice lucru nou. Ce va fi vom vedea pentru ca, vorba lui Neculai Constantin Munteanu, sintem cu ochii pe ei. Replica serii ii apartine lui Traian Basescu, invingator detasat in duelul cu chioscarii din emisiunea lui Andrei Gheorghe. "Inghesuit" de un apropitar care sustinea ca are toate actele in regula pentru buticul sau, primarul general a raspuns senin si duios: "Daca-mi dati adresa, va promit ca miine dimineata - pauza strategica; lumea se astepta ca Basescu sa spuna ceva de genul voi verifica situatia si daca aveti dreptate, vom lua masuri - vine un buldozer si va darima chioscul"! V.D. TOTH Si-a mutat primaria acasa Primarul orasului Hirsova, liberalul Ionel Chirita, si-a mutat temporar biroul in propria casa de unde-si exercita atributiile de prim-edil si administreaza treburile curente ale urbei. "Solutia insolita nu este o extravaganta, ci o necesitate. Primariei din Hirsova i-a fost sistata furnizarea energiei electrice de CONEL pentru o datorie de 150 de milioane de lei", a declarat primarul Chirita pentru ziarul nostru. In aceste conditii, pina la reintrarea in normal, primarul Hirsovei primeste audiente, semneaza documente si emite dispozitii de acasa. DAN MIHAESCU In noua emisiune de la Prima, Joker-ul va fi actorul Alin Panc "JOKER" este noul joc de tip LOTO organizat si administrat de CN Loteria Nationala. Prezentatorii acestei emisiuni, ce va fi difuzata in fiecare joi, de la ora 20.00, sint Andreea Antonescu (roscata de la Andr?) si actorul Serban Pavlu. In hainele de joker se va imbraca actorul Alin Panc. El recunoaste ca este mai atasat de film decit de teatru, iar rolul cel mai drag este cel al unui mafiot rus, pe nume Remi, din productia americana "Elite". Ii place vinul alb sec si saramura de peste si considera ca cea mai frumoasa femeie a secolului este, fara discutii, actrita Sophia Loren. A practicat judo, tenis de cimp, fotbal si volei. Pe scurt, Alin Panc este un JOKER cu alura atletica, de care este mai bine sa nu rideti. SIMONA ECOVOIU Jandarmul Cristian Ionita - avansat post-mortem Prin ordin al ministrului de interne, sergentul major Cristian Ionita, care a decedat in urma unui accident suferit in timpul aplicatiei "Alpin 2000", de la Cheile Dimbovicioarei, a fost avansat la gradul de sublocotenent post-mortem, a informat Comandamentul National al Jandarmeriei. Cristian Ionita va fi inmormintat astazi la cimitirul din comuna Chitila. La ceremonialul funerar vor fi prezenti ministrul de interne, Constantin Dudu Ionescu, comandantul Jandarmeriei Romane, gen.div. Anghel Andreescu, si colegii sublocotenentului. In cursul acestui an, peste 300 de jandarmi (ofiteri, subofiteri, jandarmi angajati cu contract si militari in termen) au fost raniti in misiuni. ALINA GRIGORE TMB a interzis "Biofarm" sa mai comercializeze "Magneziu B6" Vitamina "Magneziu B6", produsa de firma romaneasca "Biofarm", nu va mai fi vinduta in farmacii. Tribunalul Bucuresti a hotarit ieri interzicerea comercializarii acestui produs deoarece este asemanator prin denumire, aspect si elemente figurative cu marca "Magne B6" folosita de firma frantuzeasca "Sanofi-Synthelabo". Instanta a mai hotarit confiscarea fara somatie a tuturor ambalajelor, reclamelor si imprimantelor purtind semnul "Magneziu B6", obligind de asemenea "Biofarm" sa sisteze vinzarea marfii purtind acest insemn. La sfirsitul lunii iunie, firma "Sanofi" a dat in judeacta S.C. "Biofarm", pe care o acuza de concurenta neloiala si cere stoparea comercializarii produsului "Magneziu B6". Conducerea societatii romanesti a declarat ca va contesta sentinta Tribunalului la Curtea de Apel Bucuresti. ( G.R., T.D.) Judecatorul Vasile Boroneant este Primul roman in tribunalul international anticomunism Prof. dr. Vasile Boroneant este primul roman ajuns judecator la Tribunalul Public International de la Vilnius-Lituania care va condamna crimele comise de comunism. Constituirea Tribunalului a fost hotarita la cel de-al doilea congres pe aceasta tema care s-a desfasurat in capitala Lituaniei in perioada 4-8 septembrie. Reprezentantii fostilor detinuti politici si ai combatantilor anticomunisti din Albania, Bulgaria, Estonia, Lituania, Letonia, Polonia, Ucraina, Belarus, Ungaria, Moldova si Romania au constituit un complet de judecata care urmeaza sa judece si sa condamne crimele impotriva pacii, crimele de razboi, genocidul, crimele impotriva umanitatii si crimele psihice produse de comunisti. S-a discutat, de asemenea, despre daunele materiale si morale produse acestor tari, ca urmare a colectivizarii fortate, nationalizarii si jefuirii resurselor naturale in timpul ocupatiei sovietice, violarii drepturilor si relatiilor de prietenie intre oameni si state, a relatiilor religioase, a tuturor manifestarilor de ordin cultural, spiritual, religios, precum si despre pagubele produse geniului uman, dreptului de supravietuire a individului, a etniilor. Tribunalul a interogat fosti detinuti politici din tarile amintite, martori ai unor evenimente din perioada de teroare, a prezentat documente din care rezulta crimele savirsite si a hotarit masuri de condamnare a comunismului asemanatoare celor luate de Tribunalul de la Nürenberg. DUMITRU MANOLACHE Patru succese pe "frontul" transplanturilor romanesti Toate cele patru transplanturi efectuate cu organele prelevate de la tinarul de 27 de ani din Alba Iulia s-au incheiat cu succes. Pitesteanul Dumitru Dinca, in virsta de 54 de ani, are acum o inima mult mai tinara. Transplantul de cord a durat mai mult de patru ore si a fost efectuat de o echipa de medici condusa de dr. Serban Bradisteanu, la Clinica de Chirurgie Cardiovasculara a Spitalului de Urgenta din Bucuresti. Pacientul suferea de mai mult timp de cardiomiopatie ischemica dilalativa si a "concurat" pentru inima tinarului cu un alt bolnav, cu virsta tot in jur de 50 de ani, care avea inima artificiala. "Initial, medicii stabilisera ca inima sa fie transplantata pacientului cu cord artificial. Ulterior, analizele aprofundate au aratat ca inima nu era compatibila in totalitate si au preferat sa nu riste", a declarat ieri dr. Victor Zota, coordonator national de transplant. Tot o reusita a fost si transplantul de ficat, realizat de o echipa de medici coordonata de prof. dr. Irinel Popescu, la Spitalul Fundeni din Capitala. Pacientul care a primit ficatul are 36 de ani. Cu o zi inainte de transplant, avusese o hemoragie digestiva puternica si fusese internat la Sectia Terapie Intensiva a Spitalului Fundeni. Ca si in cazul inimii, pacientul avea un "concurent" - o femeie in virsta de 46 de ani. Cel de 36 de ani avea insa compatibilitate mai buna cu ficatul donatorului. Tinarul primitor suferea de ciroza in stadiu avansat si ultima sa sansa de supravietuire era transplantul. In acelasi spital, la primele ore ale diminetii de ieri, s-a desfasurat transplantul de rinichi, coordonat de prof. dr. Ionel Sinescu. Dr. Victor Zota a afirmat ca "erau 60 de posibili primitori ai rinichiului adus de la Alba Iulia". Cel care l-a primit este tot un tinar de 36 de ani. Celalalt rinichi a fost transplantat unui barbat de 27 de ani din localitatea Beius. Transplantul s-a desfasurat la Clinica de Urologie a prof. dr. Mihai Lucan, de la Cluj-Napoca. Cei doi pacienti care au primit rinichii nu au avut pina acum reactii de respingere a organului transplantat, iar "testele arata ca ei sint intr-o stare exceptionala", a precizat coordonatorul national de transplant. GETA ROMAN TATIANA DABIJA Homosexualii pun pe jar Sfintul Sinod I.P.S. Bartolomeu Anania vrea sa revolutioneze alegerea episcopilor-vicari Sfintul Sinod al Bisericii Ortodoxe Romane discuta in sedinta sa de lucru articolul 200 privind homosexualitatea si necesitatea solicitarii unui referendum national in aceasta problema. O noutate extraordinara a acestui Sinod este propunerea Inalt Prea Sfintitului Bartolomeu al Clujului privind procedura de alegere a episcopilor-vicari si arhiereilor-vicari. Mai exact, I.P.S. cere Sinodului prin temeiul nr. 5074 ca episcopii-vicari sa poarte, dupa alegere, timp de doi ani, tot rangul de arhimandrit si sa aiba un vot consultativ in Sfintul Sinod. Votarea unei asemenea prevederi ar revolutiona Sinodul, impiedicind astfel intrarea pe usa din dos in cel mai inalt for bisericesc, dupa cum ne-au declarat unele surse. Conform statutului, episcopul-vicar este ales la recomandarea ierarhului locului, iar aceasta alegere a devenit o formalitate in Sinod. De obicei, episcopii-vicari ajung titulari dupa avansarea sau decesul ierarhului. Din 1990, doar patru ierarhi - I.P.S. Bartolomeu, I.P.S. Iosif, P.S. Laurentiu si P.S. Galaction - au intrat direct prin vot in Sinod, restul membrilor ajungind prin "filiera vicarilor". Daca aceasta propunere va fi votata, episcopii-vicari vor avea vot consultativ si nu egal cu cel al celorlalti membri ai Sinodului, inclusiv precum cel al Patriarhului, ca pina acum. In afara de anuntarea candidaturilor pentru scaunul vacant de mitropolit al Olteniei, tot la acest Sinod se va discuta numirea a trei noi episcopi-vicari: P.C. Irineu Duvlea la Sibiu, P.C. Lucian Mic la Timisoara si P.C. Petroniu Florea la Oradea. Ramine insa de vazut care va fi reactia Sinodului la propunerea I.P.S. Bartolomeu, avind in vedere ca dintre cei 42 de sinodali, 12 sint episcopi-vicari. Tot la acest Sinod, I.P.S. Lucian al Constantei si-a anuntat retragerea la pensie. FLORIAN BICHIR Astazi, la Bellu, Bibanu' pleaca pe ultimul drum De duminica dupa-amiaza, inima maestrului Dem. Radulescu a incetat sa mai bata. A lasat lumea teatrului si a filmului mai saraca, dar cu o "zestre" considerabila, de pe urma sa. Ne-a lasat orfani de umorul sau, de firescul comicitatii, care l-au facut atit de iubit si de popular de-a lungul anilor. Ca un facut, a murit in luna in care s-a nascut, dar n-a mai avut rabdare sa implineasca 69 de ani. Si-a inchinat intreaga viata artei teatrale si cinematografice, jucind in piese de teatru, filme, scenete de televiziune si scolind numeroase generatii de actori. Toti au ramas cu amintirea sa bine intiparita in minte. Nimeni nu l-a uitat. Nu-l uita nici acum, cu putin inainte de a-l petrece pe ultimul drum. Cei pentru care Dem. Radulescu a insemnat mentor si prieten s-au "prelins" tacuti si tristi (asa cum el i-a invatat sa nu fie) pe linga sicriul cu corpul neinsufletit, depus in foaierul Teatrului National, apoi la Biserica Icoanei. Azi va fi inmormintat la Cimitirul Bellu. Sfidind durerea coplesitoare, citiva dintre apropiatii sai au gasit totusi puterea de a spune citeva cuvinte despre Dem. Radulescu, inainte de marea despartire. George Ivascu, fost student si mina sa dreapta, de sapte ani, la UATF: "Dom' profesor nu mai este. Dar nu pot sa nu-mi amintesc vorbele pe care ni le repeta mereu: «Teatrul e mirare, e surpriza!». Si de asta data s-a tinut de cuvint, insa iata ce surpriza nefericita ne-a facut. Era de o generozitate rar intilnita si avea, cu studentii, o bunatate de bunic iubitor. Am pierdut un profesor, un prieten, un umar pe care de multe ori mi-am asezat capul". Oana Pellea: "Dem. Radulescu s-a nascut ca sa ne aduca bucurie. Acum ne-a pedepsit. A plecat inspre Dumnezeu, care plamadeste marii actori pentru a face lumea mai buna si mai frumoasa. Bunul simt il obliga pe roman sa verse o lacrima sincera cind moare un actor. Moartea lui, dincolo de durere, m-a tulburat. Am simtit nevoia, inainte de a plinge, sa strig. Ii aprind o luminare si spun «Dumnezeu sa-l odihneasca!»". Ion Cojar: "Era prietenul meu de-o viata. Vineri, inainte cu doua zile de a muri, pusesem la cale o noua colaborare, dar azi numai eu mai pot vorbi despre asta... Ne intilnisem la emisiunea tv a lui Florin Calinescu, ne-am imbratisat si am stat de vorba despre «Burghezul gentilom», piesa in care il rugam sa accepte rolul titular. A acceptat bucuros. Da, asta-i cuvintul. Era bucuros si cred ca a plecat de la noi, luind cu sine aceasta bucurie". Citeva dintre filmele sale de referinta, dintre care "Harababura", "Chirita in Iasi", "Secretul armei secrete", pot fi vizionate timp de o saptamina, incepind de vineri, la cinematograful bucurestean Europa. Nici programul TV Romania 1 nu se lasa mai prejos, pregatind momente antologice in memoriam. Pe 16 si 23 septembrie vom incerca risu' plinsu' cu acela despre care Liviu Ciulei spunea ca "este un minister al comediei". Marele Dem pleaca, subtiind linia intii a teatrului romanesc. CLAUDIA DABOVEANU Dupa ce a tras claxoane cu Dan Teodorescu, Cristina experimenteaza "Sex in apa" Cristina Darhu (20 de ani) este superba blonda din videoclipul piesei "Trag un claxon" al formatiei Taxi. Mai putin cunoscut este faptul ca ea are propria trupa, Nordi-k, in care il are alaturi pe Ciprian Micu. In primavara acestui an, Nordi-k a semnat un contract cu Intercont Music, urmind ca la sfirsitul lunii septembrie sa lanseze E.P.-ul de debut "Sex in apa", care contine sase piese dance cu influente house. Videoclipul melodiei care da titlul discului, "Sex in apa", este o continuare a povestii din "Trag un claxon". De data aceasta, Cristina, fata care "provoaca" claxoanele celor de la Taxi, este o roscata focoasa. Ea se transforma din fata din visul lui Dan Teodorescu in fata care cinta. Iar calitatile sale vocale sint incontestabile. IUSTINA MUNTEANU Cel mai mare tatuaj din tara Laura Romega, pe numele ei din buletin, sau Nikita, cum ii spun prietenii, este vedeta prezenta pe coperta din octombrie a revistei "Playboy". Laura, un Scorpion in virsta de 22 de ani, este blonda posesoare a celui mai mare tatuaj din Romania si fan declarat al Nikitei. "Ador stilul ei, cum se imbraca, vocea, privirile, felul de a fi, totul", spune Laura. La fel ca idolul sau din filme, este pasionata de sport: joaca tenis de la zece ani. Despre tatuajul sau, care reprezinta varianta color la "Sfintul Gheorghe omorind balaurul", Laura sustine ca a vrut sa demonstreze doar ca o femeie poate fi la fel de rezistenta la durere ca un barbat. CRISTINA TOMA 