 Fosta campioana la gimnastica vorbeste despre un adevar stiut, dar nerostit Corina Ungureanu: "Am primit multe palme de la domnul Belu" Dezvaluirea este facuta in cartea "Corina Ungureanu. Sfirsit si inceput" Metodele pedagogice pe care si-au cladit performanta antrenori legendari in lumea gimnasticii, precum Octavian Belu si Bela Karoly, au suscitat de-a lungul timpului indelungi discutii, unele dintre ele purtate chiar in direct, la talkshow-uri cu rating dolofan. Infirmate mereu de cei in cauza, ca si de fetitele cu alura de libelule, zvonurile au supravietuit. Cei intorsi din "creuzetele performantei" au continuat sa vorbeasca despre corectii fizice, despre program spartan si despre regim alimentar sever. "Nici vorba de asa ceva, fetele maninca orice le doreste inima in cantonamentul de la Deva. De bataie nici nu mai discutam", sustinea Belu intr-o emisiune televizata, negind ca prinzul obisnuit al fetelor s-ar reduce la o frunza de salata, un mar si un ciorchine de struguri, cuvintele antrenorului fiind confirmate apoi de gimnaste cu o inocenta dezarmanta: "Asa este. Duminica avem voie chiar sa si iesim in oras si sa mincam inghetata". "Bataia e rupta din rai", crede fosta gimnasta La fel ca si anul trecut, cind gestul sau nonconformist de a poza pentru "Playboy" a rascolit o federatie incremenita in tiparul de fag al mentalitatii din Epoca de Aur, a fost nevoie si de aceasta data de curajul Corinei Ungureanu pentru a se prabusi cortina ce separa adevarul de propaganda. Tinara infierata cu minie proletara pentru indrazneala de a fi iesit din rind a acceptat sa povesteasca, in cartea sa biografica lansata miercuri seara, la hotelul "Continental", despre cele ce se petrec cu adevarat intre peretii salii de gimnastica de la Deva. Consemnate de autor, Laurian Stanchescu, vorbele fostei campioane, aparute in volumul "Corina Ungureanu. Sfirsit si inceput", sint fara echivoc: "Este adevarat ce se spune in soapta, ca Octavian Belu va lovea de multe ori cu palma pentru a da impuls antrenamentelor voastre? Cui ar folosi sa cunoasca raspunsul meu? Nimanui. Nici macar adevarului. Sigur ca lumea gimnasticii este la fel de dura ca oricare alt sport de performanta si, pentru a fi numarul unu, esti dispus sa induri orice, insa pentru noi era prea greu de indurat acest orice, fiind niste copile. Dar anii au trecut si tot ce s-a intimplat parca nu ar fi fost niciodata. Am primit multe palme de la domnul Belu, impreuna cu celelalte colege de la lotul olimpic, dar, fizic, durerea lor s-a stins de mult. Consider ca in acest sport este necesara o educatie spartana, nu una de pension, si, cum bataia este rupta din rai, datorita acelor palme multe dintre noi am ramas in raiul gimnasticii". Povestite pe la colturi cu amestec de oroare si respect, tehnicile de convingere folosite de antrenorii de la lotul national capata acum o confirmare oficiala, venita de la una dintre protagoniste. Dincolo de viziunea mioritica, aparent fatalista, a Corinei ramine realitatea. Aceea ca, indiferent de parerea fostei campioane, Corina Ungureanu, alaturi de alte fetite - unele dintre ele, nici macar posesoare de buletin -, nu este decit o victima, un copil batut. Cel acuzat de Corina Ungureanu, antrenorul coordonator Octavian Belu, nu a putut fi contactat. Mariana Bitang, mina sa dreapta, s-a ferit sa comenteze declaratiile Corinei. "Nu vreau sa raspund in nici un fel la afirmatiile Corinei. Poate ca e vorba despre o fraza scoasa din context". IULIAN ICHIM MATEI UDREA Goran Ivanisevici se insoara cu top-modelul Tatiana Dragovic Succesul repurtat la Wimbledon i-a adus lui Goran Ivanisevici o popularitate imensa, propulsindu-l in atentia presei mondiale. Coditianul britanic "The Sun" a dezvaluit ca Goran a plecat miercuri seara intr-o croaziera de zece zile pe Marea Mediterana, impreuna cu prietena sa, top-modelul Tatiana Dragovic. De altfel, zvonurile, conform carora cei doi se vor casatori, au fost confirmate chiar de Srdjan Ivanisevici, tatal tenismanului: "Foarte curind astept ca Goran sa-mi comunice data la care se va insura". Cuplul asteapta un raspuns din partea autoritatilor din orasul Split pentru a li se permite construirea unei vile la iesirea din localitate. "Din cite am inteles, in aceasta vila vor sta Goran si Tatiana dupa ce se vor casatori", a declarat un oficial al primariei din Split. Pe de alta parte, antrenorul cunoscutei formatii de fotbal Hajduk Split, Nenad Grecan, i-a propus cistigatorului de la Wimbledon sa fie legitimat la formatia pe care o pregateste. "Stiu ca Goran a iubit de mic echipa Hajduk, dorindu-si sa joace fotbal la aceasta formatie. Nu vad nici un motiv pentru care n-ar putea realiza acum acest lucru. La cei 29 de ani ai sai are o conditie fizica de invidiat si, din cite l-am vazut anul trecut, cind mai venea sa joace cite o miuta alaturi de fotbalisti, are o tehnica destul de buna", a declarat Gracan. "Daca reusesc sa-mi realizez si acest vis, atunci nu mai am nimic de asteptat de la viata sportiva", a spus Goran la auzul propunerii venite din partea echipei sale de suflet. SILVIU TANASE Pretentiile inotatorilor au intrat la apa Celor zece sportivi care pleaca miine dimineata la Campionatele Mondiale de natatie din localitatea japoneza Fukuoka li s-a fixat un obiectiv mult sub asteptarile si bilantul obtinut in urma cu zece luni, la Olimpiada. Stefan Iamandi, secretarul general al federatiei, a comunicat ca se urmareste cistigarea a doua medalii, indiferent de culoarea lor, si accederea in finala la alte doua probe, iar asteptarile se indreapta in special catre Diana Mocanu si Beatrice Cislaru. Pretentiile federatiei surprind, pentru ca la Jocurile Olimpice inotatorii din Romania au obtinut patru medalii, din care doua de aur. Sportivii s-au raliat si ei obiectivului, marturisindu-si micile ambitii. "Nu-mi propun medalii de aur. Chiar daca la Olimpiada am luat argint si bronz, e prea greu ca sa-mi propun asa ceva", a declarat Cislaru. Dubla campioana olimpica Diana Mocanu a adaugat: "Nu mi-am propus nici un obiectiv. Vreau doar sa obtin rezultate bune". Camelia Potec n-a facut nota discordanta: "Personal, n-am primit nici un obiectiv, dar mi-am propus sa-mi imbunatatesc timpii si sa "prind" o finala". Mezina delegatiei tricolore este Valentina Bratu, o fata de 16 ani care abia s-a intors de la Europenele de juniori din Malta. "Sint foarte obosita. Daca intrecerea a fost grea, intoarcerea acasa a fost un cosmar. Am ramas pe aeroportul din Roma doua nopti si am dormit pe niste pachete. Mai aveam putin si ma lua politia la intrebari, ca pe aurolaci", a povestit Valentina peripetiile prin care a trecut. Campionatele Mondiale se vor desfasura intre 22 si 29 iulie. (I.I., M.U.) Mara s-a pus cu burta pe spaniola Bogdan Mara, internationalul roman al echipei spaniole de fotbal Deportivo Alaves, se va prezenta peste numai patru zile la noul sau club, pentru a-si incepe oficial pregatirile. Dupa ce saptamina trecuta a semnat contractul cu echipa din Vitoria, pe patru ani, Bogdan a revenit in tara, unde si-a pus la punct unele probleme personale. El si-a sustinut ultimele examene din viata de student la Facultatea de Jurnalistica, raminindu-i numai examenul de licenta. "A fost una dintre cele mai importante probleme din viata mea si ma bucur ca am reusit", spune talentatul fotbalist. Ieri, de la ora 14.00, Bogdan, impreuna cu prietena sa, Alina, a participat la prima ora de limba spaniola, cu o profesoara din Sibiu. "Totul s-a petrecut atit de repede, incit nu am avut timp sa-mi arunc ochii deloc pe vreun manual de spaniola", spune Mara. "Promit, insa, ca voi invata foarte repede, mai ales ca nu e o limba foarte dificila si, in plus, imi place foarte mult". Bogdan va pleca, luni seara, singur, spre Vitoria. "Nu cunosc inca pe nimeni acolo, pentru ca toti se aflau in vacanta atunci cind am semnat. Sper sa ma integrez cit mai repede, sa fiu sanatos, sa am putin noroc si sa nu fac de ris fotbalul romanesc". Dupa ce Alaves se va intoarce din turneele pe care le va intreprinde, va pleca in Spania si Alina, prietena fotbalistului. Aceasta nu va merge singura, ci insotita de Aldo, un ciine Rottweiller. ADI DOBRE Flick-flack As, Andre Agassi! Steffi Graf e insarcinata Fosta mare jucatoare de tenis Steffi Graf (30 de ani) va deveni in curind mama, informeaza, in numarul sau de ieri, cotidianul german "Bild". Tatal copilului este americanul Andre Agassi (29 de ani), partenerul de viata al nemtoaicei. "Bild" sustine ca Steffi se afla in luna a cincea de sarcina, pruncul fiind asteptat sa vina pe lume in luna noiembrie. Managerul cuplului nu a confirmat, dar nici nu a infirmat stirea. (D.C.) Crisan cere 10 milioane de dolari despagubiri! Marele Maestru International Alexandru Crisan a anuntat, prin intermediul biroului sau de presa, ca il va actiona in judecata pe ziaristul spaniol Leontxo Garcia. De asemenea, sahistul va chema in justitie si cotidianul la care lucreaza Garcia, "El Pais", solicitind despagubiri care totalizeaza 10 milioane de dolari! Crisan a mai anuntat ca, la revenirea in tara, programata luni, va organiza o conferinta de presa in cadrul careia "va face dezvaluiri cu privire la rusinoasa campanie de denigrare la care a fost supus in timpul desfasurarii celui mai puternic turneu international de sah la care a participat vreodata un jucator roman". In ceea ce priveste turneul de la Portoroz (Slovenia), Crisan a pierdut si ultimul meci, in fata slovenului Georg Mohr. Romanul a terminat turneul pe ultimul loc, 10, cu 0,5 puncte la activ (o remiza si opt infringeri), desi avea cel de-al treilea coeficient ELO. (S.T.) Copos pune marfa pe taraba George Copos, patronul echipei de fotbal Rapid Bucuresti, a purtat ieri o discutie cu cei cinci jucatori giulesteni pe care i-a pus pe lista de transferari. Petre Marin, Dorel Mutica, Daniel Iftodi, Robert Nita si Cornel Frasineanu "au lezat profund imaginea Rapidului si acum trebuie sa plateasca", s-a explimat magnatul. Celor cinci rebeli li s-au intocmit actele de transfer, fiind liberi sa plece, asta in cazul in care nu doresc sa ramina la "satelitul" Magnetica-Rapid, divizionara B. Astfel, Petre Marin are un pret de 185.000 de dolari si are o oferta de la FC National. Frasineanu este dorit de FC Arges si costa 625.000 de dolari. Tulceanul Daniel Iftodi nu are oferte, iar pretul sau este 450.000 de dolari. Robert Nita costa 275.000 de dolari si este solicitat de FC Brasov, FCM Bacau si Farul. Dorel Mutica (235.000 de dolari) s-ar intoarce la Arad, unde ar urma sa indeplineasca si functia de antrenor secund. Ieri, la Rapid, au ajuns doi israelieni, David Libermman si Ofir Haim, ambii de la Maccabi Tel-Aviv. (L.C.) Procuroru' taxeaza tupeul stelistului Rica Neaga Cornel Dinu: "De la un drogat te astepti sa spuna orice" Ex-pitesteanul declarase ca "ros-albastrii" nu vor avea rivali in lupta pentru titlu FC Dinamo se intoarce in aceasta dupa-amiaza acasa, la Saftica, cu plaminii fortificati dupa stagiul petrecut la Poiana Brasov. Chiar daca n-a mai fost in prim-plan, Cornel Dinu a dictat politica de transferuri a clubului din Soseaua Stefan cel Mare, parind sa-l eclipseze chiar si pe "principalul" Ion Marin. Acum o saptamina, ex-tehnicianul "ciinilor rosii" se afla intr-o rezerva de la etajul sase a Spitalului de Urgenta, starea sa de sanatate nefiind nici acum nemaipomenita. Procuroru' a emis ieri citeva aprecieri interesante despre viitorul "ros-albilor", dar si despre munca sa. "Am trecut in plan secund impotriva vointei mele" Care este starea dumneavoastra de sanatate in acest moment? Asa si asa. Dupa cum am mai spus, sint probleme foarte complicate. Inca nu am primit rezultatele analizelor, deci nu am ce sa spun prea multe. Cum va simtiti in postura de manager general? Uneori trebuie sa mai faci si cite un pas inapoi. Sa te retragi. Depinde insa si cine arunca piatra. A fost multa rumoare in ultima perioada, asa ca era necesar sa trec in planul secund. Chiar si impotriva propriei vointe. Aveti darul negocierilor? Nu pot sa spun acest lucru. Ideea este ca eu am mai facut aceasta munca. Doi ani la FC National si trei ani la Dinamo. Dinamo e pregatita sa atace titlul, in conditiile in care s-a intarit cu jucatori precum Ciurar si Semeghin? Sa stiti ca l-am vazut chiar astazi (n.r. - ieri) pe Ciurar. Problema este ca el trebuie sa se adapteze unui alt sistem de pregatire, mai riguros, mai bine pus la punct decit cel de la Medias. Prin definitie, Dinamo vrea titlul si Cupa. In functie de lotul de jucatori, vom stabili insa si obiectivele reale de indeplinit. Spre exemplu, anul trecut, obiectivul n-a avut nici un fundament in conditiile existente in acel moment. Dinamo a vindut in intersezon, cumparind doar cantitativ... Politica manageriala a clubului este sa fie adusi jucatori tineri, de perspectiva. Ei trebuie crescuti de Dinamo si apoi aruncati, unul cite unul, in lupta. Spre exemplu, cind am venit eu la Dinamo, Dumitrache nu era titular. Prin '95, a fost generatia aceea cu Tararache, Petre, Hildan, Dumnezeu sa-l ierte. Ei au crescut in sistemul de pregatire al echipei Dinamo. Nu ca vreau sa ma laud, dar Contra, Mutu si Niculae au fost promovati tot de mine. Acestea sint niste investitii foarte mari. Chiar acum am fost la un meci la Sacele. "Viata e necrutatoare" Vreti sa mai aduceti jucatori? Se poarta discutii. Aceste tratative cer insa timp. Nu este adevarat ca Vali Nastase si Giani Kirita, care n-au semnat prelungirea contractelor, vor parasi echipa. Negocierile cer timp. Este insa adevarat ca imi plac jucatori de genul Sinmartean, tineri si cu o tehnica buna in regim de viteza. El este insa doar un jucator talentat, mai ramine sa si convinga. Spre deosebire de Dinamo, Steaua n-a vindut nici un jucator. Asa este, dar daca nu se califica in grupele Ligii Campionilor, poate avea probleme. La Dinamo s-a dorit crearea unei emulatii cu jucatori de valori apropiate. In lot sint 17-18 astfel de jucatori, nu ca in sezonul trecut, cind aveam la dispozitie doar 14 fotbalisti gata sa intre pe teren. Cum comentati declaratia lui Neaga, care a spus ca Steaua nu va avea rivali la titlu, in sezonul ce bate la usa? De la un drogat te astepti sa spuna orice. Pentru ca asta e Neaga, un drogat. Aveti vreo raspundere in eventualitatea ratarii obiectivului? Nu stiu. Intrebati conducerea. Cum considerati tratamentul conducerii fata de Florea si de Mihali? Viata e necrutatoare. A fost o decizie luata in urma unor consultari. Va ginditi sa nu mai antrenati niciodata din pricina problemelor de sanatate? Nu. De fapt, nu e vorba ca nu mai sint antrenor la Dinamo din cauza problemelor de sanatate. A fost acea rumoare, dupa cum am mai spus. Atita tot. DANIEL CONTESCU "BMW Tour 2001" in Romania Incurajati de succesul inregistrat anul trecut cu "BMW VIP Tour", constructorul german de automobile si-a propus sa organizeze in acest an un eveniment similar. Inceput in luna martie, "BMW Tour 2001" a trecut pina acum prin Polonia, Cehia, Slovenia, Croatia, Bosnia, Iugoslavia, Ungaria, venind acum si rindul Romaniei. Astfel, intre 20 si 29 iulie, aproape toate modelele BMW vor fi disponibile pentru efectuarea unor drive-teste de catre clientii marcii. Acestia vor avea posibilitatea sa testeze oricare din cele 17 modele disponibile: 320i limuzina, 325i X limuzina, 320d limuzina, 330Ci A Coupe, 318i Touring, 325 Ci A Cabrio, Z3 2,2l, M3, M3 Cabrio, 520i limuzina, 520d limuzina, 525i A Touring, 530d Touring, X5 3,0i, X5 4,4i, 740i A, 740d A. "BMW Tour 2001" va poposi la Cluj-Napoca, pe 21 iulie, la Brasov, pe 23 iulie, la Bucuresti, pe 25 si 26 iulie si se va afla la Constanta pe 29 iulie, urmind sa treaca in Bulgaria. IULIAN ICHIM Marius Moldovan crede ca echipa din Berceni a ajuns rau din cauza lui Dumitriu "Daca Serbanica era antrenor, Rocarul nu retrograda" Retrogradarea Rocarului in Divizia B a insemnat, totodata, si oficializarea certificatului de deces al formatiei din Drumul Gazarului, una dintre cele mai controversate grupari din fotbalul romanesc al ultimilor ani. Rocar a devenit oficial "satelitul" celor de la Dinamo, ceea ce era de fapt pe vremea lui Gigi Netoiu. Lui Gheorghe Florea i-a trebuit un an, cu cheltuielile aferente, pentru a intelege cu ce se maninca jocul cu balonul rotund pe plaiurile mioritice. Florea insa si-a intors fata catre prima sa dragoste, Fulgerul Bragadiru. Divizionara B, pregatita de Imilian Serbanica, a preluat din mers toata zestrea surorii mai mari, atit cit a mai ramas din ea. "Avem in acest moment o formatie cu care vom promova la pas in Divizia A", e de parere Marius Moldovan, presedintele de la Fulgerul. Imilian Serbanica are in pregatiri, la Poiana Brasov, lotul din sezonul trecut de la Bragadiru, la care se adauga si jucatorii Rocarului care au contracte cu Gheorghe Florea. Alaturi de Nemtanu, Irinel Voicu si Alexa, s-a intors la echipa si Bogdan Vrajitoarea, care nu s-a inteles, deocamdata, cu Universitatea Craiova. Serbanica se bucura de increderea patronului si a conducerii administrative a clubului, multi regretind ca, anul trecut, nu a fost ales sa conduca Rocarul in Divizia A. "Daca Serbanica era antrenor, Rocarul nu retrograda", sutine Marius Moldovan, majoritatea celor ramasi punind actuala situatie pe seama lipsei de inspiratie a fostului antrenor, Dumitru Dumitriu. ADI DOBRE [21][pl.dll?rid=expresro] 