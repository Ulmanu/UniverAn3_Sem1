 Timp de doi ani, o tinara din Botosani a fost Obligata de sot sa se prostitueze Simona s-a salvat in strainatate In vara aceasta, botosaneanca Simona U. implineste 19 ani. Calvarul trait in ultimii doi ani o propulseaza in virful unui nefericit top al celor mai chinuite persoane. Suferintele ei se leaga de unul si acelasi nume, Cornel U., cel care i-a devenit sot inca de cind avea 17 ani, la putin timp dupa ce s-au cunoscut. Si, daca veti spune ca ati mai auzit de batai si scandaluri intre soti, ori de casatorii spulberate imediat dupa intemeiere, trebuie sa va spunem din capul locului ca ceea ce a trait Simona depaseste puterea de imaginatie a oricarui om normal. "Eu eram minora, el experimentat" "Pot dovedi toate cele scrise in prezenta plingere", sustine Simona U. inainte de a semna una dintre cele mai socante reclamatii depuse vreodata la politia botosaneana. In cele ce urmeaza vom cita doar citeva fragmente din plingere si dintr-un alt document semnat de tinara, in posesia caruia au reusit sa intre reporterii nostri. Inainte de toate se cuvine precizat insa ca la aceasta data procesul de divort dintre Simona si Cornel U. este pe rol la Judecatoria Botosani. In afara divortului, barbatul in virsta de 25 de ani care a distrus viata Simonei va trebui sa raspunda si pentru acuzatiile de proxenetism care i-au fost aduse chiar de cea care inca ii mai este sotie. "Eu fiind minora si el experimentat, m-a luat la el acasa inainte de casatorie cu circa doua luni si m-a depozitat in apartamentul parintilor lui", isi incepe povestea Simona. Problemele dintre ea si Cornel au aparut la scurt timp dupa casatorie: "Daca la inceput atmosfera a fost acceptabila, dupa cinci luni barbatul meu legitim dormea in pat impreuna cu mine si cu inca doua femei. Curvele promovate in patul intim de sotul meu spuneau ca se numesc Catalina si Marcela, ambele femei usoare, racolate pentru a le duce la turci". Dupa acest inceput in forta, in care Cornel reusise deja sa sparga orice bariere morale si conventionale in privinta relatiilor firesti dintre el si sotie, ceea ce a urmat a fost o continua escaladare a violentelor si "experimentelor" anormale la care si-a supus cu cinism consoarta. Sex si strip-tease "Incepind din 1998, m-a pus la o situatie la care nu ma asteptam, aceea de a dansa strip-tease la cabana «Stejarul» (la 5 kilometri de Botosani, pe drumul spre Suceava - n.r.). La spectacolele de divertisment de acolo eu dansam, iar el ma insotea intotdeauna (...). Cel mai incredibil act la care am fost supusa este acela ca, in calitate de sot legitim, Cornel ma obliga sa intretin relatii sexuale cu alti barbati, romani si straini, contra unor sume de bani pe care le incasa el, iar eu, amenintata si umilita, nu aveam cum refuza". Ca episoadele in care Simona a fost fortata sa devina eroina principala cuprindeau un singur barbat sau mai multi, deja nu mai conta pentru cel cu care se casatorise. Cert este doar ca tinara nu a aflat niciodata nimic despre identitatea celor cu care era obligata sa intretina tot felul de relatii sexuale, secretomania sotului fiind absoluta la acest capitol. Casnicia fusese deja facuta tandari si daca ea nu a luat sfirsit inca din acel moment este doar pentru ca Simona mai spera cu naivitate ca totul nu este pierdut si ca cel de care se legase pe viata va redeveni barbatul tandru din perioada in care ii facea curte, promitindu-i dragoste vesnica. Amenintarea cu moartea Episodul "Stejarul" nu a putut dura insa o vesnicie. De indata ce personalul localului a aflat ce se ascunde in spatele programului artistic al Simonei, cu care aveau incheiat un contract, acest document a fost reziliat. Pentru Cornel a devenit tot mai dificil sa gaseasca clienti dispusi sa-si demonstreze apetitul sexual pe trupul sotiei sale. Relatiile dintre cei doi soti au atins tensiunea maxima atunci cind Simona a fost amenintata fatis cu moartea. Si nu oricum, dupa cum declara ea insasi: "In jurul datei de 6 septembrie (1998 - n.r.), a inceput sa aiba un comportament deosebit de ostil fata de mine, astfel incit, la data mai sus-mentionata, nefiind in stare de ebrietate, m-a luat in brate ca pe o mireasa si m-am trezit deasupra balconului (la etajul IV - n.r.), avind intentia sa ma arunce". Cauza acestui acces de furie a fost ca "l-am prins dezbracat cu o femeie in apartamentul unei anume Cornelia, femeie casatorita, care intii mi-a spus ca nu este acasa, dar cind am vrut sa intru in camera unde era sotul meu dezbracat in pielea goala, cu una din ibovnicele lui, gazda, in speta Cornelia, s-a opus ca eu sa nu vad destrabalarea pusa la cale de sotul meu". Desi nu era prima data cind Simona asista la astfel de scene, de aceasta data intre cei doi s-a ajuns la discutii extrem de violente, care au culminat cu amenintarea cu moartea descrisa mai sus. Din fericire pentru tinara, a fost doar o amenintare. Plingerea Simonei contine si referiri la modul in care a fost obligata sa mearga in Turcia, pentru a se prostitua, de catre acelasi om al carui nume ajunsese sa-l poarte: "Fiind batuta de sotul meu, acesta m-a obligat sa ma duc la turci, sa ma prostituez impreuna cu cumnata sa". Salvarea in strainatate Tinara l-a parasit pe Cornel in luna septembrie 1999. Cu trecutul patat si orice alta sansa de realizare anulata, Simona U. a ales calea strainatatii pentru a-si asigura existenta. De aceasta data cu un contract ferm si legal, ea a ajuns pentru o perioada de sase luni in Japonia, ca dansatoare. A revenit in tara, pentru citeva saptamini, in vara acestui an, doar ca sa se poata prezenta la procesul de divort. Plingerea adresata politiei cuprinde detalii si despre modul in care sotul ei continua sa o ameninte telefonic, pe ea, dar si pe ceilalti membri ai familiei sale, somind-o sa se intoarca "acasa". In aceste conditii, politistii au intervenit prompt, demarind ancheta in acest caz deosebit de delicat. Ofiterii de la Serviciul Judiciar al IPJ Botosani l-au convocat deja in citeva rinduri pe Cornel U., pentru a-i lua declaratii referitoare la tratamentul la care si-a supus sotia. Chiar daca ancheta nu a fost inca finalizata (fiind legata si de sentinta care se va pronunta in procesul de divort), Cornel a fost obligat sa semneze un document prin care se angajeaza sa inceteze amenintarile la adresa Simonei si a familiei acesteia. Tinara de 19 ani a parasit din nou tara, pentru alte sase luni de contract in Japonia, lasind procura autentificata mamei sale, desemnata sa o reprezinte la viitoarele termene ale procesului de divort. Sansele Simonei de a redeveni o femeie normala si de a uita experientele amare ale trecutului sint insa destul de reduse. Episoadele patimilor descatusate ale lui Cornel ii vor reveni insa cu siguranta mereu in minte, tulburindu-i linistea pentru tot restul vietii. DORIN BEJENARU La Timisoara, in urma unei operatii maraton, unei tinere I s-au pus la loc opt degete Ele fusesera retezate de lama unui motostivuitor In acest weekend, medicii de la Spitalul Judetean din Timisoara au reusit o operatie in urma careia o tinara de 20 de ani si-a recuperat opt degete de la miini, care i-au fost retezate de un motostivuitor. Interventia a durat aproape o noapte, ieri pacienta fiind inca in stare de soc. Nu se stie inca daca tinara isi va putea folosi degetele reimplantate la intreaga lor capacitate. Durerea a fost atit de mare incit fata a lesinat Cosmina Popa are 20 de ani si lucra de citeva saptamini la Centrul Comercial "Profi" din Timisoara. Ea se afla in perioada de proba la una dintre casele supermarket-ului. Trebuia insa sa se ocupe, pe linga casa, si de rafturile magazinului. In momentele in care nu erau foarte multi clienti, Cosmina aranja marfa in rafturi si le umplea cu ajutorul unui motostivuitor. Joi seara, dupa ora 19.00, in magazin era lume putina si Cosmina a vrut sa mai umple cu marfa citeva rafturi. "Trebuia sa scot marfa pe raft si m-am urcat pe motostivuitor cu paletul", povesteste Cosmina. "M-am prins lateral si lama s-a ridicat prea repede. Nu am mai avut timp sa fac nimic. M-a ridicat prea repede si mi-a prins ambele miini. Era ca un fel de suport pe care lama se ridica in sus si in jos. Acolo mi-am prins miinile". Paletul a taiat in carne vie. Intr-o fractiune de secunda Cosmina a ramas fara opt degete, cite patru de la fiecare mina, care au cazut sectionate pe pardoseala. Durerea inumana a facut-o pe tinara sa lesine. Colegii s-au alertat imediat, iar seful de tura a chemat o ambulanta. Cosmina Popa a fost dusa la Spitalul Municipal, care era cel mai aproape de magazin. Aici, medicii i-au oprit hemoragia si tinara a fost trimisa la Clinica de chirurgie plastica si reparatorie de la Spitalul Judetean. Cele opt degete au fost recuperate si au fost duse intr-o punga cu gheata la spital, unde medicii au inceput operatia. Interventia, in timpul careia fiecare nerv si vas sangvin au fost puse la locurile lor, a durat mai bine de opt ore. Vineri, dupa ora 3.00 dimineata, cele opt degete au fost reimplantate. Dupa citeva ore, Cosmina s-a intors insa pe masa de operatie pentru o noua interventie, iar apoi timp de doua zile a stat nemiscata sub efectul anestezicelor si tranchilizantelor. Tinara de numai 20 de ani are acum, din nou, miinile intregi datorita medicilor de la Spitalul Judetean. Si-a revenit putin si isi priveste cu tristete cei doi bulgari de bandaje albe sub care nu stie inca exact ce se gaseste. In urma cu citeva zile avea zece degete fine si delicate si nu-si poate imagina ce s-a ales din ele. A fost nevoie numai de o clipa de neatentie pentru ca tragedia si durerea s-o loveasca. Medicii de la Clinica de chirurgie plastica spun ca sint necesare citeva zile pentru a stabili daca cele opt degete reimplantate vor fi ca inainte de accident. TUDOR FLUERAS Reportaj in locul unde si cei mai harnici tarani au ajuns muritori de foame Desertul Vaslui Vaslui, iulie 2000. In afara de bancurile cu moldoveni, pe care le populeaza, si de "mistourile" din rubricile de ziar, marii majoritati a romanilor din judetul Vaslui nu le-a mai ramas nimic-nimicuta. Nici stirul, nici loboda, stevia sau alte buruieni care constituie indeobeste proteina saracului. Iar peste citeva luni, cind va da fulgul peste cosarele in care nu se va gasi nici un stiulete de porumb, marele eveniment national nu va fi ca vreo citeva sute de mii de tarani sint in pericol sa moara - la propriu - de foame. Ci ca vom avea alegeri care sa ne bage, cu burtile lipite de spinare, in Europa. Materialul de fata nu se refera la lenesii satelor. Ci la cei care au muncit, de-a lungul acestui an, pe brinci, intr-o tara plina de evenimente, unul mai important ca altul. Grindina a omorit si pestii in iaz "Fugi, domnule, de-aicea, ce crezi ca rezolvi daca scrii? Eu sint primar, am facut pina acum liste peste liste, evaluari peste evaluari. Se intereseaza cei de la prefectura, cei de la Directia Agricola. Dar va spun, pina acum nu-i nimic oficial, nu-i pasa nimanui, degeaba tot asteapta si astia de la judet. Au mai fost de la televiziuni, au filmat. S-a dat pe post, si gata. Si peste citeva luni oamenii tot la noi, la primarie, au sa se adune, unde in alta parte sa se duca?" Sint zone in care n-a ramas nici macar iarba, daramite vreun fir de porumb. "Uite-asa era, cit pumnul de mare. Au murit pina si pestii in apa loviti de bulgarii de gheata. Am scos din iaz doua carute de peste, ca aia morti iesisera cu burtile in sus, la suprafata". Cei care au ramas cu nimic, dar care au scapat cu casele intregi ii multumesc lui Dumnezeu pentru noroc. Drumul curge prafuit printre coline sub canicula. "Uite colo, in virful dealului, padure". Un soi de zid cenusiu, parca l-ai privi printr-un geam aburit. Ce sa mai vorbesti de crengi si de frunze, daca a sarit si coaja de pe copaci? Nu era de-ajuns necazul cu pamintul nerodnic si cu saracia. Pe 4 mai a dat inghetul: minus cinci grade la sol. Asa ca, in privinta viilor si livezilor, oamenii si-au mutat repede gindul. Cerul s-a inchis pe 27 aprilie. Nici macar un strop de apa vreme de doua luni si jumatate. Nici macar un nor! S-au rupt zagazurile abia pe 9 iulie. "Ca si cum ai deserta un sac cu bolovani: si nici un fir de apa. Cadea numai gheata uscata si-o intorcea vintul din toate partile. In Ô46, eu aveam 13 ani. Seceta, ca si acu'. Da' grindina: ii mai ramasese omului macar o buruiana in gradina, sa faca de-un bors, ii ramasese casa intreaga..." Tocmai au plecat niste evanghelisti care au adus ajutoare: 800 de coli de eternita. "Au innebunit oamenii, domnule. A iesit scandal, cei care n-au prins au sarit sa le sparga eternita celor care au capatat. Cum sa nu vrea toata lumea, ca poate incep iarasi ploile". Pe care dintre rele sa o alegi? A venit cineva de la apararea civila, s-a facut o evaluare, cei de la judet au stat de vorba cu satenii. Pe cine, ce sa-l sfatuiesti sa faca, daca nu-s bani, si totul se face cu bani? "Ma, crestine, mi-au spus, vinde-ti vita din batatura si-ti repara casa c-o sa vie ploaia si ramii si fara casa. Bine, si fara vaca ce ma fac, ca nu mai am ce minca? Lasa, zice, c-ai sa-ti iei tu alta cind s-or da ajutoare de la guvern, tu repara-ti casa acu', c-ai sa ramii si fara ea, ce-o sa faci la iarna?" N-a vindut vaca, da' bine ca-i seceta, l-a ferit Dumnezeu de-o ploaie inca vreo luna, doua. Vede el ce-o face pina atunci. Sute de hectare muncite din greu, pe care au ramas doar cocenii uscati, ca niste betisoare infipte in pamint: "Eu am trei hectare, si dupa seceta si grindina nu adun nici macar un stiulete. Da' crezi mata ca cel care are zece hectare culege mai mult?" Oamenii nu mai au nici de ce sa iasa la cimp. Aud zgomotul masinii si sar la porti sa-si alunge bobocii inapoi in ograda. Case din lut amestecat cu paie (numai cei cu dare de mina si le fac din chirpici), garduri din cherestea ieftina sau bete infipte in pamint si pomi in fata portilor. Pe care nu se mai gaseste nici o pruna fulgerata. Comuna mare, aproape 4.000 de suflete in opt sate. Se numeste "Alexandru Vlahuta" pentru ca aici s-a nascut ("Uite colea statuia, in ograda aia!") cel care a vazut "Romania pitoreasca". "Nici n-au mai intrat cu combina-n griu. L-au smuls cu mina" Rusine mare, sa ai tu musafir la masa de seara si sa te scarpini in cap: ce-i pui pe masa. Si sa mai si figurezi la primarie ca lucrezi doua hectare jumate, ca mai ai gospodarie in care, de bine, de rau, mai creste vreo oratanie. Seara de seara, Gabriela, femeia lui Marcel Teiu, din Buda, ia sapa si scurma pamintul in gradina. Se aduna in caus vreo citiva cartofi, din care cei mai mari sint cit o nuca. Nici nu stii cum sa-i cureti. "Tot n-a rasarit patrunjelu'". Au mai semanat o data patrunjel, dupa gheata din 9 iunie. Dar iarasi nu ploua. Dintr-un ziar vechi ies la iveala citeva fire de patrunjel uscat, de anul trecut. "Am pus mai mult, parca m-as fi gindit ce-o sa fie anu' asta. Bine ca nu l-am aruncat in primavara". Buricele degetelor smulg cu zgircenie citeva frunze - parca-i tutun uscat - si le arunca in fiertura. Asa... de leac. Pe fundul cosarului, stiuleti de anul trecut, "cit pentru doua macinaturi", cum spune Marcel Teiu. Oamenii concureaza pe el cu orataniile. Si-s guri multe: cei doi, la care se adauga Roxana, Dan si Ciprian, cei trei copii ai lor, si batrina mama a femeii. Vaca si-au vindut-o chiar inainte de-a cadea grindina. "Nu mai era unde s-o pastem. Pina si iarba era arsa, unde s-o scoti pe vreun izlaz?". Banii au intrat in "casa noua". In curtea casei parintesti, in jurul citorva pari se inalta peretii: lipitura de lut amestecat cu paie - cele mai ieftine materiale de constructii. Dar a trebuit sa cumpere lemn, pentru intaritura peretilor si pentru capriori. Or termina-o cindva, ca nu mai sint bani de acoperis, iar in afara de alocatia copiilor si din ce mai cistiga muncind "la pensionari", cu ziua, bani vede numai in mina la altii. Barbatul are 34 de ani. Muncitor. "Eu nu-s din aia cari bat chetrili-n drum". Dar toata speranta lui - porumbul si griul de pe doua hectare si jumatate - s-a dus pe apa simbetei. "Daca as fi lasat pamintul pirloaga, as fi adunat tot atit cit pot aduna astazi". Traieste numai din pamint, din 1992. In 1990 a plecat prin tara, sa munceasca. N-a plecat de bucurie. La CAP-urile lui Ceausescu nu-l astepta nimic. Mai erau in citiva baieti cu care s-a inteles: merg si ei aiurea sa-si faca un rost, nu aici, sa munceasca fara spor cu ai batrini. S-a insurat, a facut un copil si a fugit la Petrila. La mina. Dupa doi ani, ultimii veniti erau primii care plecau. S-a intors in sat. "Om face noi ceva". Acum chiar nu stie ce-o sa faca. Exista un punct din care dezastrul se transforma in spectacol. Marcel alunga un cotoias cit pumnul, slab si cu blana rara de-au fugit si puricii din ea, se asaza si rid amindoi, el si femeia lui, insirindu-mi, pe prispa casei, tot ce-au pierdut: anul trecut au crescut doi vitei pe care i-au vindut anul asta. N-au putut sa-si tina nici macar vaca: anul trecut au facut ulei din floarea-soarelui cultivata de ei, anul asta nu s-au ales nici macar cu o palarie de floare, asa, de spart seminte intre dinti; au intrat in iarna trecuta cu beciul plin, cartofi, fasole, legume, fructe, acum nu au buruieni nici pentru masa de seara, iar baietasul cel mare a plecat cu alti citiva baietani tocmai la Vulpaseni, unde n-a cazut gheata - au vazut ei acolo un prun pe care nu-l pazea nimeni si cu vreo doua poame-n virf. "Da' ce zici tu, ca uite, asta, Vasile Anton, s-a saturat sa-si adune nepotii de p'in sate si din copacii oamenilor, i-au venit de la Mangalia, patru, ca, zice, merg si ei la bunicu' la tara, in Moldova. Si nici n-are ce le da de mincare, ii pune miine dimineata pe tren la Birlad. Si inca asta-i om cu bani, are pensie de la ceape". Si Vasile Anton, care vine cu o camera de la un cauciuc de Dacie, peticita in sapte, opt locuri ("pentru caruta, ca nu-s bune rotile alea de lemn") nu poate zice altceva decit "am 71 de ani, da' asa ceva n-am apucat, sa n-am eu in casa o ceapa, mi-o zdrobit-o toata, gheata, in pamint. Sa-i ia ta'su si ma'sa acasa, sa le dea ei ce-or sti de mincare" si pleaca bodoganind de-a lungul valului de praf dintre case. Cum sa nu rizi, daca afara de ris n-a mai ramas nimic? Ba da, a ramas si asta-i "cheia" lui Teiu si a femeii lui, nu rideau ei aiurea, fara sa se bizuie pe ceva: "Doi saci cu faina de griu - imi divulga barbatul secretul familiei - cumparati de la moara pe cupoane. Asta inseamna ca o s-o mai scoatem vreo luna si jumatate la capat". Pai cind au venit cupoanele pentru primavara, in luna iunie, el reusise deja sa-si plateasca aratul si discuitul din ce mai cistigase cu porumbul de anul trecut. Sa se aleaga macar cu ceva. In seara asta, cartofi, miine dimineata, poate vreun ou, pin-or taia gainile, ca grauntele-s pentru oameni. "As incepe cu bobocii astia de rata, da-s prea mici sa alegi ceva din ei", spune femeia. La Mirzesti, viceprimarul Mitica Buhus, despre veselia celor din familia Teiu, din Buda: "Si-nca Teiu, pe linga pamintul lui, a mai luat si de la altii, in arenda, si-a tras tare, si-a muncit, si tot nu mai are nimic. Daramite altii. Deci i-ai vazut cum rid. Toti rid asa. Parca-s inconstienti. Ei cred c-o sa le dea cineva ceva. Sa vii sa-i vezi in noiembrie cum au sa rida, cind o da zapada si li-s cosarele goale". E drept ca n-a dat gheata peste tot, dar nici seceta n-a stat cu miinile-n sin. Acolo unde au scapat lanurile, oamenii abia au recuperat ce-au semanat. "Nici n-au mai bagat combinele-n lanuri. L-au smuls cu mina. Cit au facut: patru-cinci sute de chile la hectar?" Din loc in loc, de-a lungul drumurilor, colibe de paie, la marginea vreunei tarini: cei pe care Dumnezeu i-a ferit de gheata si-au instalat "posturi de observatie" sa-si pazeasca papusoiul de hoti. "Ce-ar putea sa fure, ca de seceta nu s-au facut stiuletii pe porumb?" "Vin cei din satele lovite de gheata sa taie cocenii, ca n-au vitele ce minca". "Am lucrat totul ca la carte, si-am pierdut. E-o loterie" "Aiurea! Aiurea! Bun, am inteles, a dat grindina, le-a distrus totul. Da' nici sa stai asa, cu miinile in sin si sa te tingui. Da' nu face nimeni nimic, asteapta toata lumea ajutoare. De la guvern, de la judet, de la primarie". Spirt! La 29 de ani, Costica Botez, din Ibanesti, incearca sa convinga, pentru cine are ochi sa vada, ca se poate trai si din agricultura. Munca, 20 de ore din 24. Vine de la Birlad, nervos, asudat, obosit, unde a cautat nu stiu ce piese de tractor, intra in casa, se schimba si iese in graba la atelier: nici cureaua de la pantaloni n-a apucat sa si-o incheie, isi inchide paftaua din mers. Are acum o combina si cinci tractoare, toate din reconditionari, dupa ce au pornit, tata si fiu, in 1991, de la un singur tractor. "Citeodata te gindesti ca nu se merita. Dar ce-ai putea sa faci? La mine, sigur, n-a dat gheata, am avut noroc. Dar daca, in primavara, speram sa obtin macar 3.500 de kile la hectar, abia am adunat, dupa seceta, 1.200 de kile. Si asta pentru ca am pus saminta buna, soi selectionat si am ingrasat pamintul bine si la vreme. Si eu imi respect contractul cu taranii si chiar le dau cite 500 de kile la hectar, asa cum ne-am inteles. Pina si cei de la agromec le dau numai 250 de kle, eu le dau cel mai mult. Pierd la chestia asta 70 de milioane, ca nu-mi ies nici macar cheltuielile pe lucrari". A luat in arenda 150 de hectare de la tarani. Le-a ingrasat, le-a lucrat, le-a semanat. "Ca la carte, domnule, ca la carte, eu nu ma joc. Agricultura nu se face cu plugul si numai cu ce da Dumnezeu. Da' nici cum fac taranii care, dupa ce-au distrus tot, se pling, si nici cum fac cei de la guvern, care nu-i sprijina deloc nici macar pe cei care se chinuiesc sa faca ceva. Pai, eu tot ce-am facut am facut fara credit. Cea mai sigura metoda de-a te distruge este sa iei un credit pentru agricultura". Cum adica sa-l sprijine guvernul, sa-i dea ce? "Sa nu-mi dea nimic, sa ma lase in pace si sa nu-si bata joc. Asta-i: sa nu-si bata joc. Cupoanele pentru primavara au venit in iunie, iar mie in martie imi crapa maseaua ca n-aveam motorina sa ar. Stiti cum am arat? Mi-am vindut sub pret saminta de floarea-soarelui numai ca sa fac rost de bani. Si ei vin cu copoanele in iunie. Pentru lucrarile de toamna poate c-o sa ajunga cupoanele in februarie, la anu'. Dar am pierdut 500 de lei la kilu de saminta de floarea-soarelui pentru ca ei isi bat joc. Poti sa scrii, dar degeaba scrii, ca nici presa nu stie ce sa scrie". De cind a dat grindina, e un adevarat binefacator pentru satele vecine, cu recoltele distruse. Si-a construit o brutarie si trimite zilnic 50 de piini, pe degeaba, celor care nu se mai pot hrani nici macar cu buruienile din gradina. "Da' asta numai pina la 1 august. Dupa aia nu mai pot nici eu. N-am zi, n-am noapte, si totusi sint in pierdere". Aventurile lui Costica Botez prin hatisurile si paradoxurile agriculturii romanesti se insira fara sfirsit. Pe terasa casei parintesti, sub exact 12 cuiburi de rindunica, garnisite cu ciocurile hamesite ale puilor, barbatul expune planurile sale, care s-ar putea realiza "daca si numai daca vreunul din Ministerul Agriculturii ar sti cite ceva despre agricultura. Da' nu intelege nimeni ca aici e ca la loterie: investesti, da' dupa aia nu mai stii daca iti scoti banii". Si daca s-ar gasi vreo masura pentru comerciantii cei lacomi, care ridica preturile peste masura, pe spinarea lor, a celor care produc. "Mie o sa-mi cumpere acuma griul pe un pret de nimic. Nu ni-l dai, o sa spuna, nu-i nimic, aducem din import. Iar la toamna tot ei au sa-l vinda de doua, de trei ori mai scump. Pai a fost seceta - au sa spuna. Ca si cum seceta asta ar fi suportat-o ei, si nu eu". Un semn rau, la care ar fi trebuit sa se astepte, dupa grindina, inca n-a venit nici macar un taran sa-l solicite pentru lucrarile din toamna. Si nici n-or sa vina. Oamenii n-au nici saminta pentru reluarea culturilor si nici bani de lucrari. Se apropie o toamna cumplita pentru toata lumea. "Sa ai pensie de ceape si sa te mai si plingi? Te bate Dumnezeu!" Drum greu, de lut galben, modelat de rotile de caruta si de cauciucurile vreunui autobuz care trece, o data pe zi (ca nu-i rentabil sa treaca de doua ori) spre Birlad. Un nor inainte calmeaza praful, nici macar nu-i ploaie - stropeala mai mult asa, ca sa ne incurce. "Poate ne impotmolim naibii, pe aici". "Nici o problema, comuna mare, la o adica ne mai scoate vreunul cu vreun cal, la drum mai bun". "Eu aici cobor, uite, sta si ploaia, te-i descurca matale cumva". "La revedere". Ocolind dealurile printre satele risipite sub poalele aride - unde fiecare localitate seamana cu cea de dinainte si cu cea care va urma, tot judetul in lung si-n lat - filmul celor trei zile se deruleaza numai in scenele pe care oboseala le selecteaza dupa cine stie ce regula. "Vreun numar de telefon, domnu' primar, mai trec si miine sa mergem la..." "Faceti comanda, noi avem aicea numai telefon cu manivela. Oameni prosti, dom'le. Sa bagi treizeci de milioane in campania electorala si sa nu te aleaga nici macar consilier comunal. Pai pe mine, care-s liberal, m-au sustinut mai degraba aia de la PDSR si n-am dat nimic. Sa-l vad cum o sa-si scoata banii acuma. Eu i-am zis: da-le, ba, macar cite un kil de ulei la fiecare. Cit l-ar fi costat? Iti zic eu ca nu treij' de milioane. Si facea s-o fapta buna". La Vulpasesti: "Uitati-va in jur. Comuna avea in `89 patru sute de hectare de vie nobila. Stiti cite au mai ramas? Fix 47, si nici aia nu-i ingrijita. Au taiat totul. Lume proasta, ce credeau ei, ca o sa are pentru popusoi cu tractoru' la deal?". Bohodeni: "V-am mai spus: nu ma intereseaza nici cit ii de sarac lenesul satului, si nici cit is de rapanosi tiganii. Ma intereseaza un om tinar, care are gospodarie, familie, pamint si care munceste pe brinci. Ala vreu eu sa stiu cum a iesit". "Pai toti muncesc, domnule, si toti au pamint. Dar cit a facut cel care are cinci hectare, atit a cules si cel cu zece. Adica mai nimic". Fintinele: "Asa-i aici. Cei mai avantajati sint pensionarii. Auzi la televizor ca toata lumea se plinge ca-s pensionari. Pai asa-i si bine sa fii: o pensioara, acolo, si ceva pamint. Doar astia cu pensia mai au ceva bani, asa ca-i mai iau pe astia tineri la lucru cu ziua, mai platesc un tractor, casa au, ca-s batrini, ce le mai trebuie? Avramesti: "Hai, Verila, cea, Bujor! Ii am de multa vreme, dom'le, boi buni, fara ei nu mi-as face treaba. Am zece hectare jumate, am sa le fac singur cu plugul". "Nu-i mai rentabil cu tractorul, ce-ai sa scoti de pe pamint daca-l scurmi numai cu virful plugului?". "S-o crezi dumneata. Eu treaba o fac bine, ca pentru mine. Crezi ca-i vreo diferenta intre o treaba bine facuta cu plugu' si bataia de joc a alora cu tractoru'? Stii ce fac acuma? Economie de patru milioane. Mai pun o data orz anu' asta. Intr-o saptamina, ar ajunge cinci hectare. Eu si cu boii astia doi. N-am banii astia, da' stiu ca nici nu trebuie sa-i platesc cuiva vreodata". Spre Fundu Tutovei ploaia se inteteste, iar farurile masinii sparg in intunericul vaii cale spre "lumea civilizata": soseaua Vaslui-Bacau. Peste indicatorul cu limita de judet, o ultima "poza", din Bohodeni: "Acu' nu ca-s invidios, n-am ce zice, am si eu doua hectare, se putea mai mult, se putea mai putin. Da' sa ai, ca asta, 150.000 pensie de ceape si sa te mai si plingi... Te bate Dumnezeu!" CRISTIAN GROSU 1135 de miliarde pagube, numai la Vaslui Dealurile sterpe, peisajul dezolant, pamintul arid, casele de lut ale taranilor, ogoarele innegrite de seceta si spulberate de grindina nu vorbesc mai putin decit cifrele lui Mihai Filipeanu, directorul general al Directiei Agricole Vaslui. Pagube totale in agricultura - 1135 de miliarde. Nu-i o joaca, intr-un judet fara forta economica, cu orasele mici si sarace, locuite de someri, din care lumea isi vinde apartamentele cu citeva zeci de milioane ca sa se refugieze in vreo casuta de lut, ridicata in doua saptamini, la tara: "Macar sa avem ce minca". In Vaslui, e-o chestie si cu intorsul asta la tara. Peste trei sferturi din suprafete au fost calamitate in proportie de 50 la suta. Asta intr-o zona in care pamintul nici in anii buni nu-i prea darnic cu taranii. 10-15 la suta din suprafata, calamitata total. Dealurile acoperite cu vii si livezi nu imbogatesc acum pe nimeni. Speriati de costurile lucrarilor in viticultura si pomicultura, taranii au desfiintat in `91 livezi si podgorii intregi, in speranta ca or semana ei ceva mai ieftin. N-au mai semanat nimic, caci griul si porumbul nu se fac pe virful colinelor. Au taiat copacii, si-au furat singuri spalierii de la vie, de teama ca legea s-ar putea intoarce si cineva le va cere dealurile inapoi. Dupa care colinele au ramas pustii, acoperite de-o iarba aspra, pe care nici vitele n-o maninca. In rest, traieste lumea cu ce se face prin vai. Livezile care au ramas in picioare? Prost lucrate, prost intretinute, imbatrinite, la cheremul unor tipi nesatui, speriati ca acus-acus iese legea care sa le smulga osciorul dintre dinti. Mecanizare? Raportat la suprafata de teren agricol, vine cam un tractor la 100 de hectare. Irigatii? Da, sistemul de irigatii acoperea, pe vremuri, cam opt la suta din suprafata agricola totala. Astazi mai exista posibilitatea de-a se iriga cam trei la suta. Restul s-a furat. Iar taranii au apelat la ploaia artificiala doar pentru o suprafata care inseamna zero virgula... nu mai conteaza cit din cele 390.000 de hectare pentru agricultura. "Mai grav e ca taranii nu mai au cu ce relua culturile. Nu mai au nici ce minca, daramite sa puna ceva de-o parte pentru saminta" - spune directorul Directiei Agricole. Vreo celula de criza, vreo masura de calamitate? "Nimic oficial. Am auzit niste promisiuni pe la televizor". Ca sa salvezi dealurile judetului Vaslui, singura sansa este sa infiintezi livezi si podgorii, intr-un ritm de 1.000 de hectare pe an. Un hectar costa acum 205 milioane. Si trebuie sa astepti trei ani pina sa dea pe rod. De unde atitia bani? Pina se vor gasi, Directiei Agricole nu-i ramine decit sa contabilizeze saracia pe cap de taran, in batatura caruia anul acesta nici macar de-un bors de stir n-a mai ramas. Litoral 2000 Agitatie mare pe litoral Astazi este Miss Mamaia! Dupa preselectia de ieri, astazi, de la ora 22.00, la Tomis Plaza are loc concursul de frumusete Miss Mamaia. Miine urmeaza preselectia din statiunile Eforie Nord, Eforie Sud, Olimp, Neptun, Jupiter, Cap Aurora, Venus si Saturn. Apoi, miercuri, vor fi desemnate Miss Mangalia precum si reprezentantele celorlalte statiuni mentionate. Dupa preselectia de la Costinesti, vineri va avea loc preselectia pentru finala. Miss Litoral 2000 se va desfasura simbata, de la ora 22.00, la Tomis Plaza. (O.M.) Reteta antimahmureala a la "RoseMarie" Au ochii mici, sint galbeni la fata, de-abia isi tirasc picioarele si din cind in cind se opresc sa-si cumpere cite o sticla cu apa minerala. Ii vezi peste tot in Neptun: pe strazi, pe plaja sau dimineata in restaurante. Multi ar crede ca descrierea se refera la asiatici. Greseala! Sint mahmurii, cei care, din dorinta de a se distra cit mai copios, seara amesteca vinul cu berea, votca sau whiskyul cu cite un lichior, s.a.m.d. Pentru ca efectele mahmurelii sa fie indepartate rapid, si turistii sa se poata distra in fiecare seara, bucatarul-sef al Terasei "RoseMarie", Cristinel Titirisca, a pregatit in aceasta vara "Reteta antimahmureala": dimineata, pe stomacul gol, se maninca o ciorba de potroace "Rose- Marie". Apoi se recomanda o aspirina si un somn de doua ore. Imediat dupa trezire se mai maninca o ciorba de potroace si un iaurt. Dupa care, seara pot curge iarasi valuri de bere, vin, gin sau alte licori bahice. (O.F., A.H.) Cu gindul sa devina aviator, Sava Iancu picteaza pe placaj "cules" din ruine Pe Sava Iancu l-am intilnit, intr-una din zilele trecute, la intrarea in cladirea Casei Presei. Sprijinea cuminte pervazul geamului, fara sa-i pese de caldura de afara. Astepta "o doamna blonda" care-i promisese ca-i face rost de niste bani pentru acuarele. Nu se grabea, parca avea la dispozitie tot timpul din lume. Abandonat la nastere Are 19 ani si, de cind s-a nascut, s-a tot plimbat prin camine, prin orfelinate. Nu-i place sa spuna ca sta intr-un centru de plasament, cum sint intitulate mai nou orfelinatele, i se pare ca suna ca la armata, chit ca viata dintr-un camin nu difera cu mult de cea dintr-o cazarma. Stie ca este din Bucuresti si ca a fost abandonat la nastere, a fost lasat in spital. Dupa ce a implinit 14 ani, Sava s-a dus si si-a studiat dosarul, sa vada si el cine este. A aflat, astfel, ca-l cheama Iancu, cel putin asa este trecut in dosar. Despre parintii naturali nu poate spune nimic, dar nici nu il intereseaza. "In dreptul lor este trecuta linie", spune fara rautate, doar cu un pic de nepasare in glas. Nu ii va cauta niciodata. "La ce bun?", se intreaba. "Fiecare face cum il taie capul, isi croieste viata cum vrea" este motoul vietii lui. Inca mai sta in camin, este elev la o scoala profesionala cu profil de mecanica aviatie. Ar fi vrut sa se faca aviator. Nici acum nu a renuntat la idee, numai ca e mai putin visator. Vede ce se intimpla in jurul lui si a inteles, poate mai devreme decit altii, ca nu tot ce zboara se maninca. Una e sa vrei si alta e sa poti, mai ales cind esti asa, ca Sava, adica un copil al nimanui. De aceea nu-i place sa-si faca planuri, spune tot timpul "sa vedem ce-o mai fi". Nu se grabeste, are rabdare. Daca nu ne-am fi intilnit, ar fi asteptat-o toata ziua pe "doamna blonda" si ar fi venit si in ziua urmatoare. Are nevoie de acuarele la fel de mult ca si de aer, spune el. Peisaje pe placaj Pentru Sava, pictura este singura modalitate de a evada din lumea cenusie in care traieste. Nu mai stie exact cum si-a descoperit acest talent. "Cred ca aveam vreo 11 ani si, la scoala, tot timpul o criticam pe profa de desen. Nu aveam ceva in mod special cu ea, dar nu-mi placea cum picta. De-atunci mi se trage. Probabil, enervata la culme, mi-o fi cerut sa-i arat cum cred eu ca este mai bine. Asa am inceput. A, si nu-mi placea la ea ca era foarte zgircita cu vopselele", spune Sava. Ii plac peisajele - iarna, vara, mare sau munte - nu conteaza. Nu picteaza decit cind este linistit si, evident, cind are cu ce. Pinze nu a avut decit foarte rar, asa ca s-a specializat in pictat pe placaj. Se duce si cauta prin zonele unde se demoleaza case. Nu fura, cere si de obicei oamenii ii dau: "Se cam uita chioris, dar in cele din urma imi dau placajul". Cind nu gaseste placaj printre ruine, mai cauta prin camin. Insa nu prea are de unde sa ia. O singura data a "desfiintat" usa de la un dulap. Banii cistigati cu greu ii da pe pensule In cei opt ani de cind picteaza a strins suficient material pentru o expozitie. Toti peretii camerei sale din orfelinat sint plini cu desene de-ale lui. Si mai are un intreg depozit intr-o camaruta pusa la dispozitie, gratis, de patronii unei firme, undeva, in apropiere de Piata Romana. "Este o camaruta la subsol, unde ma duc cind simt nevoia sa pictez. Merg si noaptea, dar numai cind sint linistit". In lipsa de acuarele, si-a mai descoperit un talent, cel de a modela in ghips. "A venit odata un neamt la noi, la camin, de la el am «furat» modelatul. M-am tot uitat la el si am incercat sa fac si eu la fel. A mers. Am modelat un calugar budist si cind l-a vazut m-a intrebat daca mai pot face si altii la fel. Normal, i-am raspuns, si m-am pus pe modelat. Cred ca am facut vreo citeva mii, ii trimiteam in Germania, si neamtul imi trimitea materiale. Nu stiu ce facea cu ei, nu m-a interesat cu cit ii vinde, nu i-am cerut bani, ci doar materiale", spune Sava. Cind a ramas fara materiale, a intrerupt lucrul. Nu-si vinde lucrarile si nici nu le face cadou. Insa, daca cineva ii cere o "pinza", i-o da cu cea mai mare placere. A vrut, o data, sa-i ofere un cadou directorului scolii unde invata: un picior din ghips. "Tocmai il terminasem, ii scrisesem, chiar si o dedicatie si, cind i l-am dus, am aflat ca omul murise. De atunci, nu mai fac cadouri", spune Sava uitindu-se in jos. Este incaltat cu adidasi. Sint singurele lui incaltari. Dar nu-i pasa. Ridica din umeri, apoi imi spune ca hainele de pe el sint singurele lui haine de vara. Il intreb ce face ziua. "Caut de munca. Ma duc, intreb, uneori mai gasesc pe cineva care are nevoie sa car un sac cu pepeni sau sa-i vind", raspunde. Din banii cistigati isi ia pensule. Nu vorbeste despre mincare, ca si cum nu ar avea nevoie. Nici despre viata de camin nu are prea multe de spus, desi sta aici de-o viata. Singurul lucru care conteaza este pictura, mod cu care se poate exprima mai bine decit cu vorbele. MIHAELA BALEA Dupa ce a fost student, asistent si sot, bautura i-a schimbat viata Vadim - cersetor de placere Visul sau - America Spune ca il cheama Vadim Bobocea. E masiv, are spatele lat, capul mare. E incaltat in papuci. E imbracat prea gros pentru canicula aceasta. Si-a pus toate hainele pe care le are pe el. De teama sa nu i le fure din boschetul lui "proprietate privata". Vadim spune ca are 57 de ani. Pare sa aiba mai mult. Are la git o cruce din argint pusa pe un snur. Zice ca e de la fosta sotie. Ca atit i-a mai ramas din viata de dinainte. De dinainte de a deveni cersetor. Ma uit la omul acesta. Povestea lui pare neverosimila. A fost student, asistent medical, a fost sot, a avut o familie. I-a placut bautura si a renuntat la tot. De mai bine de 15 ani traieste pe strazi. Nu se plinge. E viata pe care o doreste. Locuri in inima Cu Vadim nu e greu sa te imprietenesti. Ii cumperi ceva de baut, de preferinta votca. Limba i se dezleaga repede. Ba chiar se mindreste cu viata lui. Miroase urit. Hainele ii sint murdare. Vadim Bobocea, de "profesie" cersetor, presteaza in Cimitirul "Eternitatea" din Galati. In preajma cimitirului l-am gasit. Carase crucea la mort. Isi primise banii, pomana si era multumit. Dupa-amiaza merge la Faleza Dunarii. Tot acolo are un boschet preferat. Ride. "E boschet proprietate privata. E al meu, duduie. Ma spal in Dunare". "Aaaaa, eu sint din Giurgiu. Da' am dat la facultate aici, la Galati, si aici am ramas. Am fost student doi ani la metalurgie. Facusem cursuri de sanitar, de asistent medical. Nu mi-au mai ajuns banii sa ma tin de facultate si am renuntat. Am lucrat ca asistent. Am cunoscut-o pe Nicoleta si m-am insurat cu ea. Am avut mereu probleme cu bautura. Nu m-am putut lasa. Cinci ani am fost insurat. M-a lasat nevasta. Nu m-a mai suportat. Ma imbatam si faceam scandal. Imi pierdusem mintile. Stiu ca am fost un netrebnic. Da' n-am putut sa ma las. Cind m-a lasat nevasta m-am apucat si mai rau de baut. Ma adunau oamenii de prin santuri. Cind eram treaz jucam pocker. Jucam cite 14 ore incontinuu. Am pierdut totul la pocker. Am pierdut casa, lucrurile, mobila, pina si hainele". Esenin, ah, Esenin! Nu intilnesti de multe ori un cersetor care sa-ti recite din Esenin. Tine sticla in mina. Spune: "Am fost crunt paraginit de loc / La femei si votca dam navala/ Nu-mi mai place azi sa beau sa joc/ Sa-mi pierd viata fara socoteala". Ride. "Mi se potriveste si nu prea. Am ajuns asa din vina mea. Nu dau vina pe nimeni. Nici nu stiu cind m-am trezit in strada, fara nimic al meu. Am cunoscut alti oameni. Boschetari, cersetori, oameni fara capatii. Pina am inteles ca si eu eram unul dintre ei. Si uite ca a inceput sa-mi placa. Sa traiesc asa, pe unde apuc. Sub cerul liber. Iarna dorm intr-o casa darapanata. Nici acte nu mai am. Poate ca pentru asta am fost facut. Sa fiu cersetor. Oamenilor le e mila de mine. Imi dau bani, imi dau de mincare. Eu imi iau de baut. Am invatat mersurile. Stiu cind sint pomenile la cimitir. Stiu cind moare cineva. Si, crede-ma, se intimpla zilnic. Daca te duce capul putin, traiesti bine. La cimitir primesc si de baut. Si de mincare. Mai primesc si haine de pomana. Am asa o figura ca oamenii se milostivesc de mine. La cimitir e mafie mare printre cersetori. Da' eu ma descurc. Ma duc si la pomana mortului de dupa inmormintare. Ma tin dupa familie, n-au cum sa ma dea afara, ca doar e pomana. Ma asez si eu la masa cu toata lumea si o fac pe mutu'. Dupa ce maninc bine si beau plec. Eu mai stau pe la casa mortuara din Tiglina 11. Mai dau o mina de ajutor cind e nevoie. Adica sa car sicriul, mai duc crucea mortului la convoi. Pentru dusul crucii primesti si cite 300.000 de lei. Am noroc ca eu sint mare si ceilalti cersetori n-au curajul sa mi se bage in fata". Nu-i pasa ca o data a avut un loc in societate. Nu-i pasa nici ca a avut o familie, o casa, un serviciu. Nu-i pasa ca viata sa putea arata altfel. Vadim e un cersetor altfel decit ceilalti. Stie exact ce face. Ii place ce face. S-a obisnuit sa umble in zdrente, sa doarma sub cerul liber, sa bea cind vrea, sa manince de la pomeni cu oameni necunoscuti. Cauta prin gunoaie, citeste ziare atunci cind gaseste. E informat cu tot ce se intimpla in lume. Daca gaseste interlocutori face si politica. Isi doreste cel mai mult si mai mult sa fie cersetor in America. Pe cersetorii americani ii invidiaza. Ca au cutii din carton in care sa se adaposteasca. Ca au mai multe posibilitati de a gasi tot felul de minunatii prin gunoaiele americanilor. Asta da viata - spune Vadim. Sa fii cersetor in America! ALINA COMSA-DURBACA Mama handicapata si tiganii din cartier pun in pericol viata unei fetite de doi ani Ioana, prizoniera in bratele mortii Fetita are doar sase kilograme si sufera de mai multe boli O fetita de un an si aproape 11 luni, din municipiul Blaj, judetul Alba, este la un pas de moarte din cauza indolentei apartinatorilor. Ioana Maria Zoltan cintareste doar aproximativ sase-sapte kilograme, respectiv jumatate din greutatea normala a unui copil de virsta ei. Desi fetita arata precum copiii din Somalia, mama ei nu doreste cu nici un chip sa o lase intr-un centru de plasament, cu toate ca este handicapata si traieste intr-o mizerie de nedescris. Bolile laptelui matern Ioana Maria Zoltan impartaseste cruda soarta a copiilor de tigani nascuti dintr-o relatie intimplatoare. La data nasterii (26.09.1998), fetita avea 2,850 kg. Acum, dupa aproape doi ani, nu cintareste mai mult de sapte. Copila provine dintr-o relatie de concubinaj dintre Angela Radu, acum in virsta de 26 de ani, si un anume Iosif Zoltan, care nu a catadicsit sa-si intemeieze o familie. Mama fetitei este, la rindul ei, foarte bolnava. E handicapata, sufera de oligofrenie de gradul II, la care se adauga o cifoza accentuata (deviatie de coloana). Femeia traieste dintr-o pensie de handicapat de 230.000 de lei lunar, impreuna cu bunica fetei. De la nastere si pina in prezent, Ioana s-a hranit doar cu lapte matern. Atit mama, cit si bunica nu s-au incumetat sa o intarce, chiar daca in prezent Angela nu mai are lactatie. Acest fapt a condus la imbolnavirea fetitei, care sufera in prezent de multiple afectiuni digestive si respiratorii: bronsita acuta astmatiforma, malformatie congenitala de cord, distrofie gr. II, anemie hipocroma, rahitism carential. Medicii care au studiat cazul au mai subliniat: "Conditiile de igiena a locuintei in care traieste copilul sint neadecvate dezvoltarii normale a acestuia, iar alimentatia nu a fost diversificata corespunzator virstei". Tiganii nu lasa fetita nici cu pretul vietii Cazul a fost preluat recent de catre asistentii sociali din cadrul Directiei Judetene pentru Protectia Copilului Alba. In urma cu doua saptamini, directorul institutiei, profesorul Sorin Chirila, a emis o dispozitie directoriala privind instituirea plasamentului fetitei in regim de urgenta, intr-un centru de plasament. In ciuda prezentei organelor de politie, dispozitia nu a putut fi pusa in aplicare din cauza opozitiei clare atit a mamei si bunicii copilului, cit si a zecilor de tigani adunati ad-hoc in casa de pe strada Barbu Lautaru, din Blaj. Mai mult, mama si bunica au declarat ca mai bine sa moara decit sa-si lase copilul in Leaganul de copii. Zilele trecute, Comisia pentru Drepturile Copilului a judetului Alba a hotarit instituirea plasamentului in regim de urgenta la Serviciul Public Specializat Alba. Spre deosebire de decizia anterioara, ultima hotarire are autoritatea de executare judecatoreasca, pe care, dupa semnarea tuturor documentelor aferente, politia trebuie o puna in aplicare. Directorul DJPC Alba, Sorin Chirila, a precizat ca rezolvarea cazului este o chestiune de zile, pe care politia trebuie sa-l execute in regim de urgenta, chiar cu riscul unor eventuale arestari. Mai mult, DJPC Alba a hotarit ca mamei fetitei sa i se retraga dreptul de paternitate, respectiv sa fie degradata din drepturile parintesti. Pina acum nu s-a putut face nimic, deoarece lipsea consimtamintul mamei. Plinsete si tipete in "Barbu Lautaru" Joi, 10 august a.c., ora 14.10. Ajungem in cartierul tiganesc "Barbu Lautaru" din Blaj, insotiti de doi politisti si asistentele sociale Iulia Gruian si Rodica Marginean, de la DJPC Alba, care s-au ocupat de caz. Dupa trei pasi pe strada, tiganii se aduna in jurul nostru, ca la circ. Ajungem la locuinta fetitei: o casa mica, darapanata, cu un miros infiorator. Iluminatul se face cu luminarea, iar incalzirea cu foc cu lemne. Casa e racordata la gaz si la curent, dar cine sa-l fi platit... In usa, Ioana e in bratele mamei. Incercam sa o luam cu binisorul. O intrebam ce maninca fata. Il ia pe "nu" in brate si in secunda doi intra in casa si se asaza pe pat. O criza subita. Ioana incepe sa tipe. Afara, linga gard, tiganii se manifesta zgomotos. (Noroc cu politistii, caci altfel nu cred ca am fi iesit "nefardati"). Femeia de 26 de ani arata de 50. Fetita e un simulacru de copil. Picioarele ii sint "groase" ca degetele. Apare sora Angelei. O uda cu apa. Femeia isi revine greu. Vorbeste si mai greu: "Ii dau chept. Ii dau si mincare, banane, una-alta (sic - n.a.), da' ce sa fac daca nu maninca?". In discutie intervine si unchiul fetitei: "Fata-i slaba ca asa ii felul. Ea nu-l poate da, ca-l iubeste ca pe ochii din cap. Daca-i ia copilul cade jos si moare, si cine raspunde?" Vorbele si intrebarile sint de prisos. Afara tiganii urla ca nu dau fata nicaieri. Politistii ii opresc cu greu sa nu dea buzna peste noi. Dupa aproape o ora parasim "cartierul", in vuietul comentariilor tiganesti. Misiunea de a lua copilul de-acolo pare o aventura imposibila... Ioana poate muri in maximum o luna Directorul Spitalului Municipal Blaj, doctorul Sorin Medrea, medic specialist pediatru, ne explica ce s-a intimplat si, mai ales, ce se poate intimpla: "Copilul este subalimentat, rahitic, distrofic. Totul pleaca de la mama, care are 100% raspundere. E handicapata si fizic si psihic si nu-si poate asuma raspunderea vitala a cresterii acestui copil. Este infometat din cauza mamei. Trebuia intarcat de mult - mama nu mai are lactatie, dar nu-i lasa tita din gura si refuza sa-i dea de mincare. Copilul se topeste pe picioare. Am incercat, cu doua luni in urma, sa-i facem un program copilului, sa-l separam de mama. Am incercat sa-l remontam nutritional. I-am pus perfuzii, dar la zece minute dupa ce i-am bagat perfuzia, mama era cocotata in pat linga fata, cu pielea titei in gura ei. Faptul s-a repetat, iar in final mama a fugit din spital cu fata. Riscul e maxim: in cel mult o luna, doua-trei saptamini poate, fetita moare prin degradare fizica - emaciere". Singura solutie, pina nu e prea tirziu, este separarea mamei oligofrene de copil. Asistentii sociali care s-au ocupat de caz spera ca politia sa reuseasca sa ia copilul, pentru a fi internat apoi in spital, in vederea unei potentiale recuperari. Apoi, Ioana trebuie plasata intr-un leagan specializat, unde si-ar putea incepe, cu adevarat, copilaria... LUCIAN DOBRATER Luna viitoare, Daniel Iordachioaie va fi tata de baiat In jurul datei de 10 septembrie, Daniel Iordachioaie va deveni tata. In urma ecografiei, medicii au stabilit ca Nouria, sotia lui Daniel, va da nastere unui baietel. Familia Iordachioaie s-a decis asupra numelui pe care-l va purta primul lor copil: Darius. "Este un nume persan, pe care l-am ales impreuna. Avind in vedere ca Nouria are rude afgane, ne-am gindit ca ar fi un nume potrivit", ne-a spus Daniel. Dupa ce Darius va veni pe lume, sotii Iordachioaie se vor muta intr-o locuinta mult mai spatioasa. Din superstitie, ei nu i-au cumparat inca micutului vreun lucru. "Se spune ca nu e bine sa-i cumperi nimic inainte de a se naste", ne-a explicat viitorul tatic. Nouria Iordachioaie va naste intr-una din maternitatile bucurestene. CLAUDIA VOICU Un nou serial la TVR 2: "Doi baieti, o fata si o pizzerie" Un serial pentru adolescenti va fi difuzat de TVR 2 de luni pina vineri la ora 13.30. Populat de tinere vedete, serialul este o comedie despre dragoste si prietenie. Cei doi baieti sint Berg si Pete, studenti la Boston, colegi de apartament si care isi cistiga existenta livrind pizza la domiciliu. Si pentru ca in serial trebuie sa apara si o fata, ei bine, aceasta este Sharon, vecina lor si prietena din liceu, care desi are un prieten care o adora, nu ezita sa flirteze si cu cei doi. Un serial de comedie, lansat in 1998, care a facut fata asaltului altor seriale pentru tineri, rezistind si in anul 2000. Tiffani Amber Thiessen, focoasa Valerie din "Beverly Hills 90210", va intregi distributia serialului in episoadele din acest an. Regizorul James Widdoes este un nume important al micului ecran, filmografia sa numarind aproape 20 de seriale de televiziune. (C.P.) Tinere vedete franceze in "Americanca" TVR 2 este unul dintre putinele posturi de televiziune unde puteti vedea si filme europene. La ora 19.45, pelicula "Americanca" este un film frantuzesc din 1996. Prilej pentru cinefili sa descopere si vedetele din Hexagon, multe dintre ele avind cariere solide in Cetatea filmului. Filmul de televiziune "Americanca" vorbeste despre diferentele culturale dintre "tara tuturor posibilitatilor" si o Franta mult prea conservatoare. Mathilde are parte de o dadaca americanca - Elsie, o negresa dezinvolta, amuzanta, non-conformista. In contact cu Elsie, Mathilde descopera o lume si o cultura pe care mediul ei burghez i le ascunsese. Mama Mathildei considera nefasta influenta lui Elsie asupra fiicei sale si reuseste sa se descotoroseasca de ea. O decizie pripita care o va pune pe Mathilde pe drumuri... Rolul Mathildei este detinut de Pauline Pinsolle, Sophie, din succesul francez al anului 1994 - "Un indian la Paris". (C.P.) Michael J. Fox conduce o masina a timpului care ne transporta in viitor "Back to The Future" ("Inapoi in viitor") reprezinta una dintre cele mai populare si mai longevive serii de filme SF. Inceput in 1985 de Robert Zemeckis (regizor care mai tirziu avea sa ia Oscarul cu "Forrest Gump"), "Inapoi in viitor" a devenit o serie clasica de gen, in doar cinci ani fiind scoase trei filme, toate cu un succes remarcabil. Episodul al doilea al trilogiei (pe care il puteti vedea asta-seara, la Pro TV) a fost, de altfel, nominalizat la Oscarul pentru efecte vizuale. Filmul mizeaza pe o dorinta ascunsa care zace in fiecare muritor, aceea de a-si cunoaste, in avans, viitorul. Realizatorii acestui film, intre care se numara si Steven Spielberg, au "patentat" o masina a timpului capabila sa rezolve aceasta dilema. Desi regizorul Robert Zemeckis dorea ca aceasta inventie sa semene in film cu un frigider, ideea a fost abandonata de producatorul Spielberg, care s-a temut ca seria "Inapoi in viitor" va duce la cresterea accidentelor cu minori care se vor bloca in frigidere in dorinta de a obtine efectele miraculoase din film. "Inapoi in viitor II", din 1989, continua aventurile din episodul anterior. Adolescentul Marty se trezeste in anul 2015, unde gaseste o situatie aberanta: tatal sau este mort, iar mama lui este maritata cu Biff Tannen. Acesta nu a devenit doar stapinul absolut din Hill Valley, oraselul atit de linistit cindva, dar si al lumii intregi. Ajutat de prietenii sai, Marty trebuie sa incerce sa previna aparitia acestui posibil viitor. Pe coloana sonora a filmului veti recunoaste piesa "Beat It" a lui Michael Jackson. Marty, personajul-liant al celor trei filme ale seriei, este interpretat de Michael J. Fox. Micut si firav, avind doar 1,68 m inaltime, Michael J. Fox a aflat dupa incheierea filmarilor la seria "Back to The Future" ca are Parkinson, motiv pentru care si-a anuntat retragerea dintr-un serial care cistigase popularitate in America - "Spin City" - serial cu care luase patru Globuri de Aur si patru nominalizari la premiile Emmy. CORNELIA POPESCU Maxi-single si videoclip B.U.G. Mafia "E anul 2000, cartieru, meu e tot aici" De citeva zile, s-a pus in vinzare "Un 2 si trei de 0", noul maxi-single B.U.G. Mafia. Piesa titlu are un videoclip ce se va difuza, in premiera, miine, dupa ora 19.00, la Atomic. Acesta a fost filmat in patru locatii diferite: Studio Martin, Studioul Magic Sound, The Office si in curtea Liceului Dimitrie Leonida. Inregistrata de Tataee, Caddy si Uzzi (plus Villy la refren), "Un 2 si trei de 0" prefigureaza noul album al Mafiei, "Intotdeauna pentru totdeauna", ce urmeaza sa fie lansat pe 28 septembrie. Iata citeva versuri din noua piesa semnata B.U.G. Mafia: "Fac versuri nu doar rime/Sa-ti intre'n cap bine/Intimplarile noastre, in cuvinte, pentru tine/E anul 2000, cartieru'meu e tot aici/Poti sa intri, da' ai grija ce zici". Este de mentionat ca, incepind de la acest maxi-single, B.U.G. Mafia vor fi principalii producatori, prin casa proprie de discuri, CASA, Cat Music urmind sa participe la productie si sa asigure manufacturarea si distributia. ALEX REVENCO Destin schimbat de o fotografie Pe copil il cheama Alin. Are 12 ani si s-a nascut la Roman. A fugit de-acasa din cauza foamei si a scandalurilor din familie, zicindu-si ca mai rau nu poate fi. La Bucuresti a invatat sa-si indulceasca viata cersind pe unde putea delirul aurolacului. In ziua in care s-a facut fotografia, pustiul s-a suit in tramvai cu punga in mina, incepind sa cerseasca fara succes. Imbatat de lichidul volatil, s-a dezbracat, sperind ca va stirni mila calatorilor. Reactia oamenilor a fost prompta: l-au dat jos fara sa le pese ca hainele, murdare si rupte, i-au ramas in tramvai. Eugen Salabasev, fotoreporterul biroului roman al Agentiei Associated Press, l-a surprins pe baiat urlind inspaimintat de propria-i goliciune, in timp ce tramvaiul tocmai pleca din statie. O batrinica de treaba il dojeneste pe fotograf cu un "...ra-ti ai dracului de ziaristi, ca numai ce-i rau vedeti...", dupa care isi ridica sacosele si pleaca stuchind. Alin o apuca nauc pe strazi, acoperindu-se cum poate, plingind zapacit de imbrincelile si injuraturile lumii. E scos in suturi din scara unui bloc, dupa care apuca sa intre, fugarit de cetateni, intr-un magazin de haine second-hand - doua mii de lei orice articol. Jurnalistul intra dupa el si, observind ca vinzatorul il respinge scirbit pe pustan, cumpara toale de zece mii, il imbraca si il duce la Casa de copii Ciresarii. Dupa trei zile, fotografia intra in fluxul de imagini al agentiei cu urmatoarea explicatie: "Alin Iordache, un copil roman abandonat, plinge dezbracat linga un tramvai din Bucuresti, capitala Romaniei. Guvernul roman face eforturi ca sa ajute copiii abandonati despre care se considera ca strica imaginea Romaniei". Fotografia este preluata de mai multe publicatii germane, printre care si Frankfurter Allgemeine Zeitung. Cititorii sint impresionati si trimit scrisori la redactiile ziarelor. S-a deschis un cont in care au inceput sa se stringa bani pentru ajutorarea copiilor romani. Saptamina trecuta, postul de televiziune german PRO 7 a trimis o echipa de filmare in Romania. Plecind de la fotografia facuta de Eugen Salabasev, echipa a realizat un reportaj amplu, care va fi difuzat in cadrul emisiunii Focus TV si care se refera la situatia copiilor strazii si a celor institutionalizati din tara noastra. Jurnalistii germani l-au gasit pe baiat la centrul Ciresarii, de unde a fost mutat la Caminul Sf. Paul al Fundatiei Concordia. Povestea lui Alin Iordache, evident, nu se termina aici. Dar, cumva, cel mai important capitol din viata lui incepe de la o fotografie care i-a facut pe multi sa ramina pe ginduri in fata disperarii. Nimic nu e contrafacut in aceasta imagine care striga, invinovatindu-ne pe toti - la orice colt de strada e o drama pe care nu vrem sa o vedem. (M.V.) Chris Norman a primit o sticla de sampanie care ii poarta numele Devenita neincapatoare pentru zecile de mii de turisti aflati zilele acestea pe litoral, Mangalia a vibrat, vineri seara, in acordurile baladelor rock compuse si interpretate de Chris Norman, fostul vocalist al formatiei Smokie. Cu mic, cu mare, romanii iubitori de muzica buna au dat navala la Festivalul "Callatis 2000" pentru a-l vedea si asculta, in direct, pe unul dintre cei mai valorosi artisti din Marea Britanie. Chris Norman a avut parte de citeva surprize. Alaturi de Maria Ciobanu, Stefan Popa Popa's sau Florin Piersic, cintaretul britanic si-a vazut numele imprimat pe "Aleea vedetelor" din Mangalia, o replica a celebrului bulevard al vedetelor de la Hollywood. Si, nu in ultimul rind, solistul a primit din partea unui mare producator roman de vinuri o sticla de sampanie care ii poarta numele si de care a fost foarte incintat. Cintaretul britanic va lansa un nou album in 2001 Cu citeva minute inainte de spectacol, Chris Norman a declarat, in exclusivitate pentru reporterii "Evenimenului zilei", ca, desi nu stie foarte multe lucruri despre Romania, este convins ca va gasi aici gazdele perfecte pe care le-a intilnit si cu 17 ani in urma, cu ocazia unui concert sustinut la Bucuresti. Ex-vocalistul Smokie ne-a dezvaluit ca, tocmai in aceste zile, face inregistrari pentru un nou album, care va cuprinde atit piese rock, cit si pop, in stilul sau bine cunoscut. "Albumul va iesi pe piata anul viitor si eu am plecat din mijlocul inregistrarilor pentru a cinta in Romania. Ma simt minunat si cred ca totul va fi pe masura asteptarilor". Intrebat daca a ascultat vreodata muzica romaneasca, Chris Norman ne-a precizat ca-i place muzica lui Peter Maffay, originar din Brasov si devenit, in Germania, un cunoscut interpret pop-rock. Referitor la plecare sa din formatia Smokie, Chris Norman ne-a marturisit ca repertoriul adoptat in ultimul timp de trupa respectiva se indepartase destul de mult de stilul original al formatiei si nu-l mai reprezenta. Tocmai de aceea s-a hotarit sa abordeze cariera solo. Chris Norman a readus in memoria fanilor atmosfera anilor '70 Concertul sustinut de Chris Norman a inceput cu putin inainte de ora 23.00 si a durat 90 de minute, timp in care sala a fost in delir. Muzica de calitate, public pe masura. S-a cintat, s-a dansat, s-a aplaudat la scena deschisa. Concertul a debutat cu o piesa celebra a formatiei Smokie, "I'll meet you at midnight", care a ridicat spectatorii in picioare. De pe nava scena a Festivalului "Callatis 2000", Chris Norman a alternat piesele care au adus faima formatiei Smokie in anii '70, precum "Don't play the rock'n roll to me" sau "Mexican girl", cu cele din cariera solo "Midnight lady" sau "Some hearts are diamonds". Spectatorii - atit tineri, cit si persoane trecute deja de prima tinerete - "l-au acompaniat" pe Chris Norman, vizibil uimit de caldura cu care a fost primit. Totodata, solistul a fost impresionat de faptul ca publicul din Romania cunostea aproape toate versurile cintecelor sale. La insistentele fanilor, ex-vocalistul de la Smokie a interpretat, in finalul spectacolului, pentru a doua oara, piesele "Living next door to Alice" si "Midnight lady". Concertul s-a incheiat cu focuri de artificii care au luminat cerul Mangaliei pret de citeva minute bune si a avut drept sponsori principali Banca Comerciala Romana, Onacva si Foto X Press Fuji. Turisii au continuat petrecerea la malul marii Dupa miezul noptii, incalziti de atmosfera de la concertul lui Chris Norman, citiva tineri s-au racorit direct in mare, fara sa mai apuce sa-si scoata hainele. Imbratisati, fredonind refrene din piesele cintaretului britanic, tinerii au continuat "spectacolul" sub privirile uimite ale unor pensionari care se plimbau linistiti pe malul marii. Petrecerea s-a terminat dupa rasaritul soarelui, cind unii turisti au plecat la culcare, in timp ce altii si-au intins cearceafurile pentru a sta la plaja. Insa noaptea in care au cintat si au dansat alaturi de Chris Norman va ramine, pentru mult timp, in amintirea lor. Trofeul "Steaua de mare" a plecat in Israel Eveniment muzical de exceptie, concertul lui Chris Norman a reprezentat momentul culminant al Festivalului international de muzica pop "Steaua de Mare" din cadrul spectacolelor "Callatis 2000", desfasurat vineri seara in Mangalia. La festival au participat concurenti din Cipru, Turcia, Malta, Israel, Canada, Franta, Republica Moldova, Romania si invitati speciali din Spania si SUA. Trofeul "Steaua de mare", in valoare de 3.000 de dolari, a fost cistigat de Idit Halevy din Israel. Locul doi a fost obtinut de Taifun din Turcia, care a primit, cu aceasta ocazie, un premiu de 2.000 de dolari. Pe locul trei s-a aflat reprezentanta Maltei, Priscilla Psaila, al carei premiu a fost de 1.000 de dolari. Producatorii spectacolului au fost Dumitru Morosanu si Corina Voicu. LIVIA GRIGORE Consilierii covasneni nu vor penitenciar in statiune Doua din cele cinci orase ale judetului Covasna au decis cu ocazia sedintelor de consiliu local sa nu sustina cererea ministrului justitiei, Valeriu Stoica, privind atribuirea de teren pentru construirea unui penitenciar. La interventia presedintelui de sedinta Marta Tatar (UDMR), Consiliul Local Covasna a hotarit in unanimitate, joi, respingerea cererii formulate in circulara ministeriala 187/2000, pe motiv ca un institut de reeducare nu isi poate avea locul intr-o statiune balneara, deoarece existenta unei inchisori ar influenta negativ starea de spirit a turistilor veniti la odihna sau tratament. O hotarire similara a adoptat saptamina trecuta si Consiliul Local al comunei Comandau in legatura cu solicitarea prefectului Gheorghe Tatu (PD), care, prin adresa nr. 2637/07.07.2000, cerea teren pentru ridicarea unui penitenciar, lucrare care ar fi oferit locuri de munca unui numar de 350-400 de localnici. Subprefectul Laszlo Gazda (UDMR) crede ca deciziile in acest sens sint de competenta autoritatilor locale, insa ideea unei inchisori locale nu este de respins. ( P.D. ) Continua scandalul la Odorhei Una dintre cele mai mari donatii primite dupa 1989 in Romania, in valoare de 5 milioane USD, pare a aduce numai necazuri. In 1992, asociatia umanitara Basel Hilft a pornit finantarea lucrarilor pentru ridicarea unui camin de copii la Odorhei. Cladirea a fost donata (cu acte) unei congregatii greco-catolice de etnie romana, in timp ce administratorul Basel Hilft, Cyrill Bürgel, a promis-o si autoritatilor locale (de etnie maghiara). Din aceasta miscare a rezultat o disputa care continua si in ziua de azi, soldata cu tensiuni interetnice, manifestatii de strada si proteste ale ambasadelor straine. Gabor Kolumban, fostul presedinte al C.J. Harghita, l-a actionat in judecata pe Cyrill Bürgel, acuzindu-l de deturnare de fonduri. Kolumban sustine ca doua milioane USD, donati de cetatenii elvetieni pentru ofertantii romani, n-au mai ajuns la congregatie. Bineinteles, Bürgel a negat in presa ca ar fi dosit banii, dar nimeni nu a mai vazut un franc. Autorizatia de functionare a devenit tot mai dificil de obtinut pentru ca un grup de elvetieni a venit pe sest, fara acordul proiectantului (SC Kontur S.A. din Miercurea Ciuc) si a facut «reparatii» care nu sint prevazute in proiectul original. Institutul autorizat pentru expertizarea lucrarilor din lemn a semnalat ca asa-zisele remedieri efectuate de elvetieni au facut improprie cladirea pentru cazarea copiilor. Se pune intrebarea cui folosesc aceste manevre care par a indeparta tot mai mult momentul in care caminul ii va primi pe orfanii beneficiari ai generoasei donatii? Un rationament simplu ne duce la concluzia ca singurul interes poate fi al acelor elvetieni care incearca sa faca disparuta de patru ani o donatie de doua milioane USD, pacalindu-i atit pe donatori, cit si orfanii din Romania. ( St. T. ) Doi constanteni au fost calcati de masina cu care calatoreau Doi constanteni au fost proiectati prin parbrizul unei masini si apoi calcati de acelasi autovehicul. Scena, care le-ar putea reusi unor cascadori profesionisti doar dupa mult antrenament, s-a petrecut vineri seara si a fost o parte a unui tragic accident rutier care a avut loc pe raza orasului Constanta. Mihai Ciulificu, 51 de ani, din Constanta, sofer la firma "Ercom Company" SRL, a baut impreuna cu doi cunoscuti, dupa care a plecat la drum prin oras. In masina condusa de Ciulificu - o autoutilitara marca "Avia", cu numarul de inmatriculare CT 16 ERC - se mai aflau Ion-Lucian Afrentoaie, 27 de ani, sef de aprovizionare la firma "Company" SRL, si Rudolf Hensel, 42 de ani, ambii din Navodari. In jurul orei 17.40, circulind pe o sosea din localitate, soferul autoutilitarei a intrat, brusc, pe banda intii, fara sa se asigure. In urma acestei manevre, autoutilitara a acrosat un Aro cu numarul de inmatriculare 6 CT 3943, condus de Cornel Voicu, 41 de ani, din Ovidiu. Ciulificu a pierdut controlul volanului si s-a urcat cu masina pe trotuar. Bolidul s-a izbit apoi de un hidrant. In momentul cind a lovit hidrantul, cei doi ocupanti ai autoutilitarei aflati linga sofer au fost proiectati prin parbriz. Din nefericire, masina lui Ciulificu si-a continuat mersul si i-a calcat, apoi, pe cei doi. Tinarul Afrentoaie a murit strivit de rotile masinii, iar Hensel a fost accidentat grav. PETRISOR CANA Grevistii foamei, cercetati de politie Se pare ca marea pacaleala numita greva foamei din Valea Jiului se apropie de sfirsit. Pretinsii grevisti ai foamei au ajuns, de simbata, pe mina politiei TF din Petrosani. Ofiterii de politie cerceteaza modul in care grevistii au mers in doua rinduri la Bucuresti cu trenul. Ei nu au platit biletele CFR, creind un prejudiciu de 23 de milioane de lei. La prima calatorie spre guvern au fost 130 de grevisti, la a doua 160. Sensibilizate de ecourile din presa care vizau corectitudinea grevistilor, organele de cercetare par hotarite sa puna capat acestei farse. LUCIAN STANCIU Nora si-a ucis socrul in bataie Dupa o luna de suferinta, Marian Fota, in virsta de 65 de ani, din comuna Sadova, judetul Dolj, a decedat vineri la Spitalul Nr. 1. Desi el fusese internat cu diagnosticul "pneumonie pe fondul unui accident vascular", la autopsie a reiesit ca moartea i-a fost provocata de un traumatism cranio-cerebral. Procurorul criminalist a stabilit ca victima fusese agresata de nora sa, Ileana Pirvu (24 de ani), chiar in ziua in care fusese internat. In acea zi, pe fondul unor conflicte mai vechi, nora batrinului, profitind de imposibilitatea acestuia de a se apara, l-a batut cu un ciomag. Vazind ca batrinului ii este rau, familia l-a internat in spital, iar pentru a nu se afla de scandal, a declarat ca pneumonia ar fi de vina. Acum, nora este arestata pentru lovitura cauzatoare de moarte. ION SPANU Ziua Marinei costa 100.000 de dolari Anul acesta, festivitatile prilejuite de Ziua Marinei, care se vor desfasura in Dana 0 a Portului Constanta, marti, 15 august a.c., vor fi onorate de presedintele Emil Constantinescu. De asemenea, in tribuna oficiala vor mai fi prezenti ministrul apararii, Sorin Frunzaverde, ministrul transporturilor, Anca Boagiu, si primarul general al Capitalei, Traian Basescu, intr-o uniforma de capitan de cursa lunga. Bugetul alocat anul acesta festivitatilor de Statul Major al Fortelor Navale si Administratia Portului Constanta este de 100.000 USD, iar ceremonia solemna va incepe la ora 9.30 prin ridicarea pavoazului si intonarea Imnului national de soprana Stela Sarbu, de la Opera din Constanta. Programul cuprinde traditionala defilare a navelor militare, comerciale si tehnice, demonstratii ale scafandrilor de lupta, lansarea ancorelor de flori, evolutii ale elicopterelor Mig 29 si vizitarea expozitiei de tehnica de lupta. Accesul in zona Farului Carol, din Portul Constanta, pentru vizionarea paradei militare si vizitarea navelor militare este permis tuturor persoanelor. Pe parcursul zilei, atit in Portul Constanta, cit si in Portul Turistic Tomis, si la Mangalia se vor organiza spectacole, jocuri marinaresti si concerte in aer liber, seara incheindu-se cu un foc de artificii si retragere cu torte pe faleza Cazinoului din Constanta. DAN MIHAESCU Confundat cu un mistret, Seful vinatorilor din Orastie a fost impuscat mortal Un accident de vinatoare iesit din comun a avut loc in noaptea de simbata spre duminica in zona Valeni - Homorod, din judetul Hunedoara. Seful Filialei Orastie a Asociatiei Independente Vinatorul si Pescarul "Godeanu", Dorin Popa, a fost impuscat mortal de varul sau, Ioan Popa. Cei doi, impreuna cu Dorin Stoica, se aflau, sustin cei doi ramasi in viata, la pinda in zona amintita. Conform celor spuse de lt.-col. Ioan Mota, de la Politia Orastie, toti se aflau la braconaj de mistret intr-o livada. In jurul orei doua din noapte, Ioan Poap l-a confundat pe Dorin Popa cu un animal si a tras in plin. In afara de victima nimeni nu avea permis de arma. In plus, toate cele trei arme erau proprietatea victimei. Ranit fiind in abdomen, Dorin Popa le-a cerut celor doi sa aduca o caruta din cel mai apropiat sat. Cu greu, Ioan Popa si Dorin Stoica au putut trezi un satean care a venit cu caruta. Au facut o targa din frunze si crengi si au dus impuscatul in sat. De aici au plecat cu o masina spre Orastie, dar masina s-a defectat. Au facut cale intoarsa si au venit cu un alt automobil. Cind au ajuns la Spitalul din Orastie, Dorin Popa era mort. Tot ofiterul Mota de la Politia Orastie ne-a declarat ca insotitorii victimei au fost retinuti pentru ucidere din culpa, nerespectarea regimului armelor si munitiei, asocierea pentru comitere de infractiuni, urmind a fi prezentati Parchetului Hunedoara cu propunere de arestare. LUCIAN STANCIU La Sfintu Gheorghe, un club trasnit organizeaza Concurs de transpiratie Cel mai popular si prolific animator din Sfintu Gheorghe, Horea Kraus, a inaugurat vineri seara un club, reamenajat ca imitatie de buncar, militar si viitor loc al unor evenimente trasnet. Din septembrie, vor avea loc concursuri si party-uri care de care mai nazdravane, menite sa atraga cit mai multi tineri din resedinta judetului Covasna. Printre acestea va fi un party in pijama, unde cei care vor sa intre in local trebuie sa vina de acasa imbracati cu o piesa de pijama. Cunoscut sub numele de artist Alex Radowski, Horea vrea sa faca o intrecere de transpiratie, care va consta din depistarea, de catre un juriu de persoane bine-dispuse de bautura, a mirosurilor care-ti muta nasul din loc, ai caror proprietari vor primi un premiu constind intr-un deodorant si bere, ca sa nu mai simta mirosul dezagreabil. Horea ne-a declarat ca luna aceasta accesul va fi gratuit, iar din septembrie se va intra doar pe baza de legitimatii, pentru a fi filtrati elevii care se imbata repede si fac scandaluri inutile. PETER DOMOKOS 