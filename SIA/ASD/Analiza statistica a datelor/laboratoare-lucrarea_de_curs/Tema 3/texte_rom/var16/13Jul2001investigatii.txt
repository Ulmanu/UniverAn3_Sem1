 "Senatorul de Vulpeni" a pierdut razboiul pentru pietele Craiovei Figura pitoreasca prin partile Olteniei, afaceristul Gheorghe Manea si-a jucat, ieri, la Curtea Suprema de Justitie, ultima carte in batalia, izbucnita acum un an, pentru adjudecarea actiunilor de la SC Comagroind SA, societatea care administreaza majoritatea spatiilor din pietele Craiovei. In noiembrie 2000, dupa o serie de articole aparute in "Evenimentul zilei", Camera Deputatilor sesiza organele de ancheta ale IGP in legatura cu "abuzurile si ilegalitatile savirsite de catre fostul director executiv al Comagroind". Gheorghe Manea era acuzat ca pune la cale un transfer fictiv al actiunilor detinute de patronul Chiuia Jeni, catre fiul sau, Adrian. Tranzactia, in valoare de 6,4 miliarde lei, nu a fost inregistrata vreodata in casierie. Impotriva lui Manea a fost declansata urmarirea penala in patru dosare instrumentate de catre politistii doljeni, ancheta derulindu-se in paralel cu procesul dintre autorul falsului si proprietarul saracit dintr-un condei. A stat o data la masa cu Valeriu Stoica "Este diabolic. Cele mai multe usi si le-a deschis laudindu-se ca este mina dreapta a lui Valeriu Stoica, sau afisindu-se cu Mercedesul sau, care astazi purta numarul OT-24-SEN, miine 21-SEN, iar poimiine 15 SEN", declara Chiuia, la putin timp dupa ce Tribunalul din Timisoara ii daduse cistig de cauza in disputa cu "senatorul de Vulpeni", cum i se mai zice, in bascalie, lui Manea. "Cu Stoica a avut posibilitatea sa stea o data la masa, la Restaurantul Club 9 din Craiova, unde i-au facut liberalii un loc, ca sa achite nota. Cu aceasta imagine falsa, de om de casa al ministrului justitiei, a dus de nas citeva instante de judecata. Aud, de citeva zile, ca se lauda ca ar fi promovat-o pe Elena Barbulescu de la Tribunalul Olt la Curtea Suprema de Justitie", dezvaluia Chiuia, cu citeva zile inaintea confruntarii finale de la CSJ. Contrar suspiciunilor lansate de patronul Comagroind-ului, sentinta pronuntata ieri de catre instanta suprema de la Bucuresti l-a ingenuncheat definitiv pe "senator", care, dupa ce-a primit vestea infringerii sale, a cautat sa cada la pace cu dusmanii sai de pina ieri. Amintiri de drept comun cu deputatul Boiangiu Legat de infiltrarea lui Gheorghe Manea in rindurile liberalilor doljeni, se pare ca ea a fost posibila datorita unei vechi amicitii a "senatorului de Vulpeni" cu deputatul Cornel Boiangiu, cei doi impartind, se pare, o celula de drept comun in urma cu 15 ani, cind au fost arestati pentru luare de mita. In ceea ce priveste dosarele in care Manea este invinuit de fals, uz de fals, evaziune fiscala, inselaciune, instigare la denunt calomnios, procurorul general-adjunct al Parchetului de pe linga Curtea de Apel Craiova, Ion Vinatoriu, ne-a declarat, ieri, ca materialul de urmarire penala a fost inaintat de politie cu propunerea de trimitere in judecata. "In iunie am primit dosarele Manea si ele se afla in lucru la procurorul Cerga. Nu puteau fi solutionate intr-un timp atit de scurt, intrucit sint foarte voluminoase", a mai spus Vinatoriu. BOGDAN BERNEANU Maiorul Tudoroniu s-a vindut pe o sticla de whisky Un maior de politie de la Serviciul Politiei Rutiere Cluj este cercetat in momentul de fata de catre Parchetul Militar Cluj pentru savirsirea infractiunii de trafic de influenta. Maiorul Teofil Tudoroniu este acuzat ca a divulgat cheia de rezolvare a chestionarului cu numarul 30 pentru ca o persoana sa obtina permisul de conducere. In ziua imediat urmatoare politistul s-a internat la Spitalul Militar, cu diagnosticul ulcer duodenal. Pretul onoarei: o sticla de wisky In data de trei iulie la un examen de obtinere a permisului de conducere organizat de Inspectoratul de Politie al Judetului Cluj unui ofiter i s-a parut ca ceva nu este in regula cu chestionarul completat de catre candidatul Maria Szecsodi. La stringerea chestionarelor cu intrebari, ofiterul de politie a sesizat ca Maria Szecsodi desi avea de completat chestionarul cu numarul 6 scrisese pe formularul de concurs raspunsurile de la cel cu numarul 30. Fiind intrebata ce s-a intimplat, ea a raspuns ca a gresit. La corectarea lucrarii, politistii au descoperit ca, daca se aplica cheia cu numarul 30 pe chestionarul completat de Szecsodi ieseau 22 de puncte, iar daca se aplica cheia cu numarul 6 ieseau doar patru. Femeia a fost dusa imediat la politie de unde a fost prezentata procurorilor militari. Amenintata cu un mandat de arestare pe o perioada de cinci zile Maria Szecsodi a marturisit ca a primit cheia de rezolvare de la instructorul particular Rudolf Kuncik. Mergind pe fir, s-a ajuns la maiorul Teofil Tudoroniu. Kuncik si Szecsodi neaga ca i-ar fi dat bani maiorului. Exista voci care spun insa ca acesta ar fi primit o sticla de wisky de la Kuncik. La domiciliul imobiliar efectuat acasa la Maria Szecsodi a fost descoperit un caiet in care era rezolvate de 150 de ori raspunsurile la chestionarul cu numarul 30. "Nu prea inteleg bine limba romana si nu puteam trece de partea teoretica a examenului", a spus Maria Szecsodi. A doua zi, maiorul Teofil Tudoroniu s-a internat la Spitalul Militar din Cluj-Napoca fiind suferind de diagnosticul ulcer duodenal. Medicul sef al spitalului, colonel Florin Gavrilas a declarat ca politistul nu era cunoscut in evidente cu o astfel de boala si ca va dispune efectuarea unei noi expertize medicale. Ca urmare a acestui eveniment nedorit, Directia Politiei Rutiere din cadrul Inspectoratului General al Politiei a hotarit ca toate cheile de rezolvare a chestionarelor sa fie schimbate. In cursul zilei de ieri, desi se afla internat in spital, maiorul Tudoroniu a fost mutat la alt serviciul din cadrul IPJ Cluj. MIHAI SOICA Lista colonelului Arion Coloneii Arion si Milescu, sefii a doua dintre cele mai importante directii din IGP si-au prezentat ieri, in fata presei, bilantul pe primele sase luni. Seful Directiei Cercetari Penale(DCP) din IGP, col Jenica Arion, a dat amanunte despre cele 32 de dosare "grele", rezolvate sau aflate in lucru. Prejudiciile aduse bugetului Romaniei se ridica la: 8.300 de miliarde, rezultati din 1606 cauze penale complexe. Erdely e pe toate listele Cele 32 de dosare penale din domeniu privatizari, aflate in lucru la DCP, au citeva nume in comun si se invrt in jurul a citorva afaceri "grele". Dosarul 0093/2000 ii are ca invinuiti pe Valentin Roman si Ionel Sufer, care, printr-un fals in declaratii in afacerea CI-CO, au creat un prejudiciu de 44 miliarde de lei. Dosarul 0109/2001 ii priveste pe inculpatii Alin Giurgiu, Corneliu Mandrescu, Dan Gozia, Ilie Grsatian Mircea si pe invinuitul Mihail Dimonie. afacerea este tot CI-CO si prejudiciu este de 31 miliarde de lei. Urmeaza alte dosare in care Ede Eerdely, Sorin Beraru, Liviu Valentin Viclea, Viorel Popa, Petrica Hogea, Gheorghe Carniciu, Alin Giurgiu si altii sint invinuiti sau inculpati in afaceri precum Spirt Amidon Tg Secuiesc, Cico SA, BTT, Cibela Grup, SIA 2000, SuinProd Calarasi si multe altele in care banci precum Albina, Banca Agricola, Banca Turco-Romana au intrat in colapsa sau au falimentat. Peste 300 de miliarde de lei este "gaura neagra" facuta in buget de acesti ultimii "miliardari de carton" ai Romaniei. Dintre cele 22 de cauzele solutionate de DCP amintim pe cele privind societatile: SC. Zoolact, SC Agrotransport SA Calarasi, SC Nuha Trading Comercial SRL Turda, SC Agrofulger SA Cluj Napoca, SC Agroindustriala SA Cluj Napoca, SC Poiana Cibela SA Brasov, COMAT SA. Directia Economica a colaborat bine cu toate serviciile secrete Colonelul Milescu afirma ca restituirile de TVA reprezinta "un adevarat fenomen", cu prejudicii de circa 500 de miliarde de lei, infractiuni privind producerea alcolului sau procesarea si vinzarea produselor petroliere, cele privind spalarea banilor si, nu in cele din urma. El mai aminteste infractiuni de tip nou precum cele "pe INTERNET" sau cele privind "protectia mediului". Despre infractiunile de spalare a banilor, care sint foarte greu de dovedit, colonelul Milescu a spus ca ar fi, de la inceputul anului, circa 76 de dosare, in care se lucreaza cu maxima confidentialitate. Intrebat cum comenteaza declaratia "soc" a directorului SRI Radu Timofte, potrivit careia "avertismentele SRI in problema privatizarii nu sint luate in seama de unele dintre autoritatile statului", colonelul Milescu a spus:" In dosarele privind privatizarile, noi colaboram si am colaborat foarte bine nu numai cu SRI, ci cu toate serviciile secrete. De multe ori insa, de la informatie la proba este un drum foarte lung, o distanta foarte mare". CHRISTIAN LEVANT Bucuresti, capitala spagii Politistii judiciaristi bucuresteni si-au prezentat si ei bilantul pe primele sase luni, cu rezultate destul de spectaculoase, dintre care, la loc de cinste sta declaratia colonelului Bujor Florescu potrivit caruia, cu cele 1138 de infractiuni de "dare de mita"(populara "spaga"), "Bucurestiul se situeaza pe locul intii, din tara". La luare de mita, potrivit aceluiasi colonel, Capitala se afla pe locul 6 (cu 296 infractiuni), iar la "coruptie"( pe ansamblul infractiunilor de dare, luare de mita si primire de foloase necuvenite), Bucurestiul este pe locul 2. Si colonelul Bujor Florescu a vorbit ieri despre dosarele grele privind privatizarea, cum ar fi dosarele CI-CO, Ventilatorul, Flamura rosie, Legume-Fructe Militari si, bineinteles RomTelecom. Judiciaristii bucuresteni au in lucru, in diverse stadii, 58 de dosare cu privatizari ilegale in care prejudiciul se ridica la peste 1 miliard de lei. (Ch. L., D.N.) Zilierii, trasi pe sfoara de bogatasii din Snagov Ii poti intilni in fiecare dimineata pe platforma din spatele Halei Unirii. Cara dupa ei cite o sacosa, burdusita cu scule si citeva schimburi - daca vor fi angajati, nu vor mai trece pe-acasa cel putin o saptamina. Cei mai in virsta fac parte din prima generatie de "oameni ai muncii", luati de Ceausescu de pe ogoare si trimisi direct pe santier. Cei tineri, dupa ce au absolvit 10 clase, s-au dus sa cistige un ban cu mistria. Cum se crapa de ziua, zilierii din constructii se aduna in spatele Pietei Unirii si asteapta cu nerabdare, precum prostituatele insiruite pe soseaua de centura, sa apara "clientul". "Ridicam un baraj si veneam cu banii caramida acasa" Nimeni nu-si mai aminteste nici cind, nici cum s-a stabilit locul de intilnire pe platoul din spatele Unirii. Probabil, fiindca acolo este punctul terminus al liniilor autobuzelor preorasenesti care leaga Bucurestiul de comunele-satelit ale Capitalei. Cert este ca orice antreprenor stie ca aici gaseste muncitori, daca are nevoie. La primele ore ale diminetii, piata muncii la negru se deschide o data cu descarcarea "ratelor" care sosesc de la Bolintin si din alte comune din apropierea Bucurestiului. Pina pe la 6.00-7.00, cind apar "clientii" (patroni de firme de constructii sau sefi de echipa care au obtinut o comanda, insa nu au oameni suficienti), zilierii isi impartasesc ultimele noutati si comenteaza ultimele tepe. Stau "La varice" - birtul fara scaune din Piata Unirii - si discuta. Cei mai multi au lucrat in constructii si inainte de 89, si isi amintesc cu nostalgie de acele vremuri. Radu are 37 de ani si a prins constructia "centrului civic": "Intr-o dimineata, pe la patru, a venit primarul ala, nu mai stiu cum dracu' il chema... S-a uitat la ziduri, le-a pipait si a zis ca-i perfect: "O sa-i placa tovarasului". Ceausescu anuntase ca vine in control la blocuri. Dup-aia, primarul s-a dus la portbagaj, a scos diplomatu' si ne-a dat la fiecare cam doua mii de lei". Nea' Gheorghe are 64 de ani. "Era bine inainte. Aveam familia aici si lucram prin Moldova, la mama naibii. Ridicam un baraj. Veneam cu banii caramida acasa. Pacaleala la Snagov Cind apare clientul, toti se string in jurul lui. Omul spune pretul si despre ce e vorba, apoi alege: "Tu, tu si tu. Mai am nevoie de un zidar. Priceput, ca este casa de domni si nu plateste daca scoateti incheietura in valuri". Cei selectati sint urcati apoi intr-un TV prapadit si pleaca fericiti sa munceasca, timp de o saptamina, la o vila in Mogosoaia. Daca au noroc pina la capat, dupa ce isi termina treaba vor primi banii - 100.000 de lei pe zi. Dar au fost destule cazuri cind muncitorii n-au primit nici un ban. Toti au fost pacaliti cel putin o data in perioada cit au lucrat la Snagov, astfel incit nici unul nu mai vrea sa auda de cartierul cu vile de acolo: "Ala s-a ridicat numa' cu tepe. Munceai o saptamina sau doua si la urma iti spuneau ca nu e multumit proprietarul, ca n-am lucrat bine. Ce naiba sa le faci? Daca mergi la politie tot tu esti de vina, ca muncesti la negru. Sint mina in mina, ca doar nu-si fac vila ai ca mine. Ci tot de-ai lor, care cunosc politia". Nea' Blidu a lucrat o saptamina intreaga la Snagov. Vineri, inainte de-a lua banii, i-a cazut un bloc din PVC pe picior. S-a ales numai cu paguba - n-a vazut nici macar un pol, dar bani a trebuit sa dea la spital ca sa-l panseze. "Mi-au facut injectie, m-au curatat si am plecat acasa. Ce sa fac daca nu am carnet de sanatate? Cine are bani sa plateasca spitalul?" Dupa o saptamina de odihna, cu piciorul sontic, nea' Blidu s-a intors pe platoul din spatele Unirii: "Cineva trebuie sa-i hraneasca pe ai de-acasa"! "Cunosti sufletul omului dupa ce pune pe masa" Clientii sint oameni cu bani, celebritati, astfel incit zilierii au cunoscut multe vedete ale momentului. Muncitorii au masura lor in aprecierea omeniei fiecaruia. "Cunosti sufletul omului dupa ce pune pe masa. Maria Ciobanu nu ne-a dat nici un pahar cu apa. In schimb, Stela Popescu este o doamna. Ne-a pus masa desi nu ne tocmisem decit pe bani. A scos tot ce avea prin frigider, numai bunataturi", spune Gheorghe. Intre timp, berea s-a terminat si interlocutorii nostri isi amintesc rostul lor. Pe platou n-au mai ramas decit citiva muncitori in virsta, fara cautare. Stau ce stau, apoi pleaca spre circiuma, gindindu-se ca, poate, miine va fi mai bine. MARIANA BECHIR Constructiile se afla pe primul loc in ceea ce priveste munca la negru, respectiv ca numar de muncitori fara contracte. Practic, orice constructie ridicata dupa 90 are macar un finisaj facut de un zilier. Multe dintre superbele vile care au aparut peste tot in tara, in ultimii ani, sint ridicate de echipe angajate fara carte de munca si, implicit, fara vreo contributie la somaj, pensie, asigurari de sanatate sau vreun impozit la stat. Dupa ce s-au terminat toate proiectele marete de baraje, combinate si uzine, santieristii n-au avut incotro si au acceptat sa lucreze ca zilieri, tocmindu-se pentru o suma oarecare, cu plata la sfirsitul zilei de munca sau dupa o saptamina. Pedofilul "Chioru'" si-a sodomizat si propriul frate Politistii din Giurgiu l-au retinut marti pe Dumitru Ionut Vardare, zis "Chioru'", in virsta de 17 ani, sub acuzatia de pedofilie. Chioru este suspectat ca, in perioada mai - iunie 2001 a violat trei copii din comuna Stoenesti - judetul Giurgiu. Una dintre victime - Nicusor, in virsta de 13 ani, este chiar fratele pedofilului. "Chioru'" a fost arestat preventiv pentru o perioada de 30 de zile. El risca sa primeasca 5 ani de inchisoare, pentru perversiuni sexuale cu minori. Copiii au fost ademeniti cu bani si racoritoare "Chioru'" avea domiciliul stabil in comuna Adunatii Copaceni, insa se stabilise de citeva luni in localitatea giurgiuveana Stoenesti. Locuia cu chirie intr-o cocioaba de la marginea satului, impreuna cu mama, tatal vitreg (ambii alcoolici, fara educatie) si ceilalti 4 frati. Porecla "Chioru'" a capatat-o datorita unei infirmitati - nu vede cu ochiul sting. Vardare devenise vacarul satului. Primul viol s-a petrecut intr-o seara, la sfirsitul lunii mai. "Chioru'" l-a chemat pe Alin.D, un baietel in virsta de 9 ani, sa vina la "Pietroaie", un teren de joaca izolat, situat linga fostul "Agromec" din localitate. Pedofilul si-a ademenit victima cu un suc si cu citeva sute de lei. Copilul a fost obligat sa intretina relatii sexuale cu "Chioru'" timp de circa o ora. Apoi, agresorul l-a amenontat pe baietel ca "il omoara daca spune ceva". La scurt timp dupa "debut", agresorul si-a violat propriul frate - Nicusor, in virsta de 13 ani. De data aceasta, violul a avut loc la scaldat, linga o girla din apropierea satului. "Chioru'" a aplicat aceiasi strategie si cu fratiorul sau - sa nu spuna nimanuoi nimic, ca altfel il omoara. Ultima victima a pedofilului din Stoenesti se numeste Ionut si are 10 ani. Copilul a fost momit cu o bautura racoritoare, apoi invitat la joaca intr-un teren viran de linga sat, numit "La Boanca". Dupa ce au ajuns acolo, "Chioru'" a scos un bticeag din buzunar si, sub amenintarea armei, l-a violat pe copil. Ultima "fapta" a avut loc la sfirsitul lunii iunie. "Chioru'" a "semnat" declaratia cu amprenta degetului mare Politistii au fost sesizati abia luni, cind mama uneia dintre victime a aflat de la o vecina ca i-a fost violat baiatul. "Nu mi-a spus nimic, am auzit de la o vecina. Ne-am intilnit la tirg si mi-a spus ca Ionut i-ar fi zis ca l-a sodomizat <<Chioru'>>. Cind m-am intors acasa, l-am intrebat ce i-a facut animalul ala. Atunci a marturisit si eu m-am dus imediat la politie", ne-a povestit mama baiatului. Copilul ne-a spus ca nu a anuntat parintii de rusine. "Chioru'" a fost retinut marti, si cum vestea s-a raspindit in tot satul, ceilalti copii au capatat curaj si au spus ce patisera. Pedofilul nu a recunoscut initial, insa dupa epertiza medico-legala a marturisit tot. Pentru ca este analfabet, Varzare a "semnat" declaratia cu amprenta degetului mare. DANIEL NEAMU IOAN MANAILA Fiul unui maior de politie, acuzat de perversiuni sexuale Claudiu Ionica Feraru, 21 de ani, si Gabriel Constantin, 22 de ani, fiul maiorului Ion Dragu din cadrul Politiei judiciare Buzau, sint acuzati de perversiuni sexuale, iar pe numele lor au fost emise ieri mandate de arestare. Potrivit comunicatului remis de la Biroul de Presa a IPJ, in noaptea de duminica spre luni, in timp ce se aflau la discoteca "Club 21" din Carpinistea Beceni, cei doi tineri au acostat-o pe minora Nicoleta E., in virsta de 16 ani, si au dus-o cu forta pe un cimp din afara localitatii. Acolo, prin amenintari si constringeri fizice au incercat sa intretina cu ea raporturi sexuale. Pentru ca fata a opus rezistenta, violul nu s-a mai consemnat, insa agresorii au supus-o, pe rind, la raporturi sexuale orale, dupa care au transportat-o acasa cu masina ofiterului buzoian. Politistii au reusit sa-l retina doar pe Claudiu Ionica Feraru, fiul maiorului fiind disparut de la domiciliu. MARIUS FAIFER Masuri disciplinare impotriva politistului judecat pentru apelativul "scula pe bascula" Conducerea IPJ Brasov a luat masuri impotriva capitanului Teodor Cojocaru, judecat de Parchetul Militar Cluj pentru ultraj si ultraj la magistrat, desi inca nu s-a dovedit vinovatia acestuia. Capitanul Teodor Cojocaru este acuzat ca in luna iunie 2000, in timpul alegerilor locale, ar fi insultat-o pe judecatoarea Ana-Maria Manda, pe care ar fi numit-o "scula pe bascula". Capitanul Cojocaru se considera nevinovat si spune ca el nu foloseste astfel de expresii. Politistul brasovean considera cercetarea sa abuziva. El mai spune ca a avut o simpla discutie cu judecatoarea, anul trecut, in perioada alegerilor locale. "A fost o simpla discutie pe teme de procedura si sarcini. Eu i-am aratat documentul din care reiesea ca trebuia sa pazesc caile de acces pe o distanta de 500 m, dar judecatoarea considera ca politia trebuie sa pazeasca fisetul cu voturi. Din cauza acestei neintelegeri, ea a incheiat un proces-verbal cu care eu nu am fost de acord si am cerut sa se consemneze acest lucru. Nu este adevarat ca noi am plecat la iarba verde", a mai adaugat Teodor Cojocaru. Conducerea IPJ Brasov a tinut sa precizeze ca, desi nu s-a dovedit inca vinovatia lui Teodor Cojocaru, impotriva acestuia s-au luat citeva masuri. Imediat dupa alegeri, cazul a fost judecat de Consiliul de Judecata al IPJ Brasov, care i-a dat o mustrare capitanului brasovean. "Pe 7 iunie 2001, capitanul Teodor Cojocaru a fost pus la dispozitia IPJ Brasov, avind in vedere ca s-a inceput judecarea sa pentru ultraj", se arata in comunicatul intocmit de conducerea IPJ Brasov. CAMELIA CSIKI Jaf armat respins cu o cirpa de praf Angajatele magazinului de bijuterii situat pe strada Romul, din centrul Craiovei, au trait miercuri adevarate clipe de cosmar. Cu citeva minute inainte ca unitatea sa fie deschisa, in magazin a intrat un tinar mascat care le-a amenintat pe angajate cu un pistol. Cind femeile au inceput sa tipe dupa ajutor, tinarul a apasat pe tragaci. Una dintre vinzatoare l-a speriat pe atacator cu o cirpa de sters praful. "Inchide usa sau trag!" Ca in fiecare zi, angajatele magazinului de bijuterii de pe str. Romul au ajuns la serviciu la ora 7.30. N-au trecut nici zece minute si, in magazin, si-a facut aparitia un tinar caruia nu i se vedeau decit ochii. Baiatul purta o sapca si avea fata acoperita cu o esarfa. Ana Stanoi se afla la citiva pasi de tejgheaua cu bijuterii. Celelalte angajate erau in incaperile din spate. Necunoscutul s-a apropiat de femeie, i-a cerut sa inchida usa si a amenintat-o cu pistolul. Ana s-a enervat atit de tare incit a inceput sa-l injure pe atacator si sa-l ameninte cu cirpa pe care o avea la indemina. "Ma, nenorocitule, ma mucosule. Ma, rahat cu ochi ce esti. Vrei sa ma omori? Omoara-ma. Hai! Fii al dracului de porc. Hai, trage. Ce mai astepti? Fi-ti-ar neamu' al dracu de jigodie". Tinarul a repetat de vreo trei ori "inchide usa sau trag" si a apasat pe tragaci. Vazind ca n-a patit nimic, Ana Stanoi a trecut la atac. A inceput sa fluture in toate directiile cirpa si sa-l ocarasca mai departe pe atacator. Dupa ce a incasat citeva lovituri, atacatorul a rupt-o la fuga. "Murisem de frica, dar gura imi mergea inainte" Femeia l-a urmarit pina ce acesta a parasit magazinul. "Nu stiu de unde am avut atita curaj. Murisem de frica, dar gura-mi mergea inainte. Cind am vazut ca a apasat pe tragaci mi-a venit sa-l maninc. M-am repezit la el, dar, din pacate, nu l-am putut prinde", povesteste Ana Stanoi. Cind eroina s-a intors in unitate, toate celelalte colege tremurau ca varga. Femeile cred ca tinarul cunostea foarte bine magazinul si valorile existente in acesta. Elisabeta Buica, sef Unitate Bijuterii Craiova, spune ca in vitrinele magazinului erau circa 3 kilograme de aur. De teama sa nu aiba alte probleme, femeile s-au sfatuit mai bine de doua ore daca este sau nu bine sa anunte politia. Pina la urma, angajatele unitatii au decis sa lase ancheta in seama politistilor. Col. Alexandru Dananae, sef Politia Municipiului Craiova, crede ca atacatorul are in jur de 17 ani. Din primele cercetari, politistii au mai stabilit ca atacatorul a facut uz de o arma cu aer comprimat. BOGDAN BERNEANU Seful politiei vrincene, mostenitor de profesie Banii in casa ii aduce sotia, pretinde lt.-col. Silviu Grosu Noul sef al politiei din Focsani are, impreuna cu familia sa, o frumusica vila de vacanta la "Cascada Putnei" din Muntii Vrancei. Instalat de curind in fruntea Inspectoratului Judetean de Politie Vrancea, lt.-col. Silviu Grosu a tinut sa-i anunte pe ziaristi care este averea sa la numirea in functie. Grosu a declarat ca in calitate de "unic mostenitor al mai multor familii" a intrat in posesia mai multor imobile. In anul 1993, dupa cum sustine, si-a construit o vila de vacanta, chiar la sosea, in comuna Lepsa. Seful politiei a mai declarat ca a valorificat mostenirile pe care le-a primit si a reusit, dupa multe stradanii, sa-si inalte casa la munte. Zona este cunoscuta mai ales pentru casele luxoase pe care si le-au construit in ultimii ani imbogatitii din judet. Pe linga casa de la munte, seful politiei spune ca mai are un apartament in Focsani pe care l-a primit in anul 1981, cu repartitie, imediat dupa angajarea ca ofiter in IPJ Vrancea. Grosu a fost mai multi ani sef al Compartimentului de Combatere a Crimei Organizate si Antidrog si, dupa cum afirma, data fiind conotatia functiei, a fost verificat de superiorii ierarhici. Grosu a mai spus ca sotia sa este expert contabil si are un "cabinet de prestari servicii de contabilitate", motiv pentru care la ora actuala conduce un autoturism Ford. Seful politiei a lasat sa se inteleaga ca "grosul" banilor in casa ii aduce sotia. In timpul sau liber, si-a descoperit veleitati de agricultor si munceste pe un teren agricol, primit tot mostenire. Inspectorul sef a tinut insa sa-i anunte pe ziaristi ca toata averea sa "este cu acte in regula". Nici primul sau adjunct, lt.-col. Sandel Doaga, nu sta mai rau la capitolul imobile. El a declarat ca are un apartament in Focsani si ca, in urma cu citiva ani a vindut un apartament pe care sotia sa il avea in Bucuresti. Din banii obtinuti, si-a construit o casa in comuna Dumbraveni, "in curtea parintilor". Si el este tot "unic mostenitor". (S.V.) Adjunct al sefului IPJ Hunedoara, col. Ioan David a avut noroc cu socrii "Bill Seriful" a transformat o baraca de santier in vila Partener de lab-tenis cu Miron Cozma Colonelul Ioan David este unul dintre cei patru adjuncti ai sefului IPJ Hunedoara, cu atributii legate de Valea Jiului. Zis "Bill Seriful", fost sef al Politiei Petrosani, David este politistul in mandatul caruia Miron Cozma a facut cam ce-a vrut in Valea Jiului. Este de notorietate in toata Valea Jiului prietenia dintre Ioan David si Miron Cozma, parteneri de petreceri, dar si de tenis cu piciorul. Fostul sef al Politiei Petrosani a fost si amendat de catre judecatori deoarece nu a dat curs mandatelor de aducere pentru Miron Cozma. De altfel, Ioan David recunoaste aceasta prietenie si sustine ca l-a temperat de multe ori pe Miron Cozma, scutind tara de mai multe mineriade. De la niste localnici care ne-au contactat la redactie am aflat ca ofiterul si-ar fi construit trei case de vacanta in zona Aninoasa-Cimpu lui Neag. Ioan David spune, insa, ca n-are decit una, pentru care are justificare, deoarece socrul sau a fost miner vreme de 36 de ani si a cistigat bine, sotia si el au lucrat dintotdeauna si au un singur copil, student. Colonelul mai sustine ca si-a cumparat o baraca de tip santier, din fier, pe care a platit 120.000 lei in 1992, la care a adus imbunatatiri din lemn, iar dusmanii sai fotografiaza vilele din preajma baracii, atribuindu-i-le. Surse din politie sustin ca Ioan David ar fi construit casele care i se atribuie, insa le-a vindut. Ofiterul neaga si aceasta informatie, spunind ca este curata calomnie. Localnicii mai pretind ca Ioan David ar avea trei masini, un "Daewoo Espero", o "Skoda Octavia" (abia cumparata) si o "Dacia 1300", informatie iarasi dezmintita de ofiter. "Nu detin nici o masina in prezent. Am avut un Espero, l-am vindut, baiatul meu are o Dacie, iar de Skoda nu stiu nimic", ne-a declarat Ioan David. Prieteni cu bani Localnicii afirma ca nivelul ridicat de trai al colonelului David s-ar datora si bunelor relatii in care se afla cu multi oameni de afaceri din Valea Jiului. Unul dintre acestia ar fi Titi Avram, din orasul Vulcan, specializat in comertul cu profile din aluminiu. Mai in gluma, mai in serios, politistii au botezat aceasta grupare pestrita de oameni de afaceri "Cartelul de Vest". Locul unde membrii "cartelului" se intilnesc si pun tara la cale este cabana Caprisoara. Colonelul David i-a calcat adesea pragul. Titi Avram, protejatul lui Ioan David, este suspectat de catre politistii de la UM 0962, ca n-ar fi strain de filiera care "exporta" in Iugoslavia femei din judetele Gorj si Hunedoara. Ramona Iosa, din Paroseni, Valentina Alexa, Dana si Corina Cojocar din Vulcan, Casilda Iordache din Petrosani sint doar citeva din zecile de fete vindute -pentru 1.000 de marci fiecare - unor proprietari de baruri si restaurante din fosta Iugoslavie. In rapoartele intocmite de baietii de la UM 0962 exista date si despre concediile pe care si le-au petrecut in Iugoslavia atit Titi Avram, cit si Ioan David. Colonelul David are o explicatie si pentru legatura care se face intre el si Titi Avram: "L-am cununat, demult, dar asta nu e rudenie, e mezalianta!". Ofiterul sustine ca nu stie daca, in afara profilelor din aluminiu, finul ar avea si alte afaceri. In 2001, noua conducere a MI l-a promovat pe colonelul David, incredintindu-i toata problematica infractionala a Vaii Jiului. Cite case de vacanta, masini sau legaturi de afaceri are, cu adevarat, colonelul Ioan David, ramine sa stabileasca controlorii ministrului Ioan Rus. NICOLETA SAVIN ONDINE GHERGUT [25][pl.dll?rid=expresro] 