 Impacare de ochii lumii ______________________________________________________________________ Nici ca se putea gasi o alta perioada pentru impacarea lui Ion Iliescu cu Regele Mihai! Saptamina Patimilor e un timp prielnic pentru meditatie si pentru iertare. Si, totusi, anuntul facut de presedinte in cadrul unei emisiuni din aceasta saptamina ne-a surprins pe toti. Pentru prima data, intr-o cauza importanta, Ion Iliescu a spus "am gresit, imi pare rau". Gestul e pe masura sarbatorii Invierii lui Hristos si va fi impresionat pe multa lume, chiar si pe republicanii convinsi. Mai mult, joi, premierul Adrian Nastase a anuntat ca guvernul renunta la recursul inaintat pentru retrocedarea Castelului de la Savirsin si a unei case din Bucuresti. Adica, a decis sa i se restituie cele doua imobile. In chiar aceasta decizie a Cabinetului Adrian Nastase se afla de fapt un adevar dureros. Impacarea dintre presedintele Romaniei (inclusiv guvernul si PDSR) si Regele Mihai e una de ochii lumii. Vreau sa spun ca nu avem de-a face cu o conciliere de fond, ci cu una aparenta, care il vizeaza doar pe cetateanul Mihai. El, ca muritor si cetatean roman, se intilneste cu un alt muritor si cetatean roman, numit Ion Iliescu. Nimic mai mult. Daca regele si-ar fi recapatat proprietatile doar in virtutea legii, fara nici o interventie a guvernului, atunci am fi avut de-a face cu respectarea proprietatii. Dar proprietatea asupra celor doua imobile se reinstaureaza doar cu o aprobare de la stapinire. De la guvern, ca sa nu zic de la partid. E mai degraba vorba de un gest de bunavointa, menit a arata strainilor ca actuala putere stie sa se poarte si cu cei care au contestat-o. Dar, in materie de proprietate, in ciuda bucuriei Regelui Mihai, nu s-a schimbat nimic. Ba, dimpotriva, case pe cale de a fi recuperate in justitie au fost preluate de stat, urmind ca fostii proprietari sa incaseze doar despagubiri. In consecinta, acceptul pentru cele doua proprietati e mai degraba un bonus, un cadou facut familiei regale pentru a accepta aceasta impacare aparenta. In realitate, ea nici nu se poate produce. Vor gasi PDSR, Ion Iliescu si guvernul Adrian Nastase o viziune comuna cu Regele Mihai asupra comunismului? Dar asupra partizanilor din munti si asupra detinutilor politici? Dar asupra exceselor comise de Securitatea lui Nicolae Ceausescu? Vor avea pareri comune asupra privatizarii? Isi vor cere scuze pentru acuzatiile aberante din 1990 pina in 1996? Va continua Romania sa incerce recuperarea unor bunuri de patrimoniu cu care Regele Mihai a parasit tara? Subiectele in discordie sint mult prea multe fata de putinele care i-ar putea apropia. Binele Romaniei, chiar daca Ion Iliescu va sta la aceeasi masa cu regele, va fi reprezentat de doua biografii si doua viziuni distincte. Doi oameni se pot impaca, iertindu-si greselile. Doua conceptii net diferite nu se vor suprapune niciodata. Singurul cistig al acestei intilniri este unul de imagine. Ion Iliescu si PDSR nu mai pot fi acuzati de ostilitate fata de fostul suveran, iar acesta isi va imbuna cuvintele fata de puterea de la Bucuresti. E greu de crezut ca restituirea celor doua imobile si o masa simbolica l-ar putea transforma intr-un sustinator al actualei puteri. Cit priveste o pledoarie a regelui pentru integrarea in NATO si Uniunea Europeana, ea poate continua. Dar ce greutate pot avea cuvintele unui singur om in raport cu ceea ce se petrece intr-o tara? [5][pl.dll?rid=expresro] _________________________________________________________________ 