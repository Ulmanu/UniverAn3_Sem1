 "Repetent" la Securitate, SRI, "Doi s'un sfert" vechi si nou, Ofiterul ucigas Petru Suhan a fost trecut in rezerva Ministrul de interne, Constantin Dudu Ionescu, si generalul de divizie Virgil Ardelean, seful Directiei Generale de Informatii si Protectie Interna din MI (UM 0962), au dispus o ancheta interna, in paralel cu cea a Parchetului Militar Iasi, care sa verifice activitatea capitanului Petru Suhan, ofiterul de la filiala ieseana a UM 0962 acuzat de uciderea studentului Vasile Popa. La briefingul MI de ieri, colonelul Traian Marinescu, sef Corp de Control si Autoprotectie, a facut publice rezultatele anchetei, anuntind trecerea in rezerva a ofiterului de contrainformatii. Rezultatele slabe l-au impiedicat sa urce in grad Colonelul Marinescu a trecut in revista contraperformantele capitanului Petru Suhan, cotat ca un ofiter submediocru, "putin peste linia de plutire". La 40 de ani, Suhan ar fi putut fi locotenent-colonel sau chiar colonel. Rezultatele slabe in activitate l-au impiedicat mereu sa urce in grad. Absovent al Scolii de ofiteri, in 1985 Suhan a fost incadrat in fosta Securitate, preluat in 1990 de SRI, serviciu de informatii pe care l-a parasit in 1991, cind a fost trecut in rezerva. Pe 15 august 1993, Suhan a fost reactivat, ca ofiter la "Doi s‘un sfert" (UM 0215), unitate la care culegea informatii pe linie de criminalitate. La desfiintarea fostei UM 0215, oficialii MI au anuntat cu surle si trimbite ca aleg griul de neghina si elimina toate cadrele care au facut parte din fosta securitate, au intreprins actiuni de politie politica sau nu dau randament. Sita MI s-a rupt, si Suhan a ajuns in urmasa lui "Doi s'un sfert" - UM 0962. Ceva exigenta tot a fost la cadre, caci ofiterul n-a depasit gradul de capitan. Sanctionat in martie, trecut in rezerva dupa tragedia de la Iasi In ultimii doi ani, Petru Suhan a fost atentionat de mai multe ori pentru "lipsuri manifestate in activitatea profesionala", insa sefii sai au gasit de cuviinta sa nu aplice si alte pedepse administrative sau disciplinare. Abia in primavara acestui an, pe 28 martie, Consiliul de Judecata i-a analizat serios prestatia si a decis aminarea avansarii in grad a ofiterului pe o perioada de doi ani. Motivele acestei sanctiuni au fost, printre altele, randamentul profesional modest, intirzieri repetate la program si, nu in ultimul rind, practicarea taximetriei in timpul liber fara solicitarea unei aprobari, asa cum prevede regulamentul intern. Comisia de ancheta care s-a deplasat la Iasi dupa moartea tinarului student Vasile Popa nu si-a propus sa dubleze ancheta Parchetului Militar, fiindca politistii isi declinasera competenta in favoarea procurorilor. Echipa condusa de col. Traian Marinescu s-a multumit sa elucideze comportamentul ofiterului. Raportul intocmit de controlorii generalului Virgil Ardelean nu are nici o legatura cu infractiunea in sine. Pe baza raportului, Consiliul de Judecata s-a intrunit de urgenta si a decis trecerea in rezerva a ofiterului, aprobata in cursul zilei de ieri de ministrul Constantin Dudu Ionescu. "Nu am informatii ca ar exista la Iasi o mafie a taximetristilor cu epoleti" Col. Marinescu crede ca Petru Suhan este singurul ofiter de contrainformatii iesean care, in timpul liber, practica taximetria fara autorizatie. De altfel, echipa de ancheta afirma ca masina a fost cumparata in leasing pe numele sotiei, nefiind achitata integral, ca doamna Suhan, fosta ospatarita la Hotelul Moldova, si-a facut o firma si a angajat doi soferi care lucrau pe masina cu schimbul. Col. Marinescu pretinde ca Suhan birjarea masina din cind in cind, mai ales in weekend, iar motivul care l-a determinat sa se oboseasca peste program a fost lipsa banilor. Desi UM 0962 se ocupa direct de protectia cadrelor din MI, inclusiv a celor din IPJ Iasi, oamenii lui Virgil Ardelean pretind ca nu au informatii ca ar exista o mafie a taximetristilor cu epoleti la Iasi, asa cum acuza ziarele locale si centrale. "Sint utile informatiile, vom verifica", ne-a spus zimbind colonelul Marinescu. NICOLETA SAVIN ALINA GRIGORE Viol "scolaresc" in grup, la Sighetu Marmatiei Unul dintre violatorii minori este fiul primarului pedeserist din Rozavlea Sighetu Marmatiei este un orasel de provincie, unde, parca, nu se intimpla nimic. Saptamina trecuta insa, locuitorii orasului au fost bulversati la auzul vestii ca trei elevi ai Liceului nr. 2 din localitate, cel mai mare din judetul Maramures ca numar de elevi, au violat o colega de scoala, din clasa a IX-a. Sucul buclucas Potrivit politistilor, cei trei - Ioan Covaci (zis Chinezu' ), Ioan Iuga si Daniel Visovan, toti in virsta de 16 ani - au acostat, joia trecuta, dupa cursuri, o eleva, pe coridorul liceului, sub pretextul invitatiei la un suc. La bar, Chinezu' i s-a plins fetei ca nu are bani la el pentru plata consumatiei si a rugat-o sa-l insoteasca pina la garsoniera surorii sale. Ulterior, s-a dovedit ca locuinta era proprietatea unei verisoare a lui Iuga. Naiva, minora a acceptat sa-l insoteasca pina la garsoniera din apropiere, unde, o data ajunsi, Covaci a obligat-o sa intretina relatii sexuale cu el. In timp ce Chinezu' o viola pe fata, au aparut in locuinta si ceilalti doi elevi. Din declaratiile victimei reiese ca Iuga si Visovan au supus-o la pervesiuni sexuale. Dupa consumarea violului, eleva a intrat in stare soc. Cind si-a revenit, si-a anuntat parintii, care au sesizat imediat politia. Politistii i-au identificat pe faptasi, iar pe numele lor au fost emise, miercuri, mandate de arestare pe 30 de zile, pentru viol in forma calificata. Avocatul violatorilor - candidatul P.D.S.R. Maramures pentru Senat Desi victima se afla de noua zile sub ingrijire medicala, fiindu-i descoperite grave leziuni in zona genitala, tacerea autoritatilor fata de acest caz este cel putin suspecta. Despre Daniel Visovan, unul dintre elevii participanti la viol, se stie ca este fiul primarului localitatii maramuresene Rozavlea, ales pe listele P.D.S.R. Un alt participant la viol, Ioan Iuga, provine, de asemenea, dintr-o familie instarita. Potrivit unor surse, procurorul care a emis mandatul de arestare in acest caz, Daniela Criste, a declarat: "Doar Chinezu' poate fi acuzat de viol, cu ceilalti doi fata a facut-o de buna voie". Parintii fetei sint dispusi sa-i ierte pe agresori Contactata telefonic de reporterii "Evenimentului zilei", Daniela Criste nu ne-a permis sa purtam o discutie cu cei trei violatori de la Sighet, refuzind sa ne ofere vreo explicatie. Avocatul violatorilor Visovan si Iuga este superiorul pe linie de partid al primarului din Rozavlea, Doru Liviu Bindea, vicepresedinte P.D.S.R. Maramures si ocupant al pozitiei intii pentru Senat pe listele filialei. Doar Covaci beneficiaza de serviciile avocatului din oficiu. Contactata telefonic, Ioana Visovan, sotia primarului din Rozavlea, ne-a declarat ca fiul sau nu este vinovat in acest caz, el fiind atras de Chinezu' intr-o cursa: "Covaci, tiganul, este capul rautatilor. Fiul meu era un copil cuminte, invata bine..." In schimb, Maria Bacila, directoarea liceului unde invata cei trei adolescenti violatori, ne-a declarat ca in anul scolar trecut toti au avut media scazuta la purtare si nici rezultatele lor la invatatura nu sint prea bune. Curios este faptul ca intr-o discutie purtata cu parintii victimei, acestia s-au aratat dispusi sa-i ierte pe violatori: "Ea intr-adevar nu a facut-o de buna voie, dar trebuie sa declaram asa pentru ca baietii sint minori. Nu au judecat". Mama fetei neaga ca ar fi primit bani pentru a-si retrage acuzatia. Ea ne-a marturisit insa ca nu-si va mai lasa fiica sa mearga la scoala respectiva. MIHAI MORAR Gelsor a continuat sa faca bani din FNI si dupa ce a vindut SOV Invest Raportarile false de la FNI au inceput de cind SOV Invest era in ograda Gelsor In interviul realizat cu Sorin Ovidiu Vantu, publicat in numarul nostru de ieri, patronul Gelsor declara cu nonsalanta ca legatura lui cu SOV Invest a incetat din clipa in care a vindut aceasta societate. Domnul SOV arata ca atunci cind el s-a retras a predat SOV Invest "curat". Ba mai mult, acesta a insistat pe faptul ca dupa vinzarea SOV Invest el a fost un simplu investitor si atit. Contrar declaratiilor domnului SOV, din documentele Ministerului Finantelor, la FNI s-au facut raportari false din 1996, de cind grupul Gelsor detinea SOV Invest. Atunci a inceput reducerea numarului unitatilor de fond raportate, comparativ cu cele existente la investitori. MF arata ca la 31 decembrie 1996 SOV Invest raporta ca fiind in circulatie 18.626.530 unitati de fond, insa in realitate numarul real a fost de 21.861.330. Scopul acestei inginerii financiare: majorarea artificiala, cu 17%, a valorii unitatii de fond, pe baza incasarilor provenite din noi subscrieri. Fara a face nominalizari, raportul parlamentar arata ca artificiile au fost facute pentru a efectua plati necuvenite, in special catre firme si persoane aflate in relatii speciale cu SOV Invest. Si ce firme se aflau in relatii privilegiate cu administratorul FNI? Cele apartinind corporatiei Gelsor. Gelsor a gestionat cum a vrut banii FNI O alta subliniere a raportului parlamentar, care infirma declaratiile lui Sorin Ovidiu Vantu, a stat in spatele afacerilor derulate prin FNI. Astfel, in baza unui Contract de Administrare de Portofoliu al FNI, incheiat la 1 iunie 1997, Gelsor a fost imputernicita sa cumpere si sa vinda actiuni cotate la Bursa de Valori Bucuresti si RASDAQ. Raportul parlamentar arata ca obiectul contractului era "administrarea de catre Gelsor, in cont discretionar, a unui portofoliu de valori mobiliare din activele FNI (...), cu posibilitatea de revindere a acestora fara autorizarea expresa si prealabila a SOV Invest". Ceea ce insemna ca Gelsor putea tranzactiona portofoliul FNI asa cum dorea de cuviinta. Studiind rapoartele de activitate a FNI pe 1998 si 1999 - comparativ cu datele din fisele de cont ale Gelsor privind evaluarea la pretul pietiei a actiunilor - reiese ca fondul a iesit "sifonat" financiar in urma afacerii derulate cu Sorin Ovidiu Vantu. Astfel, la 31 decembrie 1998, SOV Invest raporta ca a achizitionat prin intermediul Gelsor actiuni cotate in valoare de 80,4 miliarde lei. Insa MF demonstreaza ca valoarea de achizitie a acestor actiuni a fost de doar 41,9 miliarde lei, in vreme ce valoarea de piata a acestora a fost de 17,8 miliarde lei. La sfirsitul lui 1999 situatia era si mai neagra: SOV Invest raporta ca detine actiuni cotate, cumparate de Gelsor, in valoare de 261,2 miliarde lei. Insa MF arata ca in realitate acele actiuni fusesera achizitionate cu 32,8 miliarde lei, in vreme valoarea lor de piata era de numai 12,3 miliarde lei. Comparind preturile de achizitie cu cele ale pietei, este greu de crezut ca Sorin Ovidiu Vantu - un fin speculator - a cumparat pentru FNI actiuni la un pret mult mai mare decit cel existent pe piata. "Fata de pretul de achizitie s-au inregistrat, la valorificare, pierderi importante, in 1998 si 1999, ceea ce demonstreaza ca autorizarea data Gelsor s-a dovedit total paguboasa pentru FNI", arata raportul parlamentar. "Cumpar ieftin si vind scump" Ceea ce "Evenimentul zilei" a scris de mai multe ori, comisia parlamentara a bifat in raportul pe care l-a definitivat doar acum, la sase luni de la caderea fondului. Este vorba despre supraevaluarea plasamentelor FNI in actiuni necotate. MF arata ca, desi la 31 decembrie 1999 SOV Invest raporta ca FNI avea plasamente in actiuni necotate in valoare de 1.059,2 miliarde lei, suma reala era de numai 70,8 miliarde lei. Ceea ce inseamna ca administratorii FNI au supraevaluat artificial, de aproape 15 ori, actiunile necotate detinute in portofoliu. Pornind de la principiul sau, "cumpar ieftin si vind scump", patronul Gelsor a speculat pe seama FNI cit a putut. Avind ordinul SOV Invest, Gelsor a cumparat, la 4 aprilie 1999, 400.000 de actiuni ASIROM de la Banca Agricola. Pretul negociat al tranzactiei: 8 miliarde lei, adica 20.000 lei/actiune. Initial, actiunile ASIROM au fost inregistrate la FNA, insa ulterior au fost vindute la FNI, prin intermediul Gelsor, cu 24.500 lei/actiunea. La aceasta tranzactie FNI a platit 9,839 miliarde lei, adica cu 1,839 miliarde lei mai mult decit negociase Gelsor cu Banca Agricola. Insa la vremea respectiva o actiune ASIROM era cotata pe piata la 12.000 de lei. Ceea ce inseamna ca FNI a platit in plus 5 miliarde lei. Pentru a vedea cit de paguboasa a fost afacerea pentru FNI, raportul subliniaza ca la 31 decembrie 1999 valoarea de piata a actiunilor ASIROM era de numai 4,8 miliarde lei, mai putin de jumatate fata de cit a raportat ca a investit SOV Invest. Actiunile Industrial-Export - o adevarata mina de aur. Dar nu pentru FNI Si de pe urma tranzactiilor cu actiuni necotate din FNI s-au dus "pe apa simbetei" o groaza de bani. Sa ne amintim doar de manevrele cu actiuni Industrial-Export. Cumpararile unor astfel de actiuni s-au incheiat la preturi foarte mari in comparatie cu valoarea nominala (n.r. - 5.000 lei/actiune), cu preturile de pe piata extrabursiera sau cu preturile evaluate pe baza legislatiei. Un singur exemplu: 28 noiembrie 1997. Actorul principal: Marian Petrescu - administratorul SOV Invest (fost director la Gelsor). La acea data el a semnat un contract (n.r. - fara numar si neinregistrat) prin care cumpara de la un anume Stefan Alexandru 4.538 actiuni Industrial-Export, cu 658,01 milioane lei (n.r. - 145.000 lei/actiune). Numai ca Stefan Alexandru, salariat la Industrial-Export, a declarat ca vinzarea s-a perfectat contra sumei de 450 milioane lei. In plus, acesta a spus ca semnatura de pe contractul aflat la SOV Invest nu ii apartine. Concluzia: 208 milioane lei s-au "evaporat". Pentru ca actiunile Industrial-Export sint considerate de Sorin Ovidiu Vantu "o adevarata mina de aur", Gelsor n-a lipsit atunci cind SOV Invest a cumparat actiuni la aceasta societate. Pe un proces-verbal datat 20 octombrie 1997, incheiat intre Industrial-Export si SOV Invest, apare ca reprezentant al SOV Invest un anume Birliga Bujor, salariat al Gelsor. Acesta a primit de la Industrial-Export 58.384 noi actiuni la purtator, pe care le-a predat unui apropiat colaborator al lui Sorin Ovidiu Vantu, pe nume Popa Nicolae. Ceea ce inseamna ca actiunile cumparate din banii FNI au ajuns la Gelsor. Acelasi Birliga Bujor apare doi ani mai tirziu, la 16 noiembrie 1999 (n.r. - de aceasta data in calitate de reprezentant Gelsor), atunci cind a predat la SOV Invest 131.726 actiuni Industrial-Export. Ce cautau actiunile la Gelsor? Raportul parlamentar explica sec: "Actiunile cumparate Industrial-Export ale SOV Invest au fost depozitate si gestionate pina la 16 noiembrie 1999 de Gelsor". Studiind documentele SOV Invest doar din 1999, s-a constatat ca din casieria acestei societati s-au facut plati in numerar de 170,485 miliarde lei, cu explicatia cumparari actiuni Industrial-Export. Insa nimeni n-a putut sa justifice cu documente legalitatea si realitatea acestor plati. SOV Invest a cumparat de la Vantu actiuni la Bucuresti Turism SA cu un pret de 10 ori mai mare decit prevede legislatia Numele lui Sorin Vantu apare si in 16 iunie 1997, atunci cind SOV Invest a cumparat actiuni nominative la Bucuresti Turism SA. In baza unui contract de vinzare-cumparare neinregistrat la SOV Invest, Sorin Ovidiu Vantu a vindut societatii mentionate 5.787 actiuni, pentru care figureaza ca a primit in numerar 2.488.410.000 lei. Adica 430.000 de lei/actiune. Ceea ce inseamna de 10 ori peste pretul calculat potrivit metodologiei aprobate prin HG 887/95 si in Regulamentul 9/96 al CNVM. Interesant este ca, desi tranzactia s-a incheiat in iunie 97, SOV Invest apare ca actionar doar din 9 decembrie 1999. Ceea ce inseamna ca FNI a fost lipsita de dividendele pentru anii 1997 si 1998. Fara a mai insista si cu alte detalii, trebuie aratat in final ca raportul parlamentar al Comisiei de ancheta a FNI a mentionat foarte clar ca, in cele mai multe cazuri, gestionarea si depozitarea actiunilor necotate s-a facut de catre Gelsor. Chiar si dupa ce Sorin Ovidiu Vantu a declarat ca a vindut SOV Invest. OVIDIU ZARA Trei variante de despagubire a investitorilor Prim-ministrul Mugur Isarescu s-a intilnit joi cu reprezentanti ai Ministerului Finantelor, ai Ministerului de Interne si ai Ministerului Justitiei pentru a identifica solutii de despagubire a investitorilor FNI. Premierul a precizat ca aceste solutii vor fi stabilite in sedinta extraordinara de vineri a guvernului, tot atunci urmind a fi anuntata si care va fi sursa de finantare a despagubirilor. Surse guvernamentale au declarat agentiei Mediafax ca s-au luat in discutie inclusiv propunerile ministrului finantelor, Decebal Traian Remes, de despagubire: fiecare investitor sa-si primeasca suma depusa initial plus o dobinda medie bancara; investitorii sa primeasca o suma egala si, ulterior, dupa terminarea procesului CEC-FNI, sa fie recuperat si restul sumelor; investitorii sa primeasca zece salarii medii brute pe economie in zece transe lunare. Referitor la aceste solutii, premierul Mugur Isarescu a precizat ca "propunerile sint ale lui Remes, dar guvernul va hotari care va fi decizia finala". (G.T.) In 6 luni, SOV Invest a platit GELSOR 77 miliarde de lei Ruperea legaturilor cu SOV Invest, trimbitata de Sorin Ovidiu Vantu, este contrazisa si de o declaratie a unuia dintre membrii Consiliului de Administratie al SOV Invest. Astfel, in Raportul Parlamentar asupra FNI se afirma: "Desi Gelsor nu a fost niciodata actionar la SOV Invest, in sedinta Consiliului de Administratie al SOV Invest din data de 13.02.1998, dl. Gheorghe Batran, membru al CA, a declarat, in legatura cu numirea unui membru in CA, ca Gelsor are dreptul sa propuna o persoana pentru aceasta functie deoarece "are, totusi, 49% in SOV Invest." Ca un reprezentant al lui Gelsor, deci al lui Sorin Ovidiu Vantu, a intrat sau nu in Consiliul de Administratie al SOV Invest conteaza mai putin. Cert este ca legatura Gelsor-SOV Invest nu s-a rupt in 1997. Beneficiile Gelsor din relatia "rupta" cu SOV Invest au continuat sa se adune pina la prabusirea FNI. Iata, spre exemplu, cum, printr-o alta "speculatie" numita morisca actelor aditionale, doua dintre societatile lui Vantu au beneficiat de aproape 100 miliarde lei numai in zece luni, din perioada in care relatia lui Vantu cu SOV Invest ar fi fost doar cea de "simplu investitor". Conform aceluiasi Raport "Sassu", "desi prin Contractul de Distribuire si Rascumparare a Unitatilor de Fond, comisionul cuvenit Gelsor era stabilit ca procent din valoarea unitatilor de fond distribuite, comision care se suporta de investitori, iar Gelsor era obligata sa acopere toate cheltuielile de vinzare si rascumparare a unitatilor de fond, pe baza actelor aditionale la Contractul de Asociere in Participatiune, SOV Invest a platit, din disponibilitatile FNI, sume importante de bani. Astfel, pe baza datelor puse la dispozitia comisiei rezulta ca, in perioada 1 ianuarie - iulie 1999, deci in numai sapte luni, SOV Invest a platit Gelsor suma de 77,2 miliarde lei, iar in perioada ianuarie 1999 - aprilie 2000, SOV Invest a platit SGI - Bucuresti suma de 18,6 miliarde lei." DAN BADEA IML a stabilit Bolile de care sufera Fane Spoitoru pot fi tratate in penitenciar Institutul de Medicina Legala a finalizat expertiza in cazul lui Ion Titisor, zis Fane Spoitoru. Specialistii au stabilit ca afectiunile acestuia pot fi tratate in reteaua sanitara a penitenciarelor. Pe baza acestor concluzii, Judecatoria Sectorului 1 urmeaza sa se pronunte asupra cererii lui Fane Spoitoru privind intreruperea, din motive medicale, a executarii pedepsei de doi ani de inchisoare. Initial, Fane Spoitoru a solicitat instantei intreruperea executarii pedepsei, in baza unei expertize medico-legale efectuate in 1996 in care se preciza ca sufera de "afectiuni patologice vasculare si abdominale postoperatorii si tulburari acute la membrul superior st"ng". Magistratii au respins insa aceasta cerere si au hotar"t efectuarea altor investigatii de catre IML. Comisia de expertiza IML a stabilit ca analizele sale medicale pot fi facute la Spitalul Penitenciar Jilava, iar cele mai complicate - la Clinica Fundeni. NADIA LAZAR Crima in ghetou In cartierul galatean Micro 20 a fost gasit pe 2 octombrie trupul unei femei incendiate. Femeia era goala, iar pe corp si pe fata avea arsuri grave. Tudorita Timofte, in virsta de 47 de ani, nascuta in Isaccea, judetul Tulcea, nu avea un domiciliu stabil. Ea vagabonda de mai multi ani prin Galati, fiind bine cunoscuta in lumea boschetarilor. Pe 5 octombrie ea a murit la Sectia arsi a Spitalului Judetean Galati, dupa ce statuse timp de trei zile in coma. Autopsia a scos la iveala ca moartea femeii a fost violenta, avind arsuri inclusiv la nivelul cailor respiratorii. Politistii l-au gasit vinovat de crima pe Stefan Costel, in virsta de 47 ani. Acesta nu are un domiciliu, nu are familie, el doarme de mai multi ani prin ghenele de gunoi, bea si traieste din ceea ce gaseste prin gunoaie. O cunostea pe Tudorita Timofte de mai multi ani. "Pe 1 octombrie, seara, m-am dus la ghetou (o ghena dintr-un bloc din Micro 20, dezafectata, unde se string boschetarii sa doarma). Era Tudorita intinsa pe jos, nu misca. Am zis ca e beata". La autopsie s-a dovedit ca femeia facuse un accident vascular si era, in momentul crimei, in incapacitate fizica. "Am dezbracat-o de toale si am f… Apoi am plecat, am mai baut ceva si mai tirziu m-am intors. Tudorita statea in aceeasi pozitie, dezbracata. Si m-am suparat mai tare. Iar am f… si …". Dupa ce a violat-o, barbatul a pus mai multe hirtii in jurul femeii. Apoi a acoperit-o cu ziare si i-a dat foc. Cind a vazut ca Tudorita arde de vie, a stins focul si a plecat. Anchetat de politistii galateni, Stefan Costel nu parea sa regrete fapta facuta. El a fost arestat pentru infractiunea de omor deosebit de grav si risca ani grei de inchisoare. Setfan crede ca ii va fi mai bine la inchisoare, unde are un pat si trei mese pe zi, decit pe strazi, unde iarna viata-i grea. ALINA COMSA-DURBACA 