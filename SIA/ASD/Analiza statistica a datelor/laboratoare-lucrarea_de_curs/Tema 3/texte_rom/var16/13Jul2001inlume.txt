 De Niro, batut de nevasta Actorul Robert De Niro, durul si mafiotul din filmele de actiune, a lasat mindria la o parte, marturisind spasit ca a fost batut mar de fosta lui sotie, supermodelul Grace Hightower. Eroul din "Raging Bull" si "Taxi Driver" si-a dat sotia in judecata, mentionind in plingere ca Grace este nebuna de gelozie, fiind cu adevarat periculoasa daca devine suspicioasa. (D.E.B.) Simeon al II-lea a acceptat sa formeze noul cabinet Regele va fi uns premier de catre presedinte ! Regele Simeon al II-lea al Bulgariei a acceptat ieri sa devina prim-ministru, la o luna dupa ce Miscarea Nationala care ii poarta numele a cistigat alegerile legislative, promitind sa lupte impotriva saraciei si coruptiei, transmit agentiile internationale de presa. Simeon al II-lea, care a fost obligat sa plece in exil la virsta de noua ani, dupa instaurarea regimului comunist, si si-a petrecut cea mai mare parte din viata in Spania, devine, la 64 de ani, primul fost suveran din Europa de est care revine la putere. "Este o sarcina extrem de dificila si de complicata, dar, cu bunavointa si ajutorul tuturor, gindindu-ma doar la bunastarea poporului, sper sa pot realiza ceea ce le-am promis alegatorilor. Dumnezeu sa ne ajute si sa ne arate calea cea dreapta", a declarat regele dupa o intrevedere cu presedintele Petar Stoianov. Acesta din urma a anuntat ca il va insarcina, oficial, duminica, pe Simeon de Saxa-Cobourg-Gotha, cu formarea noului cabinet. Guvernul urmeaza sa fie investit de parlament pe 24 iulie. Miscarea Nationala Simeon al II-lea a incheiat o alianta cu partidul minoritatii turce, care va intra, de asemenea, pentru prima oara in istoria sa, in guvern. Simeon a dezmintit categoric, cu orice prilej, ca doreste sa reinstaureze monarhia. O sursa apropiata fostului suveran a afirmat ca, tocmai pentru a sublinia acest fapt, Simeon a ales in mod intentionat data de 12 iulie, cind se implinesc zece ani de la adoptarea noii Constitutii, pentru a accepta postul de premier. ISABELLA ALEXANDRESCU Dupa o viata de aventuri cu dive, Cel mai vestit playboy brazilian, obligat sa-si ia o slujba la 85 de ani Cel mai vestit playboy brazilian, Jorginho Guinle, care, in perioada sa de glorie, a sedus frumuseti ca Marilyn Monroe sau Rita Hayworth, a ajuns in sapa de lemn la cei 85 de ani pe care ii are si si-a fost nevoit sa isi ia, pentru prima oara in viata, o slujba, transmite Reuters. Din septembrie, fostul cuceritor va lucra ca ghid turistic si va face naveta intre Franta si Statele Unite. La Paris, va prelua turistii cazati la luxosul Hotel Ritz, carora le va arata toate punctele de atractie ale Orasului Luminilor si le va organiza mese festive, iar in California va fi un fel de mastru de ceremonii la o super-petrecere organizata la conacul celebrului actor Michael Douglas. Octogenarului nu ii pare rau ca munceste la aceasta virsta inaintata, ci ca a trait prea mult: "Ma gindeam ca am sa mor inainte sa apuc sa cheltui toti banii. Am trait prea mult dar m-am distrat grozav si acum este timpul sa muncesc". In tineretea sa, Guinle a avut trei scurte intilniri amoroase cu Marilyn Monroe, pe atunci o tinara necunoscuta, o relatie de trei luni cu diva anilor 30, Rita Hayworth, si una de doi ani cu bomba sexy a anilor 50, Jayne Mansfield, de pe urma carora are ca amintire o multime de fotografii. Fostul playboy organiza petreceri fastuoase, unde curgeau riuri de sampanie pentru vedete ca Orson Welles, Romy Schneider si Nat King Cole, atunci cind acestea veneau la Rio pentru carnaval. ISABELLA ALEXANDRESCU Flash Substanta de facut dolari Politia malaysiana a arestat un grup de cetateni sud-africani care a escrocat un individ pe care l-au amagit ca poate transforma hirtia obisnuita in dolari, cu ajutorul unei substante chimice "speciale", scrie cotidianul "The Star". Politistii din George Town spun ca victima escrocheriei - un om de afaceri din Pengang - si-a dat economiile de-o viata, adica aproape 17.000 de dolari, pentru a primi substanta miraculoasa. Individul si-a dat seama ca a fost inselat abia in clipa in care s-a apucat sa fabrice dolari si a constatat ca substanta nu "functioneaza". (C.V.) Lacul groazei Autoritatile din republica rusa Buriatia, din Extremul Orient, au declansat o ampla ancheta referitoare la misterioasa disparitie a numeroase animale si a mai multor oameni in zona lacului Sobolho. In ultimii zece ani, numarul cazurilor a continuat sa creasca, oameni si animale fiind inghititi de apa, in circumstante neelucidate, in toate cazurile victimele disparind fara urma. Intinderea de apa, din care nu s-a putut scoate niciodata vreun cadavru, si-a capatat deja renumele de "Lacul groazei". (L.C.) Kenyenii, rugati sa renunte la sex Presedintele kenyan Daniel Arap Moi le-a cerut conationalilor sai sa-si impuna o perioada de abstinenta sexuala de cel putin doi ani, pentru a opri flagelul SIDA. Arap Moi a lansat acest apel dupa ce guvernul de la Nairobi a anuntat ca intentioneaza sa importe 300 de milioane de prezervative in scopul stoparii epidemiei de SIDA, intentie criticata de liderii religiosi din aceasta tara. "Ca presedinte am rezerve in ce priveste cheltuirea a atitor milioane pentru un astfel de import", a declarat presedintele, adaugind ca o solutie mai economica ar fi ca oamenii sa se abtina a face sex. (L.C.) Razboi total Seful Statului Major israelian, Shaul Mofaz, a prezentat duminica un plan de ofensiva totala impotriva Autoritatii Palestiniene, prevazuta sa aiba loc timp de o luna si sa se soldeze cu mii de morti de partea palestiniana si doar 300 de victime in rindul soldatilor israelieni, transmite AFP, citind revista britanica "Foreign Report". Planul de atac, prezentat in sedinta cabinetului israelian sub titlul "Distrugerea Autoritatii palestiniene si dezarmarea fortelor sale militare", incepe prin raiduri aeriene, efectuate de aparate F-16 si F-15 la Ramallah si in Fisia Gaza, precizeaza revista britanica, citind "un informator care a vazut o schita a planului". (L.C.) Soldatul Iacov cu pusca mov Israelul si-ar putea imbunatati imaginea in strainatate daca si-ar revopsi in mov sau in galben pustile folosite de soldati pentru a trage gloante de cauciuc, potrivit sfaturilor oferite de doua societati americane pentru relatii publice, preluate de cotidianul "Maariv". Israelul si-ar crea astfel o imagine mai pacifista, au apreciat cele doua societati, care au facut anchete la fata locului si i-au sfatuit pe liderii israelieni sa evite sa mai apara in public inconjurati de garzi de corp. Firmele de PR au propus si o "cosmetizare" a locurilor de confruntare dintre armata israeliana si palestinieni unde, de-a lungul soselelor, se pot observa adesea caroserii de vehicule calcinate, gramezi de pietre si pneuri arse.(L.C.) Paduchi prajiti, supa de vierme si greiere crocant Greieri in sos picant, supa de viermi si paduchi prajiti sint doar citeva dintre "delicatesele" care se vor regasi in meniurile localurilor thailan-deze din lumea intreaga, daca afa-cerile unui fermier din provincia Chachoengsao, situata la 100 de kilometri est de Bangkok, vor prospera. Ferma lui Thanapob Keitchavepan a fost transformata radical in urma cu un an, tarcurile cu porci fiind inlocuite cu cilindri din ciment acoperiti cu plasa, in care misuna aproximativ jumatate de milion de insecte de "prima calitate", relateaza Reuters. Potrivit fermierului, greierii sint "mai ieftini, mai curati si mai usor de ingrijit decit porcii". Cererea de insecte pe plan intern este tot mai mare, ceea ce nu poate decit sa il bucure pe intreprinzator, care spera sa furnizeze viermi si paduchi si restaurantelor cu specific thailandez din strainatate. In prezent, un kilogram de greieri a ajuns sa coste 300 de bahti (6,60 dolari). "Clienti din strainatate, pina in Singapore si Franta, s-au aratat extrem de interesati. Poti sa adaugi insectele ca ingrediente gustoase in unele feluri de mincare sau, pur si simplu, sa le transformi intr-o gustarica delicioasa", explica, incintat, fermierul. Greierii prajiti pocnesc ca floricelele Fiica fermierului face o demonstratie si pregateste masa - ea tine in mina un pumn cu insecte a caror viata scurta s-a scurtat astfel si mai mult. Dupa ce a taiat verdeturi si a pus mirodenii, tinara pune greierii la prajit intr-o cratita incinsa, unde acestia se aud pocnind ca porumbul de floricele. Pe linga gustul foarte bun, greierii si gindacii de tot felul constituie alimente extrem de hranitoare - au foarte putin colesterol si sint bogati in proteine. Un specialist de la Departamentul de Sanatate din Bangkok explica insa ca nu toate insectele sint comestibile, avertizindu-i pe consumatori sa nu manince unele soiuri de gindaci frumos colorati, care se dovedesc a fi otravitori. Un vinzator de insecte spune: "Vind viermi de bambus si termite pentru 30 de bahti punga. Scorpionii sint cei mai bine vinduti. Pot sa ii dau chiar cu 20 de bahti bucata". ISABELLA ALEXANDRESCU Escroci romani, arestati in Siberia Zece cetateni romani au fost arestati in regiunea orasului rus Irkutk din Siberia, fiind suspectati de escrocherie. Mai multe persoane rezidente in regiunea Irkutk si districtul autonom Ust-Orda au depus reclamatii, declarind ca au fost inselati de niste indivizi care le-au vindut bijuterii false pretinzind ca sint din aur. Infractorii, de cetatenie romana, au fost prinsi in momentul in care incercau sa pacaleasca un nou client. Unii dintre romani, care calatoreau in doua autovehicule, au incalcat regimul vizelor si vor fi repatriati. (R.P.) NASA a dat de apa in spatiu Sistemele planetare indepartate, ai caror sori sint orbitati de comete si meteoriti, sint susceptibile a contine apa, element indispensabil oricarei forme de viata cunoscute, a anuntat NASA, cu ocazia prezentarii informatiilor culese de o sonda spatiala. Potrivit oamenilor de stiinta americani, descoperirea facuta prin intermediul "Submillimiter Wave Astronomy Satellite" (SWAS), cum se numeste sonda lansata in 1998, mai prefigureaza, totodata, si cataclismul care asteapta Terra si alte planete ale sistemului nostru solar peste citeva miliarde de ani. Concret, SWAS a reperat un nor de vapori de apa in proximitatea unei stele-gigant, cunoscuta de astronomi sub indicativul IRC+10216, situata la 500 de ani lumina de Pamint, in dreptul constelatiei Leului. "Ce face neobisnuita aceasta observatie este descoperirea vaporilor de apa in jurul unui astru, adica unde in mod normal apa nu ar putea fi gasita", a explicat Gary Melnick, de la centrul de astrofizica Harvard-Smithsonian.(V.B.) Vaca prin acoperis Un turc din orasul Nevsehir, situat in provincia Anatolia, a patit un lucru la care nu s-ar fi asteptat niciodata: a ajuns la spital pentru ca i-a cazut o vaca in cap, transmit agentiile de presa. Sahin Ethem a fost ranit pe cind juca domino intr-o cafenea cu prietenii. Localul unde se aflau turcii era construit in coasta unui deal, si o bovina care pastea linistita a calcat din greseala pe acoperisul dughenei, cazind peste bietul Sahin. Turcul s-a ales cu citeva copci la frunte si cu un picior pus in ghips. (I.A.) [21][pl.dll?rid=expresro] 