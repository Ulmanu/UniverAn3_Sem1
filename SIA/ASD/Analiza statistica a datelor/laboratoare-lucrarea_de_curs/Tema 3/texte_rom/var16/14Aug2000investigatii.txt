 Scrovistea, cuibusor de nebunii vinatoresti 12 mufloni au disparut de sub nasul presedintelui RAPPS explica disparitia a 24 de cerbi comuni: "Au sarit gardul" Complexul Agrosilvic Scrovistea, fostul fond cinegetic al lui Nicolae Ceausescu, a ramas si dupa 1990 locul de recreere pentru sefii tarii. Aflat in subordinea Regiei Autonome a Patrimoniului si Protocolului de Stat (RAPPS), Complexul de la Scrovistea a devenit in ultima perioada scena unor intimplari mai mult decit bizare, demne de "Dosarele X". Desi nimeni nu ar putea crede, sute de animale de la Scrovistea au disparut in decursul anilor, fara nici un fel de explicatie. Totul a iesit la iveala in momentul in care Divizia de control intern a RAPPS a imputat contabilului-sef al Complexului Agrosilvic Scrovistea disparitia a 12 mufloni a caror valoare a fost stabilita de RAPPS la 211,9 milioane lei. Cazul a ajuns pina la Curtea de Conturi a Romaniei (CCR), unde, in urma unui proces, s-a concluzionat ca imputatia a fost nelegala si netemeinica. Contabilul-sef de la Scrovistea, bun de plata La sfirsitul anului 1999, RAPPS a descoperit ca din Complexul Agrosilvic Scrovistea lipsesc 12 mufloni (oi salbatice): 5 masculi si 7 femele. In urma controlului au fost gasiti "vinovatii". Primii inculpati au fost padurarii Tudor Mihai si Adrian Paun, deoarece nu au pazit corespunzator complexul si nu au intocmit documente de sesizare a disparitiei muflonilor. Alaturi de acesti "acari Paun", au mai fost pusi la zid pentru disparitia muflonilor directorul complexului, Ion Florea, si fostul contabil-sef, Paula Stanciu. Imputatia adusa acestora a fost ca nu au organizat corespunzator activitatea de protectie si dezvoltare a efectivelor de mufloni. Astfel, conducerea RAPPS a hotarit sa puna in circa celor patru contravaloarea muflonilor disparuti. Adica, nici mai mult, nici mai putin decit 211,9 milioane lei. "Deoarece nu s-a putut stabili raspunderea materiala pe criteriul vinovatiei, repartizarea raspunderii s-a efectuat pe baza criteriului salariu tarifar", a aratat RAPPS. Astfel, celor doi padurari li s-au imputat 68,4 milioane lei, respectiv 63,2 milioane lei, directorului complexului - 71,1 milioane lei, iar contabilului-sef doar 60,5 milioane de lei (n.r.- avea un salariu mai mic decit al padurarilor, dupa cum reiese din modul de stabilire a raspunderii vinovatiei). In urma contestatiei depuse de contabilul-sef, Paula Stanciu, la Curtea de Conturi, dupa circa sase luni de proces, sentinta data de CCR Bucuresti a decis ca masura RAPPS a fost nelegala si netemeinica. Vinezi sau nu, un cerb comun costa 800 de dolari Procesul a relevat faptul ca inventarierea efectuata de RAPPS a bunurilor din patrimoniul Complexului de la Scrovistea este doar scriptica. Pentru ca, din 1990 incoace, inventarierea faptica lipseste cu desavirsire. Din audierea unor angajati si din analiza documentelor a reiesit ca RAPPS nu a avut inregistrate animalele care s-au vinat la Scrovistea, transferurile efectuate intre fondurile cinegetice sau animalele gasite moarte. CCR a stabilit ca, pentru a vina un exemplar de cerb comun, un strain plateste aproximativ 800 de dolari. E treaba lui daca il vineaza sau nu, caci banii ii da oricum. Revenind la mufloni, trebuie spus ca, in ciuda imputarilor facute de RAPPS, s-a dovedit ca padurarii au facut instiintarile de rigoare privind disparitia acestora, insa conducerea regiei sustine ca nu mai gaseste documentele in arhiva. Procesul de la CCR a scos la lumina faptul ca, in timpul vinatorilor organizate, padurarii nu au vazut niciodata autorizatia de vinatoare eliberata in mod normal de AGVPS. Singurul mod prin care ei puteau urmari evidenta vinatorilor organizate si rezultatele acestora era doar procesul-verbal de decontare, rezultat din avizul de expeditie al carnii de vinat. Aceasta deoarece centralizatorul RAPPS privind vinatorile nu era actualizat. Conditii in care un animal viu se putea cu usurinta declara vinat, astfel ca efectivul putea fi lesne mistificat. Un alt aspect constatat de CCR Bucuresti a fost acela ca la Scrovistea nu s-a tinut niciodata evidenta trofeelor de vinatoare. Asa se face ca la capitolul "Trofee scoase din tara", desi austriacul Ielmont Weiss figureaza ca a plecat din Romania cu doua trofee de cerbi lopatari medaliati cu aur si intrati in patrimoniul national, nu au fost gasite procesele-verbale de decontare. Aceeasi situatie s-a inregistrat si pentru un trofeu de muflon medaliat cu aur, scos din tara de spaniolul Federico Sada. Cerbii comuni de la Scrovistea "au sarit gardul" Analiza efectuata de catre Directia apelor si padurilor din cadrul Ministerul Lucrarilor Publice si Amenajarii Teritoriului (MLPAT) a descoperit la Scrovistea o situatie de-a dreptul paranormala. Evidenta animalelor aflate in patrimoniul complexului dovedeste o situatie dezastruoasa: o scadere drastica a efectivelor de animale in perioada 1990-1999. Daca in 1991 inventarul arata ca la Scrovistea existau 24 de cerbi comuni, la 31 decembrie 1999, complexul nu mai avea nici un cerb. Explicatia oficiala a RAPPS pentru disparitia cerbilor comuni de la Scrovistea este exact ca-n scenetele cu Garcea: "Probabil cerbii au sarit gardul". Pentru specia de cerb lopatar, in 1990, la Scrovistea figurau inregistrate 1.355 de bucati, iar la sirsitul lui 1999 doar 307. La fel pentru capriori: in '90 erau 57 de exemplare, iar la sfirsitul lui 1999 ramasesera doar 37. Sa nu mai vorbim de mufloni. Daca in 1990 existau 147 de masculi si 204 femele, la sfirsitul lui 1999 la Scrovistea mai "locuiau" doar 19 masculi si 9 femele. Sesizind aceste aspecte, se pun mai multe intrebari. De ce RAPPS intreaba doar de 12 mufloni, cind fondul cinegetic de la Scrovistea nu mai exista? Si inca ceva. Daca la Scrovistea, locul de odihna al presedintilor tarii, este posibil un asemenea jaf, ce se intimpla cu patrimoniul cingetic al Romaniei, care cuprinde multe specii declarate monumente ale naturii? Sint intregari la care cei vinovati trebuie sa raspunda. GABRIELA TINTEANU Medicii de la Spitalul Socola au ajuns la concluzia ca Viorel Chirila a comis crimele juvenile Pedofilul de la Iasi e cel care a terorizat Moldova Mihai Olariu, arestat pentru crima, sustine ca politistii suceveni l-au fortat sa declare ca el e vinovatul Intreaga tara a urmarit cu sufletul la gura aproape un an dezvaluirile senzationale despre fapte ingrozitoare care se petreceau in jumatatea de nord a Moldovei. Aproape zilnic erau relatate atrocitati sexuale la care erau supusi baietei cu virste cuprinse intre 10 si 16 ani, astfel incit majoritatea parintilor intrasera intr-o panica vecina cu nebunia. Sfirsitul anului 1999 a adus o asa-zisa rezolvare a cazului "Pedofilul de la Suceava" prin arestarea spectaculoasa a lui Mihai Olariu, care a fost aruncat dupa gratii exact cind IPJ Suceava urma sa se inscrie cu un nou caz nerezolvat in raportul care trebuia inaintat ministrului Constantin Dudu Ionescu. Intre timp, faptele groaznice au continuat sa se petreaca, numai ca locul lor s-a deplasat catre sud, in Iasi. Dupa operatiuni de anvergura, fara precedent in istoria IPJ Iasi, a fost arestat Viorel Chirila in luna aprilie 2000. Chipul sau semana izbitor insa cu portretul-robot al "Pedofilului de la Suceava" si primele banuieli s-au infiripat. Numai ca politistii suceveni n-au vrut parca sa creada ca adevarul in privinta pedofilului-ucigas din Moldova poate fi altul. Acum, unul dintre cei mai reputati psihologi din Romania, profesorul Petre Boisteanu, directorul Spitalului Clinic Universitar de Psihiatrie Socola Iasi, a avut taria sa scoata la iveala dezvaluiri socante care arunca serioase semne de intrebare asupra cercetarilor facute de politistii suceveni. Victimele de la Burdujeni - impiedicate sa faca recunoasterea cu Viorel Chirila Audierile la care a fost supus Viorel Chirila, "Pedofilul de la Iasi", au demonstrat ca el este autorul asasinatului comis asupra lui Viorel Cutca (16 ani), din Iasi, la data de 16 februarie. Baiatul fusese supus unor agresiuni sexuale de neinchipuit, in timpul acestora inecindu-se cu propria voma si decedind. Pe linga aceasta fapta, Viorel Chirila a recunoscut si alte fapte comise la jumatatea anului 1999 in cartierul sucevean Burdujeni, precum si sodomizarea unor pusti din Iasi. Ofiterii criminalisti care au lucrat la acest caz ne-au spus ca omologii lor suceveni nu au colaborat deloc cu ei. Mai mult, anchetatorii ieseni sustin ca, atunci cind au solicitat ca presupusele victime ale lui Mihai Olariu sa faca si recunoasterea cu Viorel Chirila, s-au izbit de o tacere suspecta de la Suceava. "Evenimentul zilei" a efectuat in acea perioada o ancheta paralela cu aceea a politiei si, intr-un articol publicat, portretul-robot al "Pedofilului de la Suceava" a fost alaturat voit chipului lui Viorel Chirila. Asemanarea era izbitoare, fara echivoc. Reactiile procurorilor suceveni au fost extrem de dure, negind in totalitate evidentele. Tot atunci am publicat faptul ca Mihai Olariu nu era poreclit "Mihai Smecheru'", ci acest supranume apartinea lui Viorel Chirila care avea porecla din perioada in care fusese internat la Casa de Copii Burdujeni. Dupa arestare, Chirila a fost supus unor teste psihologice, in premiera absoluta la Spitalul Clinic Universitar Socola Iasi, pentru a se creiona personalitatea infractionala a "Pedofilului de la Iasi". Descoperirile care s-au facut aveau sa scoata adevarul la lumina. "Viorel Chirila este pedofilul de la Suceava si nu Mihai Olariu" La Spitalul de Psihiatrie Socola au fost examinati cu minutiozitate atit Mihai Olariu, cit si Viorel Chirila, fapt care a dat posibilitatea specialistilor sa contureze o concluzie asupra profilului celor doi pedofili. Numai Viorel Chirila este si ucigas. Prof. dr. Petre Boisteanu, directorul spitalului, a declarat presei: "Am plecat de la premisa ca, in general, un ucigas izoleaza faptele sale. Modul de savirsire al asasinatului din Iasi coincide cu cel al asasinatului de la Suceava-Burdujeni. Nu neg faptul si sint convins ca Olariu este in cercul de pedofili acuzati de acei copii, dar Chirila a ucis cu siguranta. Insa intre pedofilia ca boala si pedofilia ucigasa este o diferenta foarte mare si parerea mea este ca, daca nu ar fi fost Chirila, pina acum ar fi fost inregistrate si alte cazuri, dar nu s-a mai auzit de nici un deces dupa arestarea lui Viorel Chirila". Reputatul profesor iesean nu poate da un verdict probant, acest lucru putindu-se realiza numai daca anchetatorii suceveni doresc colaborarea cu colegii din Iasi pentru recunoasterea in grup. Chiar daca Viorel Chirila a recunoscut faptele de care este acuzat Mihai Olariu, acesta din urma nu poate fi disculpat de omor decit in momentul in care se face acea recunoastere. Ca in paradis, Viorel Chirila este internat intr-un sanatoriu plin cu copii Olariu si-a clamat nevinovatia in sedinta de judecata. "Revin la declaratiile anterioare si nu recunosc faptele pe care se presupune ca eu le-am comis. Cind am ajuns la Bacau, pentru a fi supus detectorului de minciuni, am asteptat doua ore in masina, apoi pe hol si in toata perioada cit mi s-au pus intrebari, dosarul era rasfoit. Doi politisti s-au purtat violent cu mine, nu in sensul ca m-au lovit, dar m-au amenintat. Dupa testul de la detector, se purtau discutii, se faceau insemnari cu pixul pe hirtia cu rezultatele. Apoi am fost luat deoparte si, pe un ton rastit, mi s-a ordonat ce sa scriu, fiind amenintat cu bastonul de un lucrator de politie, dar un altul civil, gras si cu mustata i-a spus sa nu dea in mine. Lucrurile s-au linistit, iar eu am fost servit cu o cafea si o tigara, dar acestea m-au zapacit de tot. Ce spunea lucratorul de politie eu scriam. Ma si temeam sa nu fiu lovit, mai ales ca fusesem amenintat", a declarat Mihai Olariu in fata presedintelui completului de judecata, Aurel Curca. Insa instanta nu a ordonat o ancheta in legatura cu aceste marturisiri care duc cu gindul la folosirea narcoticelor in timpul interogatoriilor. Mai mult, ca o ironie a sortii sau poate deliberat, adevaratul pedofil-criminal, Viorel Chirila, se afla in paradis. El a fost internat intr-un sanatoriu-penitenciar pentru bolnavii de TBC de la Tirgu Ocna, sanatoriu care este plin de copii aflati acolo la tratament. Nebuloasa care exista in anchetele de pedofilie poate fi inlaturata foarte usor in momentul in care crizele de orgoliu ar disparea, iar cei care au gresit si-ar recunoaste public vina. CATALIN DUMITRESCU Tutun de contrabanda, capturat Inspectorii Biroului de Supraveghere si Control Vamal Constanta au capturat vineri, 11 august a.c., un transport de tutun de contrabanda, intrat in tara prin Vama Constanta. Marfa, ambalata in 842 de baxuri, era incarcata in containerul cu seria ITLU 530559/5 si descrisa in documentele de origine drept "tutun uscat" - pentru care comisionul vamal aferent este de numai 32% din valoare. In urma controlului amanuntit s-a descoperit ca cele zece tone de marfa reprezinta in realitate tutun prelucrat pentru fabricarea tigarilor pentru care importatorul SC "Pinoroma Industry Com" SRL - din judetul Buzau trebuia sa plateasca taxe vamale de 98% si accize de 14 euro-kg adica, nu mai putin de 3,5 miliarde de lei. Potrivit uzantelor, lotul de marfa a fost confiscat, vamesii declarind ca vor verifica amanuntit si activitatea anterioara de import a firmei buzoiene. DAN MIHAESCU Prefectul de Sibiu - suspectat ca a intervenit ca fiul lui sa intre la facultate Dupa contestatie, nota obtinuta de acesta a "sarit" brusc de la 1,87 la 5 Facultatea de Jurnalistica din cadrul Universitatii "Lucian Blaga", din Sibiu, a fost in acest an cea mai asaltata, inregistrindu-se o concurenta acerba: aproape 450 de candidati pentru cele 40 de locuri, fara taxa. Printre aspirantii la statutul de jurnalist profesionist s-a numarat si Lucian-Alin Calin, fiul prefectului PNTCD de Sibiu, Lucian Calin. Pina aici nimic nou sub soare. Atita doar ca, in urma afisarii rezultatelor, Lucian-Alin Calin a fost declarat respins, nota obtinuta de acesta la proba scrisa fiind de numai 1,87. Adica total insuficienta, chiar adaugata mediilor insumate pe perioada liceului la Limba Romana, Istorie si Filosofie, respectiv 6,34, pentru admiterea sa. In urma contestatiei depuse - a carei solutionare favorabila a generat un imens scandal - respectiva nota a "saltat" brusc de la 1,87 la 5! Ceea ce i-a schimbat lui Lucian statutul, devenind, in acest fel, student. Consternati de incredibila intorsatura a lucrurilor in cazul fiului prefectului, mai multi candidati la respectiva facultate ne-au contactat la Biroul Teritorial Sibiu al "Evenimentului zilei", invocind implicarea demnitarului sibian in aceasta oneroasa afacere. Acestia sustin ca, pentru serviciile sale, profesorul universitar Alexandru Grad - cel care a rezolvat contestatia lui Lucian-Alin Calin - ar fi fost recompensat cu un sejur in Anglia. Intrucit profesorul Grad nu a putut fi contactat - fiind, intr-adevar, plecat in Anglia - surse din cadrul Universitatii "Lucian Blaga" au confirmat, pentru cotidianul nostru, ca n-au mai existat niciodata situatii de acest gen, in care diferenta dintre nota obtinuta initial de catre un candidat la facultate si cea acordata in urma admiterii unei contestatii sa fie mai mare de doua puncte. Cert este ca in urma inregistrarii acestei situatii, va fi necesara suplimentarea locurilor fara taxa la Facultatea de Jurnalistica. Contactat telefonic, prefectul de Sibiu, Lucian Calin, s-a aratat extrem de suparat pe faptul ca "ziaristii se preocupa efectiv de treburi de rahat, de can-can-uri si nicidecum de lucruri serioase". Domnia sa respinge categoric orice speculatie pe aceasta tema, tinind sa precizeze in exclusivitate pentru "Ev.z": "Contestatia este dreptul fiecarui candidat care se crede nedreptatit. Asa a considerat si fiul meu care a apreciat ca a facut o lucrare buna, nefiind punctata ca atare". In finalul discutiei, prevalindu-se de faptul ca detine un important trust de presa la Sibiu, prefectul Lucian Calin nu s-a sfiit sa ne dea lectii de jurnalistica, sustinind ca presa nu se face "Cupa ureche, asa cum o fac unele ziare". ION GIRNOD 