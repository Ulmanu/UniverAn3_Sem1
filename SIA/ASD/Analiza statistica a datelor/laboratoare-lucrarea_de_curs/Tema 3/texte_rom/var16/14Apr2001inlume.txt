 "Via Dolorosa" din Ierusalim, un loc care se identifica de secole cu istoria crestinismului Drumul Crucii Pelerini crestini din intreaga lume au parcurs ieri, dupa traditie seculara, pe strazile Ierusalimului, traseul numit "Via Dolorosa", chiar daca, dupa atita vreme nu se stie precis daca ruta, cunoscuta si sub numele de "Via Crucis" - Drumul Crucii -, si Opririle Crucii, ar fi cea adevarata sau o simpla reconstituire simbolica a Martiriului Lui Hristos. Ierusalimul a fost distrus complet de catre romani la mai putin de 40 de ani dupa moartea lui Iisus, si de atunci a fost reconstruit de foarte multe ori, situatie care a generat vii controverse in ce priveste reconstituirea "adevaratului drum" urmat de Hristos. Evangheliile fac referire la doar noua dintre intimplarile reprezentate de cele 14 locuri de pe "Via Crucis" in care credinciosii se opresc astazi sa se roage, iar dispunerea spatiala exacta a citorva dintre evenimente ramine un subiect deschis interpretarilor. Spre exemplu, cea de-a sasea oprire, care marcheaza intilnirea Mintuitorului cu Veronica, se bazeaza pe o povestire popularizata in literatura evului mediu. Insa, dupa cum scrie Jerome Murphy-O'Connor in lucrarea sa intitulata "Geografia Credintei", ""Via Dolorosa" nu este definita de istorie, ci de credinta". Mai precis, este vorba despre lucrarea a generatii intregi de crestini care doreau mai presus de orice sa se afle in contact direct cu ceea ce era tangibil din viata lui Iisus Hristos. Legenda spune ca Fecioara Maria, mama lui Iisus, a refacut traseul final urmat de fiul sau in fiecare zi care a urmat mortii Mintuitorului. Iar Sfintul Ieremia, scriind in secolul al IV-lea, vorbeste de multimi de pelerini straini care vin sa viziteze locurile sfinte. Dar abia prin secolul al XII-lea apare prima mentiune a unui traseu prestabilit, iar acesta nu are absolut nimic in comun cu cel urmat astazi. Potrivit lucrarii "Enciclopaedia Catolica", primii pelerini vorbesc despre o ruta stabilita de pelerinul englez William Wey, care a vizitat Ierusalimul in cursul deceniului VI al anilor 1400. Wey descrie 14 "opriri", dintre care putine corespund geografic cu altfel potrivitele numeric opriri parcurse astazi. Mai mult, se pare ca numarul "opririlor" a variat de-a lungul vremii, intre 12 si 31!. Si ca actualul traseu ar fi o "compilatie" a traseelor stabilite in trecut pentru pelerini. Ruta cunoscuta astazi drept "Via Dolorosa" pare a fi fost stabilita in secolul al XVI-lea de catre Ordinul Franciscan, ai carui membri se considera inca a fi custozi ai Pamintului Sfint. CONSTANTIN VLAD Fervoare in Saptamina Mare Durere pentru credinta In Vinerea Mare, locuitorii din Filipine se intrec in penitente pentru a-si demonstra credinta, iar zelul lor religios merge pina la adevarate sacrificii: in timp ce unii dintre ei se "multumesc" doar cu autoflagelarea, altii isi iau inima in dinti si hotarasc sa se lase crucificati, pentru a trai o parte din chinurile la care a fost supus Mintuitorul. In ciuda faptului ca Biserica nu este de acord cu asemenea practici, si in acest an, in oraselul Cutud, aflat la 80 de kilometri de Manila, 11 barbati si o femeie s-au supus supliciului crucificarii, in timp ce alti 20 de tineri s-au biciuit, stropindu-i cu singe pe cei din jur. Cu fetele desfigurate de durere, cei care au ales crucificarea au suportat fara sa cricneasca sa li se bata cuie de aproape opt centimetri lungime in palme si in labele picioarelor, dupa care au stat atirnati pe cruci timp de mai multe minute, cu convingerea ca astfel li se vor ierta pacatele sau rudele bolnave se vor insanatosi. Singura femeie care a vrut sa se crucifice si care are 60 de ani face acest lucru pentru al paisprezecelea an consecutiv si a spus senina, de pe crucea pe care statea atirnata, ca are de gind sa se lase rastignita si anul viitor. Ea explica plina de convingere de ce se supune chinurilor: "Iisus este cel care m-a chemat sa fac asta". Un negustor in virsta de 34 de ani se crucifica de 11 ani drept multumire ca fratele sau, handicapat fizic, a inceput sa mearga. Penitenta printre ispite Singele fierbinte, latin, isi spune "cuvintul" chiar si in timpul Saptaminii Patimilor. La Sevilla, in Spania, un fotoreporter EPA a surprins pe pelicula un penitent cu rasa monahala si cu gluga, care, sprijinit intr-un toiag, ramasese cu ochii la o frumusete bruneta, cu rochie scurta, care trecea pe linga el. Penitentul a uitat ca tocmai participa la o procesiune religioasa si s-a oprit in drum, admirind "privelistea". Obiceiul de a purta glugi care sa acopere fata dateaza din secolul al XV-lea, cind astfel li se permitea pacatosilor sa ramina anonimi, in timpul procesiunilor. Puisori multicolori Americanii, plini de imaginatie, au "inventat" puii de gaina colorati - in rosu, verde, albastru, portocaliu - care se "asorteaza" de minune cu ouale colorate de Pasti. Ideea i-a venit proprietarului unei ferme din statul american New Mexico. Acesta a injectat ouale cu diferite vopsele, inainte sa le puna in incubatoare. Cind din oua au iesit puisorii, intreaga ferma a oferit un spectacol nemaiintilnit, fiind invadata de pufusoare de toate culorile, care piuiau pline de energie. "Creatorul" puilor colorati este sigur ca americanii se vor inghesui sa ii cumpere pentru a-i face cadou celor dragi cu ocazia sfintelor Sarbatori de Pasti. Problema este ca, atunci cind puii isi pierd puful, penele care vor creste in loc vor fi unele obisnuite. ISABELLA ALEXANDRESCU Acasa la Bill Clinton, in Little Rock, Arkansas, s-a declansat Razboiul afrodiziacelor Pfizer, compania care a lansat celebra "pilula albastra", se lupta cu o mica intreprinzatoare care a lansat sucul "Niagara", poreclit "Viagra pentru femei" Pfizer, cea mai mare companie producatoare de medicamente din Statele Unite, care a lansat pe piata celebra pastila pentru potenta, Viagra, a dat in judecata o mica intreprinzatoare din localitatea Little Rock, Arkansas, care comercializeaza o "licoare a dragostei", avind acelasi efect asupra femeilor pe care Viagra il are asupra barbatilor. Bautura are culoare albastra, ca si pilulele pentru potenta, si se numeste Niagara. Din aceste motive, Pfizer sustine ca reputatia Viagrei este stirbita si ca intreprinzatoarea, pe nume Lari Williams, profita de asemanarea fonetica si de culoare pentru a se imbogati in mod fraudulos. Lari Williams a descoperit potiunea afrodiziaca, produsa in Suedia, la un tirg international de bauturi si, in urma unui acord cu firma care fabrica Niagara, a ajuns sa fie unic distribuitor al bauturii in Statele Unite. De atunci, ea a vindut sute de mii de sticle, la pretul de 4,50 dolari bucata, si spune ca femeile din Arkansas, care au testat deja calitatile stimulatoare ale Niagarei, sint extrem de multumite si afirma ca efectul afrodiziac poate dura si pina la patru ore. Unele dintre cele care au sperat ca Niagara, care contine ginseng si cafeina, le va imbunatati viata sexuala au fost insa dezamagite. Majoritatea afirma ca unicul lucru pe care l-au simtit a fost ca li se face cumplit de somn si ca, dupa o sticluta de licoare albastra, au dormit ca niste prunci. Compania Pfizer explica actiunea in justitie prin faptul ca, dupa ce ca "nu stimuleaza deloc activitatea sexuala", bautura albastra a mai si fost poreclita "Viagra pentru femei" de cei care o comercializeaza. Lari Williams aduce contraargument faptul ca licoarea a fost numita dupa celebra cascada cu acelasi nume si ca se producea inca din 1993, cu cinci ani inainte de omologarea Viagrei. Prin urmare, judecatorul care a instrumentat cazul a permis ca intreprinzatoarea sa isi comercializeze in continuare produsul. Tinind o sticluta cu Niagara in mina, el a glumit: "Daca barbatii pot avea Viagra, de ce nu ar putea avea femeile Niagara ?". Invazie de pilule-minune Compania Pfizer a vindut anul trecut Viagra in 90 de tari, in valoare de 1,3 miliarde de dolari, insusi patronul revistei "Playboy", Hugh Heffner, afirmind ca pastreaza in permanenta pe noptiera un borcan plin cu Viagra. Pfizer a mai dat in judecata alti zece "imitatori" ai Viagrei, inclusiv "Viagra Falls", "Viagro", "Vitagra" si "Climagra". De asemenea, medicamentele "Erecto", originare din India, sau pilulele chinezesti "Wan Ai Ke" ameninta sa cucereasca piata mondiala a afrodiziacelor. In plus, compania londoneza Kiotech a scos de curind pe piata un nou produs, servetelele de hirtie "Xcite", impregnate cu feromoni, care au proprietatea de a spori atractia sexuala exercitata de cei care le utilizeaza. ISABELLA ALEXANDRESCU Satelitul saracului Un avion fara pilot, cu autonomie de zbor de 36 de ore, poate transmite imagini si date in timp real, la fel ca un satelit Aviatia militara americana va introduce in uz curent un vehicul aerian construit in prezent doar in citeva exemplare experimentale (5 bucati, dintre care prima a zburat la 28 februarie 1998), care nu necesita echipaj si are o raza de actiune fara egal: RQ-4 "Global Hawk". Inscris in clasa vehiculelor aeriene fara pilot (UAV - Unmanned Air Vehicle sau drona), "Soimul Global" numit si "satelitul saracului" poate zbura la altitudini de pina la 15.000 de metri, fiind dificil de depistat si doborit. Avionul are, in principal, un rol defensiv, folosind la observarea unei zone de interes sau de conflict, de unde poate transmite imagini si date in timp real. Aparatura video si radar aflata la bord ii permite dronei "Global Hawk" sa distinga, de la altitudinea maxima pe care o poate atinge, numarul de inmatriculare al oricarui autovehicul. Propulsat de un turboreactor Rolls-Royce si dirijat de la sol sau prin intermediul unor programe de navigatie, din computerul de bord, RQ-4 poate zbura continuu timp de 36 de ore, la viteze subsonice. Cel mai mic calculator de birou din lume Corporatia taiwaneza "Saintsong" a prezentat in Singapore, prin filiala sa "A'Zone", cel mai mic calculator de birou (desktop) din lume, botezat "Cappuccino G1". Desi insisi fabricantii computerului spun ca ar fi "de birou", "Cappuccino" este un aparat portabil, masurind circa 38 de centimetri patrati si 4,5 centimetri grosime. Minicomputerul are totusi o configuratie identica mai noilor calculatoare "de birou", adica este echipat cu un procesor Intel Pentium III la 1GHz, hard disk de 20 GB, 256 Mb RAM, modem de 56 K incorporat, port de retea, port infrarosu, CD sau DVD (optional) si porturi pentru restul perifericelor (monitor sau TV), mouse, tastatura, imprimanta etc.). Pretul unui astfel de "Cappuccino" este si el foarte mic, de numai 1.330 de dolari. Americanii au inventat un aparat care scoate Pizza la imprimanta! Marii iubitori de pizza vor putea in curind nu doar sa comande produsul lor preferat prin Internet, ci chiar sa-l scoata la... imprimanta! Potrivit revistei "New Scientist", firma americana "TriSenx" va lansa luna viitoare un produs care seamana cu o imprimanta de calculator obisnuita, dar care "tipareste" arome si gusturi. Bizarul aparat, care costa 269 de dolari, are un "cartus" incarcat cu peste 200 de arome hidrosolubile, care pot fi depozitate in mai bine de 1.000 de combinatii de mirosuri si gusturi. In loc de hirtie imprimanta foloseste o foita de napolitana extrem de subtire, comestibila. In acelasi pret, producatorii ofera si un program care permite evitarea combinatiilor neplacute ca gust sau miros. "TriSenx" estimeaza ca produsul "cel mai tiparit" cu noua imprimanta va fi pizza, in primul rind datorita popularitatii acestui fel de mincare specific italienesc. CONSTANTIN VLAD Cercetatorii germani au inventat Haina care da curent electric Cercetatorii Institutului de Electronica Fizica, de pe linga Universitatea Stuttgart, au creat o fibra sintetica de tip nou care poate genera electricitate atunci cind este expusa la lumina si din care se pot realiza confectii, scrie "New Scientist". Revolutionara descoperire va da un nou imbold producatorilor de aparatura electronica portabila, pina acum alimentata de "batrinele" baterii sau de mai noile micropile de combustie. Mai mult, o pinza facuta din noua fibra ar permite ambarcatiunilor cu vele sa-si "hraneasca" sistemul de navigatie si sa aprovizioneze intreaga nava cu energie electrica. Fibra fotovoltaica este realizata din silicon amorf care, spre deosebire de cel cristalin, are proprietatea de a fi foarte flexibil. Autorii descoperirii, Martin Rojahn, Markus Schubert si Michail Rakhlin, admit ca ideea imbracamintii-generator are o problema totusi rezolvabila, legata de conectica: legarea in serie si/sau paralel a tuturor fibrelor, astfel incit sa rezulte o tensiune si un amperaj utilizabile. CONSTANTIN VLAD NASA se intoarce la dragostea dintii Luna, prima halta spatiala Omul s-ar putea intoarce pe Luna, unde sa creeze o baza permanenta la jumatate din costul realizarii Statiei Spatiale Internationale, a declarat un important oficial al NASA, citat de "The Times". O statie spatiala selenara ocupata de numai patru astronauti ar oferi ocazii fara precedent pentru progresul cunoasterii umane a Universului, si inca la un pret convenabil, motiv pentru care trebuie sa constituie o prioritate atit pentru NASA, cit si pentru Agentia Spatiala Europeana (ESA), a subliniat Paul Spudis, in timpul unei luari de cuvint in cadrul Conferintei Nationale a Astronomiei, desfasurata la Universitatea Cambridge. Dr. Spudis, care lucreaza la Institutul Lunar si Planetar al NASA, din Houston, este de parere ca un astfel de proiect este deja fezabil din punct de vedere tehnic, si ca poate fi realizat in numai 6 ani, in cazul in care capata aprobare din partea forurilor politice si financiare competente. Costul sau estimativ ar fi de 50 de miliarde de dolari, adica mai putin in termeni reali decit au platit SUA pentru misiunile Apollo in anii 60 si 70. Un bordei pe astrul noptii O data stabilita, baza selenara internationala ar putea gazdui telescoape puternice, capabile sa exploateze la maximum lipsa de atmosfera a satelitului nostru, si ar constitui un teren de pregatire ideal pentru echipajele umane participante la misiuni catre Marte sau alte destinatii din cadrul sistemului solar. "Exista anumite teluri stiintifice care pot fi atinse numai prin trimiterea oamenilor in spatiu. Experimentele cer, pentru a fi faptuite, inteligenta umana. Intoarcerea la Luna ne-ar oferi un laborator natural pentru stiintele planetare si o platforma astronomica unica, pe care nu avem decit sa ne asezam instrumentele", a afirmat dr. Spudis. El a estimat ca, in prima etapa, este necesara o echipa de 4 astronauti, care, pe parcursul unei perioade de sedere de 45 de zile, ar instala un modul subteran de habitat permanent, pe care l-ar popula ulterior oamenii de stiinta si echipajele necesare pregatirii altor misiuni spatiale. Aparat de aer conditionat controlat prin Internet Incurajata de succesul de piata repurtat cu "Explorer" - fotoliul cu acces la Internet, corporatia americana International Business Machine (IBM) a creat, in colaborare cu firma "Carrier", un aparat de aer conditionat care se poate conecta la reteaua mondiala de calculatoare. Avantajul noului tip de aparate, spun fabricantii, este ca utilizatorii lor pot sa le porneasca/opreasca si sa le regleze temperatura prin comenzi simple, date de oriunde s-ar afla, prin Internet, de la un calculator, ori de la telefonul celular (cu sistem WAP). Mai mult, o data cu lansarea acestor aparate, IBM si "Carrier" au inaugurat o pagina Internet speciala pentru posesorii de echipamente electrocasnice "inteligente" (si web-enabled): myappliance.com. Cele doua companii spera sa extinda sistemul atit teritorial, cit si tehnic, in vederea integrarii altor aparate. In caz ca apar defectiuni, myappliance.com mai poate sa trimita instantaneu mesaje de urgenta, prin comunicatii mobile, e-mail sau fax. Sfinta liturghie dupa ultima tehnologie Cadelnita electronica Ultimul racnet al asa-numitei "tehnologii liturgice" il constituie cadelnita electronica, un produs brevetat de o firma italiana specializata in fabricarea de obiecte de cult si aflata in strinse relatii cu Cetatea Vaticanului. Potrivit France Presse, revista clericala "Vita Pastorale" ("Viata Pastorala") consacra o pagina intreaga de reclama - fapt rar intilnit - neobisnuitului produs, despre care se spune ca "poate difuza fara probleme fumul tamiiei catre Dumnezeu", simbol al rugaciunii crestinilor de aproape orice rit. "Nu mai sint probleme cu aprinderea carbunilor. In deplin respect cu procedura liturgica, tamiia arde acum la simpla atingere a unui buton", citim in reclama. Mai mult, noua cadelnita are "regulator automat si incarcator de baterii", este "ecologica si reduce consumul de tamiie" - fiind oferita, dupa posibilitati, cu miner (optional) si placata in aur, argint sau nichelata. "Broscuta" de Balaton, din fibra de carbon Designerul ungur Zoltan Peredy a fabricat o deosebit de eleganta masina de oras, pe care a botezat-o "Broasca". Minivehiculul a fost prezentat in premiera, joi, in cadrul expozitiei internationale de design, deschisa la Galeriile de Arta din Budapesta. "Broasca" masoara 1,8 metri lungime si 1,3 metri latime, putind fi echipata cu diferite variante de motorizare - "clasice" sau electrice. Masinuta are doar doua usi, care se deschid vertical, sasiu metalic si caroserie din fibra de carbon. Cardul-buletin. Guvernul malaiezian a introdus saptamina aceasta, pentru uzul general, un tip nou de carduri multifunctionale, care reunesc patru aplicatii importante. Botezat sec "GMPC" (Government Multi-Purpose Smart Card), noul card, de dimensiunea unei carti de credit obisnuite, are atit aceasta functie, dar serveste si drept buletin de identitate, permis de conducere si pasaport. Desi centrala atomica a fost oprita definitiv acum patru luni, Monstrul de la Cernobil ameninta si dupa moarte La 15 ani de la catastrofa nucleara din Ucraina, radiatiile se scurg prin sarcofagul de beton al reactorului, care "se poate prabusi in orice clipa" Fostul director al serviciului insarcinat cu intretinerea sarcofagului de la centrala atomica de la Cernobil, Valentin Kupni, a declarat ca "sarcofagul se poate prabusi in orice clipa", se arata intr-un articol aparut in saptaminalul german "Focus". "Carapacea de beton care acopera reactorul distrus poate cadea in orice clipa si vom reveni la situatia din 1986", a declarat Kupni, care a fost demis cu o luna in urma pentru "incalcarea grava a atributiilor de serviciu". Saptaminalul citat sustine insa ca acesta a fost inlaturat dupa ce a facut declaratii autorului articolului. "Sarcofagul devine cu fiecare zi mai poros, astfel scurgindu-se substante radioactive, si nu exista aparate cu care sa se poata masura despre ce cantitate este vorba. Daca radioactivitatea s-ar putea vedea ca un nor de fum, sarcofagul ar fi acoperit tot timpul de un asemenea nor", a mai afirmat el, adaugind ca "ceea ce s-ar petrece dupa prabusirea sarcofagului ar depinde doar de directia in care bate vintul". Kupni sustine ca "este putin probabil ca radioactivitatea sa ajunga pina in Occident", dar a recunoscut ca nu stie exact ce se petrece in interiorul invelisului din beton si nici cum reactioneaza substanta radioactiva la apa de ploaie. "In septembrie 1996, am inregistrat ultima reactie atomica in interiorul sarcofagului. Este insa foarte probabil sa se intimple ceva chiar si in prezent, dar nu avem de unde sa stim", a mai adaugat el. Reactorul 4 al centralei atomoelectrice de la Cernobil a fost cauza celui mai mare accident nuclear din istoria nucleara civila, explozia sa pe 26 aprilie 1986 contaminind trei sferturi din Europa. Sarcofagul a fost construit in graba dupa accident, iar in prezent are numeroase fisuri, existind pericolul ca acele 160 de tone de magma radioactiva sa iasa la suprafata. Ultimul reactor operational a fost inchis definitiv pe 15 decembrie anul trecut. CAMELIA MUNTEAN Sfisierea frontierelor din Balcani nu s-a terminat Ultimele doua halci din Iugoslavia, gata sa se desprinda de sirbi Politicienii albanezi cer anexarea provinciei Kosovo Partidul Aliantei Democratice din Albania, care face parte din coalitia de guvernamint de la Tirana, condusa de socialisti, vrea formarea unei uniuni pasnice intre Albania si provincia sirba Kosovo, transmite Reuters. "Partidul Aliantei Democratice declara ca unul dintre angajamentele sale politice pe viitor este sa se dedice initierii si accelerarii unei unificari pasnice, care nu poate fi evitata, intre Albania si Kosovo", a spus presedintele partidului, Arben Imami. Partidul Aliantei Democratice este primul partid albanez care a cerut unirea cu Kosovo. Coalitia de guvernamint, compusa din cinci partide, a premierului socialist Ilir Meta a evitat pina acum abordarile nationaliste fatise asupra acestei probleme, afirmind ca sprijina "vointa celor din Kosovo de a-si hotari singuri soarta". Muntenegru zgiltiie lantul Federatia iugoslava nu mai exista deloc in fapt, iar independenta Republicii Muntenegru, care face parte, oficial, din aceasta federatie, este "inevitabila", a declarat presedintele muntenegrean Milo Djukanovici, care a adaugat ca Occidentul ar trebui sa inceteze sa se mai opuna acestei perspective. "Nu mai exista Republica Federala a Iugoslaviei, si cele doua state care o compun, Muntenegru si Serbia, sint practic independente, mai ramine sa facem o constatare formala a acestei situatii", a spus Djukanovici, cu zece zile inainte de alegerile legislative anticipate, convocate pentru 22 aprilie, in Muntenegru. Daca, asa cum indica sondajele de opinie, actuala coalitie aflata la guvernare si aliatii sai obtin o majoritate din cele 77 de locuri ale parlamentului, va fi organizat un referendum asupra independentei acestei republici pina la sfirsitul lunii iunie, cu 45 de zile dupa reuniunea constitutiva a noii adunari parlamentare. ISABELLA ALEXANDRESCU Amenintati cu expulzarea daca protesteaza fata de salariul de mizerie, Patru medici romani au ajuns iobagi in clinicile americane Departamentul de Munca din Statele Unite ancheteaza in prezent o disputa de natura salariala dintre un grup de medici, incluzind patru romani, care practicau medicina in East Tennessee si fostul lor angajator, releva cotidianul american "Knoxville News Sentinel". Medicii, printre care romanii Madalina Ionescu, Ionut Ilie, Alexandru Chicos si Cristian Speil, au initiat un proces, in luna martie, impotriva angajatorului lor, medicul Mohan Kutty, si a companiei pe care acesta o conduce. Rezidentiat cu teama de-a fi expulzat Cadrele medicale, cu diverse specializari, respectiv pediatrie, medicina interna si medicina de familie, provin din Romania, Pakistan si India, insa si-au efectuat stagiul de rezidentiat in Statele Unite, potrivit unuia dintre avocatii lor, Robert Divine. Lucrind 40 de ore pe saptamina, timp de trei ani, intr-un spital finantat de guvernul SUA, medicilor li s-a garantat printr-o hotarire federala cu privire la imigrari ca vor putea ramine in Statele Unite dupa incheierea perioadei de rezidentiat. In cazul in care rezidentul nu respecta aceste conditii, el incalca termenii statutului de imigrant si poate fi expulzat, se arata in documentele judecatoresti. Mohan Kutty, un medic din Brooksville, statul Florida, i-a angajat pe medicii in cauza in clinicile sale din Rogersville, Maynardville si Tazewell pentru a lucra in perioada de rezidentiat. Dupa ce au obtinut statutul special, medicii imigranti s-au mutat cu familiile lor in aceste localitati pentru a incepe sa lucreze in clinicile pe care le conducea Kutty. Daca protestati, veti fi expulzati Medicul american nu a putut sa le ofere insa un loc de munca, timp de citeva luni, sustinind ca facilitatile nu sint functionale. Cind au inceput, in sfirsit, sa lucreze, medicii au fost platiti cu numai o treime din salariul prevazut in contractele pe care le-au incheiat cu angajatorul. Kutty le-a explicat ca, avind in vedere faptul ca sint imigranti, ei trebuie sa se multumeasca cu salariul redus, iar daca vor protesta vor fi expulzati. In urma acestei discutii cu angajatorul, medicii au luat legatura cu un avocat care, pe 14 februarie, i-a trimis lui Kutty o scrisoare prin care ii solicita plata salariilor negociate pentru cei 10 medici. Kutty a replicat in schimb ca, in urma unei "anchete extinse", s-a descoperit ca medicii nu au lucrat timp de 40 de ore pe saptamina, asa cum era prevazut. El le-a "propus" medicilor sa lucreze in continuare pentru el, pentru o perioada nedefinita de timp, fara a fi platiti, pentru a recupera orele lipsa din norma de 40 de ore stabilita. "Legati de glie" Pentru a se supune conditiilor statutului lor special de imigranti si pentru a nu-si lasa pacientii fara ingrijirea medicala necesara, cei 10 medici au continuat sa lucreze in clinicile lui Kutty fara a fi platiti. Ei nu se pot angaja in alte clinici, deoarece acestea nu doresc sa-si asume obligatiile aferente. La ora actuala, Kutty a anulat contractele de munca pentru sapte dintre cei 10 doctori, iar cei trei ramasi refuza sa mai lucreze fara a fi platiti. "Medicii sint foarte atasati de comunitatile in care au lucrat pina acum si ar dori sa asigure in continuare asistenta medicala pacientilor lor, cu conditia sa fie platiti, bineinteles. Asta incercam sa obtinem in timpul procesului", a declarat avocatul Robert Divine. El a mai adaugat ca este sigur de faptul ca nici unul dintre clientii sai nu va fi deportat. "Sint sigur ca Serviciul American de Imigrare si Naturalizare nu va lua o decizie atit de dura in privinta medicilor", a afirmat Divine. (EEPA) Minune in Joia Mare Marian Toader a fost reprimit in Irlanda cu 7 ore inainte de nasterea fetitei sale El fusese expulzat cu trei luni in urma, dupa respingerea cererii de azil Un roman expulzat de autoritatile din Irlanda s-a intors in aceasta tara joi dimineata, cu numai citeva ore inainte ca sotia sa, de origine irlandeza, sa dea nastere unei fetite, intr-un spital din Dublin, relateaza, in numarul sau de ieri, cotidianul "Irish Times". Marian Toader, in virsta de 20 de ani, s-a insurat cu Belinda Brennan (18 ani) in Romania, in cursul celor trei luni care au trecut de cind romanul a parasit Irlanda, dupa ce autoritatile i-au respins solicitarea de azil. In luna februarie, romanul, originar dintr-un sat transilvanean, a preluat si numele de familie al sotiei sale. Marian Toader-Brennan a sosit la Dublin joi dimineata, dupa ce ordinul de expulzare a fost revocat si autoritatile i-au acordat viza de Irlanda. Sapte ore mai tirziu, sotia sa a nascut o fetita, intr-un spital din capitala irlandeza. "Nu pot vorbi. Sint in stare de soc", a spus romanul. "S-a produs un miracol pentru ca m-am intors chiar in ziua in care s-a nascut fetita mea", a adaugat el. Marian a scapat-o pe Belinda de droguri Inainte de a fi expulzat, Toader a locuit si a lucrat ilegal in Irlanda, cererea sa de a ramine in aceasta tara fiind respinsa in iulie 1999. Cei doi soti au declarat, joi, ca sint fericiti sa fie din nou impreuna, dupa trei luni de despartire. "Acum avem sansa sa ducem viata pe care o meritam", a declarat Belinda Brennan. Tinara mama a afirmat ca sotul sau a jucat un rol pozitiv in viata ei si ca a ajutat-o sa renunte la consumul de droguri, ecstasy si canabis. Toader a spus ca se simte in Irlanda ca acasa, dar a fost critic la adresa faptului ca a fost expulzat, noteaza "Irish Times". Belinda a fost ajutata sa-si readuca sotul in Irlanda de o organizatie locala, "Community Technical Aid", al carui director a apreciat ca "sistemul ar trebui sa fie mult mai uman". (Mediafax) Vampirul-cioban, monstrul din Tadjikistan El dadea la cap cu parul si bea singe cu paharul Criminalistii din Tadjikistan s-au confruntat cu un caz iesit din comun, care i-a ingrozit si pe cei dintre cei mai rezistenti si obisnuiti cu tot felul de atrocitati slujitori ai legii. Acestia au arestat zilele trecute un tinar de numai 22 de ani, care la aceasta virsta ar fi trebuit sa invete, sa munceasca, sa aiba o iubita, sa faca lucruri obisnuite pentru un tinar. Toior Hamidov insa, stapinit de fortele raului, dupa cum singur declara, este un monstru cu chip de om, hot, ucigas dezaxat si "vampir". El a povestit, cu seninatate, cu lux de amanunte si fara nici o urma de regret, ca zona in care a operat a fost regiunea Gozimaliksk, situata la 100 de kilometri de Dusanbe. Toior isi acosta victimele dindu-se drept cioban si le atragea, sub diverse pretexte, in locuri ascunse vederii eventualilor trecatori, dupa care le ucidea cu lovituri de bita. Imediat dupa aceasta, linistit, scotea un pahar din buzunar si le bea singele. Pina in prezent au fost descoperite trupurile dezmembrate a doi barbati, unul de 35 si altul de 42 de ani, ucisi de Toior. Pentru moment, politia nu poate preciza numarul de victime, dar se presupune ca ar fi fost mai mult decit cele doua depistate. CAMELIA MUNTEAN Flash Atentat israelian, dejucat de palestinieni Un membru al miscarii Fatah a reusit sa scape cu viata joi, la Ramallah, dintr-o tentativa de asasinat cu masina - capcana, a anuntat ieri un responsabil al fortelor de securitate palestiniene, care a atribuit atentatul Israelului. "Este pentru prima oara cind serviciile noastre dejoaca o tentativa de asasinat israeliana", se arata intr-un comunicat de presa al fortelor de securitate palestiniene din Ramallah. Tentativa de asasinat l-a vizat pe Nasser Abu H'meid, un comandant local al miscarii Fatah a liderului palestinian Yasser Arafat, care a fost condamnat de mai multe ori la inchisoare in Israel, unde presa l-a prezentat drept conducatorul factiunii armate a miscarii si o posibila tinta in cadrul politicii israeliene de lichidare a teroristilor. Membru al fortelor de pace, arestat pentru genocid Un functionar al ONU de origine rwandeza, suspectat de a fi participat la genocidul din 1994 din Rwanda, a fost arestat miercuri, in Kosovo, de catre politia misiunii Natiunilor Unite (MINUK), sub acuzatia de participare la genocid si crime de razboi, relateaza Reuters. Callixte Mbarushimana, arestat la cererea guvernului rwandez, lucra pentru programul ONU din Kigali in timpul genocidului impotriva triburilor de tutsi si hutu moderati din Rwanda, in 1994, si oferea informatii militiilor hutu in legatura cu locurile in care se ascundeau conationalii sai de etnie tutsi. Pe baza informatiilor, angajatii ONU de etnie tutsi au fost masacrati de militiile hutu. Mbarushimana a intrat in fortele MINUK dupa ce, in 1999, a fost concediat de o alta agentie a ONU, la putin timp dupa ce impotriva sa au fost formulate acuzatiile de genocid si crime impotriva umanitatii. (L.C.) Pescar strins de git de un calcan Un pescar portughez a murit sufocat de un calcan viu pe care-l inghitise din greseala, transmite AFP, citind cotidianul "Publico". Joao Maria Freire Martelo, in virsta de 51 de ani, se pregatea sa sorteze o incarcatura de sardine la bordul pescadorului "Tito", in momentul in care a observat printre ele un calcan. Pescarul s-a hotarit sa pastreze pentru el pestele si, pentru ca avea miinile ocupate, a incercat sa-l imobilizeze cu gura. Cunoscut sub porecla Micaga (Molfaie-firimituri), pentru ca nu mai avea dinti in gura, nefericitul pescar n-a reusit sa tina bine in gura pestele. Zbatindu-se, calcanul a alunecat in gitlejul pescarului si l-a sufocat, in ciuda eforturilor depuse de ceilalti pescari de a-si salva tovarasul de la moarte.(L.C.) Comoara lui Milosevici, cautata in Cipru Autoritatile din Cipru cauta in toate golfurile insulei iahtul in valoare de 12 milioane de dolari cumparat de guvernul iugoslav pe vremea cind Slobodan Milosevici detinea postul de sef al statului, relateaza France Presse. Cercetarile desfasurate de serviciile secrete iugoslave au condus in Cipru, unde s-a cerut ajutorul autoritatilor locale, dar nava este data disparuta in acest moment. Guvernatorul Bancii Nationale iugoslave, Mladjan Dinkic, a evocat disparitia iahtului in timpul ultimei sale vizite in Cipru din luna martie, cind a facut si o ancheta legata de fondurile fostului presedinte, transferate in insula. Referindu-se la acest subiect, Trezoreria americana afirma ca Milosevici ar fi depus in anii 90 in bancile din Cipru, aproximativ patru miliarde de dolari. (C.M.) Americanii au pus ochii pe arsenalele bulgare Un grup de lobby cu o puternica influenta asupra politicii externe americane, Atlantic Council, intentioneaza sa ajute Bulgaria sa gaseasca investitori pentru industria sa militara, au anuntat oficiali ai acestei organizatii, adaugind ca "situatia de urgenta" din acest domeniu din Bulgaria este inteleasa, cu atit mai mult cu cit este vorba despre necesitatea de a pastra locurile de munca existente si aceea de a crea altele noi. Cele mai mari intreprinderi militare din Bulgaria, VMZ Sopot si Arsenal Kazanlik, si-au redus personalul de la 26.000 de oameni la 10.000 in ultimii zece ani si concedierile continua. Daca in perioada comunista, industria militara bulgara aducea tarii intre 600 si 800 milioane de dolari pe an, incasarile sale in ultimii ani au scazut sub 100 de milioane. ( C.M.) 11 morti prin infometare in lupta pentru dormitoare Inca doi detinuti turci intrati in greva foamei pentru a protesta fata de reforma penitenciarelor au murit ieri, ridicind bilantul total, inregistrat incepind din martie, la 11 morti. Greva foamei a fost lansata in octombrie, anul trecut, de circa 800 de detinuti, care se opun impotriva inaugurarii de noi penitenciare, prevazute cu celule de maximum trei persoane, in locul dormitoarelor comune care adapostesc in medie 60 de detinuti. Autoritatile turce au explicat ca dormitoarele comune favorizeaza producerea de revolte cu luare de ostatici in inchisori. Aproximativ 400 de detinuti se afla in continuare in greva foamei, iar peste o suta dintre ei au fost spitalizati in stare critica, 60 fiind in pericol de moarte iminenta. (L.C.) Polonezii se bat in oua Peste 2.000 de polonezi s-au inscris pentru a lua parte astazi la cea de-a patra editie a Campionatelor poloneze ale jocurilor de oua, organizate in fiecare an de Pasti, in orasul Karpacz, sud-estul tarii. In program sint incluse o serie de probe de virtuozitate, precum aruncarea cu oua in portretul primarului si cursele cu cofraje incarcate cu oua. O alta proba se numeste "oul cel mai dur", in care concurentii sint invitati sa ciocneasca intre ei oua fierte, in finala urmind sa fie folosite oua de strut. Singurul disconfort ar putea fi resimtit de fortele de ordine, confruntate nu o data cu entuziasmul aruncatorilor de oua. Ca premiu general al campionatelor, organizatorii vor oferi un platou imens, cu 2.000 de oua-jumari, pentru concurenti si suporterii lor. (L.C.) [39][pl.dll?rid=expresro] 