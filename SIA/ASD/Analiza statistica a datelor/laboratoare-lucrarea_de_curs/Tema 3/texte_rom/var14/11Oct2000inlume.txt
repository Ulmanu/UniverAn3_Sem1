 La NASA se dezbate Planul de colonizare a planetei Marte Cercetatori din intreaga lume specializati in diverse domenii de virf participa la o conferinta de doua zile, organizata de NASA, la Centrul de Cercetare Ames, din California, pentru a dezbate ce actiuni trebuie intreprinse pentru terraformarea planetei Marte. Intitulata "Fizica si Biologia necesare Colonizarii Planetei Marte", conferinta a fost organizata de dr. Chris McKay, care a realizat deja un studiu in acest sens. McKay a tinut sa sublinieze ca, inainte de a incepe terraformarea, este necesar sa fie finalizate studiile privind existenta unei eventuale forme de viata martiene, iar daca aceasta este gasita, atunci sa fie mai degraba incurajata decit inlaturata in vederea introducerii formelor de viata terestre. In opinia cercetatorului american, cu toate ca intentia de a face locuibila Planeta Rosie pare pentru foarte multa lume sa tina de domeniul fantasticului, ea este totusi posibila cu ajutorul "tehnologiilor predictibile", disponibile in viitorul nu foarte indepartat. Printre acestea figureaza gaze care, eliberate in atmosfera martiana, ar determina crearea unui efect de "supersera", care sa creasca temperatura la niveluri comparabile cu cele de pe Pamint, precum si manipularea genetica a unor plante terestre, astfel incit ele sa se poata dezvolta in conditiile mult mai vitrege de pe Marte, cum ar fi nivelul scazut de azot din sol si atmosfera. McKay se declara convins ca Marte a avut cindva conditii prielnice vietii, mai precis un climat cald si umed, dar acestea au disparut cind dioxidul de carbon care asigura mentinerea unui efect de sera a fost fixat intr-o forma solida. Pe Marte exista inca suficient dioxid de carbon volatil (absorbit in regolit (sol) sau inghetat la poli), care poate fi readus in atmosfera prin incalzirea cu ajutorul unor oglinzi instalate pe orbita martiana sau prin bombardarea controlata a planetei cu asteroizi. Asa s-ar putea obtine temperaturi de peste 0 grade Celsius in anumite perioade ale zilei martiene, ceea ce ar permite dezvoltarea vegetatiei. Raspindirea plantelor ar duce la cresterea nivelului de oxigen pina la a face atmosfera respirabila. Studiul lui McKay, facut in colaborare cu un coleg de la Ames Research Center, conchide ca "imbunatatiri drastice ale caracteristicilor sustinatoare ale vietii in mediul Planetei Rosii pot fi facute de oameni folosind tehnologii din prima jumatate a secolului XXI". CONSTANTIN VLAD Romania relanseaza relatiile cu Federatia Iugoslava Premierul Mugur Isarescu a declarat, la intoarcerea sa din vizita oficiala de doua zile din Cehia, ca evolutia pozitiva a evenimentelor din Iugoslavia determina guvernul roman sa ia masuri in privinta ridicarii embargoului impus Belgradului. El urma sa propuna in sedinta de ieri a guvernului renuntarea la embargoul comercial impotriva Iugoslaviei si ridicarea la rang de ambasada a reprezentantei diplomatice a Romaniei la Belgrad. Romania doreste sa participe la reconstruirea Iugoslaviei Seful diplomatiei romane, Petre Roman, a declarat ieri, inainte de plecarea spre Belgrad, ca scopul vizitei sale este acela de a exprima dorinta Bucurestiului de reluare cit mai rapida a relatiilor romano-iugoslave si de a saluta victoria democratiei in aceasta tara: "Tabloul de familie al democratiilor europene este acum complet", a declarat Roman, adaugind: "I-am sustinut pe sirbi in lupta lor impotriva dictaturii si sintem acum gata sa-i sustinem in noua lor lupta, adica reconstruirea", a declarat seful diplomatiei romane. "Dorim sa participam la reconstruirea Iugoslaviei, cu atit mai mult cu cit dispunem de experienta necesara", a afirmat ministrul roman, care si-a exprimat speranta intr-o evolutie pozitiva: "Sint convins ca relatiile noastre se vor incalzi rapid", a aratat Roman, subliniind ca sectoarele privilegiate sint cel al industriei petroliere si cel al energiei. La rindul sau, ministrul industriilor, Radu Berceanu, a afirmat ca este "gata sa reia legaturile cu Iugoslavia de la primele semne ale acesteia de deschidere spre exterior". In opinia sa, guvernul roman intentioneaza sa perfecteze un acord de liber schimb cu tara vecina. ( C.M. ) Normalizarea relatiilor comerciale ar putea dura un an si jumatate Reprezentantii companiilor de navigatie fluviala si cei ai firmelor de comert exterior au declarat ca relatiile economice directe intre Romania si Iugoslavia ar putea fi restabilite pina la sfirsitul acestui an, insa, pina la recistigarea pietelor pierdute de firmele romanesti pe parcursul derularii conflictului din Kosovo, va mai trece circa un an si jumatate. Pentru stabilirea unor contacte directe intre firme din cele doua tari, Ministerul Industriei si Comertului va organiza, in urmatoarele saptamini, o misiune economica in Iugoslavia, la care vor participa aproximativ 20 de firme romanesti specializate in fabricarea materialelor de constructii, chimie, petrochimie, utilaje energetice. Schimburile comerciale romano-iugoslave au totalizat, in primele opt luni ale acestui an, 116 milioane de dolari, dintre care exporturile romanesti au fost de 66 de milioane de dolari, iar importurile, de 50. In ciuda starii de razboi si a restrictiilor economice impuse Iugoslaviei, schimburile comerciale in relatia cu Romania au crescut, in primele opt luni ale anului, cu 22,8 la suta fata de perioada similara a anului trecut. La exporturi s-a inregistrat o crestere de 28,3 la suta, iar la importuri de 16,3 la suta. ( I.A. ) Forta balcanica de mentinere a pacii si de refacere a drumurilor Statele balcanice au anuntat luni ca vor finaliza constituirea unei forte de pace comune care va actiona in framintata regiune a Balcanilor si va deveni operativa in cursul anului urmator. Circa 3.000 de militari vor fi selectionati si ulterior pusi la dispozitia organizatiilor internationale de mentinere a pacii si de ajutor umanitar. Statul grec, care a gazduit reuniunea ministrilor apararii din tarile sud-est europene, a mentionat ca unele dintre statele participante au sugerat ca noua forta balcanica, numita SEEBRIG, sa aiba atributii mai largi decit operatiunile de mentinere a pacii. "Bulgaria, Romania si Slovenia au propus ca forta sa fie folosita la refacerea drumurilor si podurilor din Kosovo", a declarat ministrul grec al apararii, Akis Tsohatzopoulos. ( C.V. ) Kostunica nu da Kosovo Confirmindu-si preocuparea pentru integritatea teritoriala a federatiei, presedintele iugoslav Vojislav Kostunica a declarat luni ca independenta provinciei Kosovo, aflata in prezent sub administratie ONU, nu este permisa prin Constitutia iugoslava, transmite AFP. "Constitutia iugoslava nu permite independenta provinciei Kosovo si nici independenta republicii Muntenegru deoarece sint doua elemente care formeaza tara: Republica Federala Iugoslavia", a afirmat Kostunica in cadrul unui interviu acordat canalului de televiziune francez TF1. Celor care "spera sau viseaza" aceasta independenta, "cum ar fi separatistii albanezi", Kostunica le-a transmis: "Aceasta este imposibila pentru ca exista rezolutia Consiliului de Securitate, Rezolutia 1244, care garanteaza integritatea teritoriala si suveranitatea RFI". El a adaugat: "Problema Kosovo trebuie rezolvata in cadrul acestei rezolutii si nu doar potrivit dorintelor anumitor lideri albanezi, in special cei cu orientare separatista". Noul presedinte iugoslav a spus transant: "Sint democrat pina in maduva oaselor, dar, in acelasi timp, nationalist cum ar putea fi francezii, sau americanii sau alte popoare. Sentimentele mele nationaliste sint normale si sint legate de interesul pe care il am fata de viitorul tarii mele. Nu este vorba de sovinism fata de altii". Statele Unite isi reafirma opozitia fata de un Kosovo independent O data cu venirea la putere a lui Kostunica, Misiunea ONU in Kosovo (MINUK) se gaseste intr-o situatie delicata deoarece trebuie sa stabileasca relatii cu Belgradul fara a pierde increderea albanezilor majoritari in provincie. "Trebuie sa gasim echilibrul intre construirea de relatii cu noua putere si mentinerea calmului populatiei albaneze", a spus un inalt oficial MINUK. Secretarul american al apararii, William Cohen, a reafirmat opozitia Statelor Unite fata de independenta Kosovo, mai ales ca schimbarea politica de la Belgrad semnifica "inceputul sfirsitului nationalismului militant" in Iugoslavia. "Sustinem autonomia provinciei Kosovo, nu independenta sa. Consideram ca locuitorii din Kosovo au ocazia sa isi ia in propriile miini destinul si nu trebuie sa caute independenta, ci autonomia", a spus Cohen. ISABELLA LEXANDRESCU Premierul bulgar a facut avere din diurna Prim-ministrul bulgar Ivan Kostov a facut pentru prima data o declaratie referitoare la situatia materiala a familiei sale, declaratie impusa de adoptarea noii legi a Registrului public. Kostov, care a fost in anii '80 asistent la Catedra de socialism a Politehnicii din Sofia, locuieste intr-o vila cu doua etaje in unul din cartierele rezidentiale ale Sofiei, de la poalele muntelui Vitosa. In conturile sale si ale sotiei se afla 35.000 de dolari, din care 15.280 dolari apartin premierului, bani proveniti din diurne. Ziaristii bulgari au verificat imediat aceasta cifra si au stabilit ca, in ultimii doi ani, seful executivului a petrecut in strainatate 60 de zile, diurna sa fiind calculata la peste 200 de dolari. Surse anonime din parlamentul bulgar au declarat, in ceea ce priveste calcularea diurnelor liderilor politici, ca acest lucru constituie un secret si ca se foloseste un regulament datind din perioada presedintiei lui Todor Jivkov. Conform reglementarilor amintite, diurna demnitarilor este mai mare de aproximativ cinci ori decit a altor persoane care calatoresc in strainatate in interes de serviciu. Premierul bulgar s-a aratat multumit de salariul sau de 450 de dolari si a declarat ca nu are masina personala. In ceea ce priveste restul averii, Kostov asteapta sa-i fie retrocedate citeva terenuri in cele mai scumpe zone ale capitalei bulgare. Cit despre restul banilor din conturile familiei Kostov, sotia premierului, Elena, fosta secretara de partid la cel mai mare institut de proiectare din Sofia, are 20.000 de dolari care provin din lichidarea companiei private "Buls", una din cele mai mari exportatoare de petrol in Macedonia, la inceputul anilor '90, cind Iugoslavia se afla sub embargo. In perioada respectiva, exporturile bulgare de petrol in Macedonia au depasit de 3-4 ori consumul intern al acestei tari, existind banuieli ca cea mai mare parte a acestui petrol ar fi luat drumul Serbiei. PETIO PETKOV Victimele catastrofei de la Cernobil isi cer drepturile Aproximativ 5.000 de ucraineni, victime ale accidentului nuclear de la Cernobil, au manifestat ieri, in fata parlamentului din Kiev, cerind o majorare a pensiilor de invaliditate, transmite France Presse. "M-am sacrificat pentru a salva tara, insa astazi trebuie sa cersesc pentru a-mi obtine drepturile", declara Olga, una dintre participantele la proteste. "In totii anii acestia, deputatii ne-au redus continuu drepturile acordate. Vor sfirsi probabil prin a ne lua totul si a ne lasa sa murim pur si simplu", a adaugat aceasta. Anul acesta, statul ucrainean nu a alocat victimelor accidentului de la Cernobil decit 290 de milioane de dolari, adica jumatate din suma pusa la dispozitie in 1998. Mai mult de trei milioane de ucraineni, dintre care 1,2 milioane de copii, primesc pensie de invaliditate din cauza urmarilor accidentului din 26 aprilie 1986. DIANA EVANTIA BARCA Flash Bulgaria vrea sa intre fara viza in mileniul III Bulgaria a cerut ieri Uniunii Europene sa suprime, pina cel tirziu la finele acestui an, obligativitatea vizelor pentru cetatenii bulgari, facilitate de care se bucura deja cetatenii aproape tuturor statelor candidate la aderarea la UE. "Dorim ridicarea vizelor. Nu are sens sa fim tratati altfel decit vecinii nostri", a declarat Vladimir Kisiov, viceministrul bulgar al afacerilor externe, in cadrul unei runde de negocieri intre tara sa si UE, desfasurata la Luxemburg. Daca UE nu ridica vizele pina la finele anului, "acesta ar fi un semnal foarte prost pentru societatea bulgara", a adaugat Kisiov. Comisia Europeana a propus, la inceputul acestui an, ridicarea vizelor pentru cetatenii bulgari si romani, dar UE nu a luat deocamdata nici o masura in acest sens. Kisiov a dat asigurari ca tara sa duce o politica dura de lupta contra imigratiei clandestine, lasind sa se inteleaga ca la acest capitol Bulgaria ar sta mai bine decit Romania. ( C.V. ) Alia Izetbegovici se retrage Alia Izetbegovici, presedintele musulman din cadrul presedintei colegiale bosniace si erou al asediului asupra orasului Sarajevo, in timpul razboiului din 1992-1995, se va retrage din activitate pe 12 octombrie, au anuntat surse ale cabinetului acestuia, citate de AFP. Izetbegovici, in virsta de 75 de ani, a anuntat in luna iunie ca intentioneaza sa demisioneze din functia pe care o detine, cu doi ani inaintea incheierii oficiale a mandatului sau, din cauza problemelor de sanatate si a virstei. Presedintele si-a luat adio luni de la generalii armatei Federatiei croato-musulmane, una dintre entitatile Bosniei, salutind cu aceasta ocazie "schimbarile lente, dar in directia cea buna" pe care le cunoaste tara de la semnarea Acordului de la Dayton, semnat la sfirsitul anului 1995. ( C.M. ) Laetitia, Asterix si Obelix Senzuala, stralucitoare, posesoarea unor forme fascinante ce pot fi succint "descrise" in masurile 88-60-88, Laetitia Casta poate fi cu greu asociata cu ideea unui film pentru copii. Cu toate acestea, top-modelul in virsta de 22 de ani a decis sa primeasca botezul industriei de film cu o pelicula pentru cei mici - "Asterix si Obelix, contra lui Cezar", film care intra de vineri la Hollywood Multiplex. Bustul ametitor al modelului convertit la actorie a devenit de curind noul simbol al Republicii Franceze, putind fi admirat, sub forma unei sculpturi, in cele 36.000 de primarii ale Hexagonului. Amatorii de biografii ale celebritatilor pot afla ca Laetitia Casta este, dincolo de manechinul care si-a imprumutat chipul pentru 80 de coperte, si o practicanta a judoului, care detine centura neagra. ( C.P. ) 