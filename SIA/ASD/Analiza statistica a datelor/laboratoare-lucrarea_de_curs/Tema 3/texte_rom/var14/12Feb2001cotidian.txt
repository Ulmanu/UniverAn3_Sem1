 Mai vine Basescu? Locuinte sociale pe trotuare Strazile si pietele Capitalei continua sa tina loc de casa pentru sute de persoane. Cererile pentru o locuinta sociala depasesc cu mult posibilitatile Primariei Capitalei. De aceea, si anul acesta, municipalitatea va continua sa cumpere locuinte deja construite, cu scopul de a le transforma in locuinte sociale, destinate, in exclusivitate, celor ramasi cu lucrurile in strada. Potrivit primarului general, Traian Basescu, in Bucuresti exista 10.000 de apartamente nelocuite, care pot intra in fondul locativ social. IULIANA ANGHEL Marco, din The Maniack, luat la oaste The Maniack si-a cistigat, cu timpul, o reputatie destul de buna in rindul trupelor dance autohtone. Numai ca, exact in momentul in care au inceput turneele si se aflau doar la un pas de a semna un contract cu un producator, unul dintre componentii formatiei, Marco, a primit ordin de inrolare. El a fost repartizat la o unitate din Bucuresti, dar, pina va depune juramintul, spectacolele trupei vor fi anulate. Insa cea mai mare suparare a lui Marco nu este ca trupa va "lincezi" in perioada stagiului sau militar, ci ca va fi nevoit sa renunte la vopsitul parului, ceea ce pentru el devenise un adevarat hobby. (I.M.) "Cumparat" de iubita si de mama, Lucian Viziru a rupt gura tirgului de barbati El "a costat" 20 de milioane de lei Cea de-a doua editie a "Tirgului de barbati", care a avut loc vineri seara la Discoteca Salsa 2, le-a scos la licitatie pe vedetele Dan Negru (Romania1), Sorin (RO-MANIA), Andrei Duban (Tele 7abc), Ionut (Pepe) Pascu (Latin Expres), Marius Radmanastean (Prima TV), Liviu Stanciu (MCM), Aurelian Temisan si Lucian Viziru (Gaz pe Foc). Licitatia a pornit de la suma de 100.000 de lei, dar nimeni nu a fost "achizitionat" doar cu atit. In urma unui top "ntocmit ad-hoc s-a putut constata ca pe primul loc se afla Lucian Viziru, care a fost "cumparat" cu 20 de milioane de lei chiar de prietena lui, Catrinel Sandu, ajutata de viitoarea ei soacra. Cu cel de-al doilea loc s-a ales Dan Negru, el "valorind" opt milioane de lei. Interesant este ca burlacul a fost licitat de cinci fane inraite, prietene (patru avocate si o jurista). Desi in regulament se preciza clar ca vedeta scoasa la vinzare trebuie sa-i tina companie timp de trei ore celei care "a dat banu'" si doar in incinta discotecii, fetele l-au "furat" pe Dan si l-au dus intr-un bar. Unde au stat la "taclale" mai mult decit timpul prevazut in regulament: aproape cinci ore. In rest, in ordine descrescatoare, clasamentul arata astfel: Marius Radmanastean (3.500.000 de lei), Pepe si Aurelian Temisan (1.500.000 de lei), Liviu (700.000 de lei), Duban si Sorin (400.000 de lei). Banii astfel strinsi (peste 35 de milioane de lei) vor fi donati de Show Means ART (organizatorul licitatiei) unei case de copii din Sinaia. Precizam ca nu s-au inregistrat reclamatii din partea cumparatoarelor. Aceasta a fost concluzia organizatorului si a participantilor, astfel ca vedetele Antenei 1, care au refuzat sa fie scoase la licitatie (Horia Brenciu, Mircea Badea si Mircea Radu), nu stiu ce au pierdut. Poate vor accepta urmatoarea invitatie, caci "Tirgul de barbati" va avea loc si anul viitor. SIMONA ECOVOIU "Razboi ecologic" romano-bulgar Combinatul Turnu Magurele, acuzat ca a provocat o noua poluare cu amoniac Autoritatile romane resping acuzatiile autoritatilor din Bulgaria, potrivit carora combinatul chimic de la Turnu Magurele ar fi provocat o noua poluare cu amoniac a orasului bulgar Nicopole. Primarul din Nicopole, Liuben Lakov, a anuntat ca analizele efectuate vineri in zona arata ca valoarea concentratiei de amoniac a depasit de 17 ori valoarea maxima admisibila. Cauza, apreciaza Lakov, o constituie combinatul chimic de la Turnu Magurele, care si-a reluat, in aceeasi zi, activitatea, dupa citeva luni de inchidere partiala dictata de numeroasele cazuri de poluare transfrontaliera. Anul trecut, combinatul a mai fost acuzat ca a poluat orasul Nicopole de mai bine de 30 de ori. Pe malul romanesc al Dunarii, insa, informeaza inspectoratul de Protectie a Mediului Alexandria, concentratia de amoniac din atmosfera s-a mentinut vineri cu mult sub valoarea maxima admisibila. "Rezultatele masuratorilor efectuate, la aceeasi ora cu cele bulgare, la indicatorul de calitate amoniac in zona Turnu Magurele releva ca valoarea inregistrata a fost de 0,043 miligrame pe metru cub, ceea ce inseamna o concentratie mica fata de valoarea maxima admisibila de 0,3 miligrame pe metru cub", precizeaza IPM Alexandria. Mai mult, probele prelevate, din jumatate in jumatate de ora, pe intreg parcursul zilei de IPM Alexandria, au aratat ca valorile concentratiei de amoniac inregistrate nici macar nu s-au apropiat de valoarea maxima, ele oscilind intre 0,016 si 0,008 miligrame pe metru cub. IULIANA ANGHEL In satul copiilor mincati de sobolani, Ajutoarele, schimbate pe bautura Controalele efectuate de Directia de Protectie a Drepturilor Copilului Iasi si de autoritatile locale ale comunei Halaucesti, judetul Iasi, in urma dezvaluirilor din presa, au scos la iveala faptul ca familiile prezentate ca fiind foarte sarace si-au baut si vindut lucrurile primite ca ajutoare sociale. Cei din familia Pal, care-si tineau copiii laolalta cu sobolanii, isi trimiteau pruncii la cersit pentru a minca pe ascuns. Porcul primit de Craciun, vindut in drum spre crisma Primarul comunei Halaucesti, Cecilia Hodea, insotita de prefectul judetului, Corneliu Rusu Banu, si de Ion Serbina, presedintele Comisiei pentru Protectia Drepturilor Copilului din cadrul CJ Iasi, au facut saptamina trecuta o ampla ancheta sociala asupra cazurilor semnalate in presa. Concluzia a fost ca parintii inconstienti si-au maltratat copiii pentru a se folosi de ajutoarele primite. Familia Pal avea cinci copii in intretinere si primea ajutoare de la primarie. "Vazind ca-si maltrateaza copiii, Primaria Halaucesti a hotarit sa ia copiii acestei familii si sa-i interneze in centre de plasament. Dupa numai o luna, micutii au fost furati pentru ca asistentii sociali sa nu aiba timp sa inlocuiasca documentatia si parintii sa piarda alocatia pe care o cheltuiau la crisma. Mai mult, familia Pal a fost luata sub obladuirea manastirii catolice de la noi din comuna. Au primit ajutoare cum nimeni nu mai primise pina atunci. Majoritatea hainelor au fost vindute si transformate in bautura. Copiii erau imbracati numai in zdrente pentru a putea impresiona lumea si a cersi. Barbatul, Eusebiu Pal, lucra la o stina. Chiar eu am vorbit cu acei oameni sa-l primeasca. I-au dat salariu, mincare, dar el nu aducea nimic acasa. De Craciun a primit, peste salariu, un porc viu. Nu a ajuns cu el acasa. L-a vindut in drum spre bufet si a baut toti banii. La fel facea si mama copiilor, care umbla pe la toate pomenirile si ce primea minca singura, fara sa le dea copiilor absolut nimic. Am dispus decaderea din drepturile parintesti", a declarat Cecilia Hodea, primarul comunei Halaucesti. La zeci de kilometri de casa, pentru a nu fi furati de parinti Patru din cei cinci copii ai familiei Pal au fost internati in centre de plasament din Iasi, la zeci de kilometri de casa pentru a nu fi furati de parinti. "Nu dorim ca acesti micuti sa mai fie chinuiti de parintii lor inconstienti. De aceea i-am despartit pentru a nu avea nici o sansa de a-i mai fura. Este groaznic ce-am gasit acolo. Au primit ajutoare in valoare de zeci de milioane de lei, si s-a ales praful de tot. Alcoolismul le-a luat mintile si i-a facut irecuperabili", a spus Ion Serbina. Si celelalte familii sarace au beneficiat de ajutoare in produse de la primaria din Halaucesti, dar au fost rapid transformate in bautura. CATALIN DUMITRESCU Bucuresteanul Marcel Culuri a fost somat de fisc sa plateasca Trei lei impozit pe casa Spre norocul sau, contribuabilul a gasit in colectia personala monedele de un leu Un pensionar din Bucuresti a fost obligat de Sectia Financiara nr. 2 sa plateasca un leu impozit pe cladire. Marcel Culuri, 71 de ani, pensionar, din Bucuresti, a vindut in 1998 un apartament avind patru camere situat pe Strada Toamnei nr. 87, sector 2. Desi tranzactia s-a facut cu toate taxele achitate la zi, el primeste in 1999 o somatie prin care era instiintat ca are de platit un leu cu o majorare de un leu, adica doi lei, pentru apartamentul pe care l-a instrainat. Culuri n-a luat in calcul aceasta somatie, motiv pentru care nici nu i-a trecut prin cap sa mearga la posta sa-si achite ''impozitul''. ''Nu am platit pentru ca nu am luat-o in serios'', spune Marcel Culuri. Anul acesta insa, ''gluma'' s-a repetat. La domiciliul sau primind o alta instiintare, prin care este anuntat ca are de plata impozitul pe cladire in valoare de doi lei majorari (incluzind si vechea restanta). ''Atunci am gindit ca, daca nu platesc, ei imi vor pune poprire pe proprietate. Decit sa pierd averea pentru un leu, m-am dus la posta din Dorobanti sa platesc'', ne povesteste Marcel. Functionarii de acolo au ramas uimiti cind au vazut ce suma trebuie sa incaseze si sa elibereze chitanta. ''Amuzamentul celor de la posta a stirnit interesul si altor curiosi, care s-au adunat in jurul meu sa-mi vada monedele. Intimplarea a fost sa am in casa monedele de un leu. Imi pare rau ca i-am dat, pentru ca erau din colectia personala. Mi-a mai ramas doar o singura moneda de un leu'', ne-a declarat Marcel Culuri. De acum, contribuabilul bucurestean poate sta linistit; impozitul este platit, iar el poate face dovada cu chitante. VASILE BRICEAG DUMITRU MANOLACHE Pe scurt Bani falsi la Universitatea Pitesti . Rectorul Universitatii Pitesti, Gheorghe Barbu, a alertat Politia, in cursul zilei de vineri, dupa ce o casiera a descoperit o bancnota falsa de 100.000 de lei. Bancnota respectiva a fost depistata la Trezoreria Pitesti in momentul in care casiera universitatii, Lucica Georgescu, se pregatea sa depuna lichiditatile zilei. S-a constatat ca bancnota falsa este mai mica cu doi milimetri decit una veritabila, nu are filigran si nici fir de securitate. ( Gabriel Marica ) Sex prin telefon la sate . Gheorghe Gota (38 de ani), din satul Dumitra, comuna Sintimbru-Alba, a fost retinut de politistii din localitate, dupa ce a gasit o modalitate foarte ingenioasa de a vorbi la telefon pe banii altora. In perioada 27 ianuarie - 8 februarie a.c., Gota a patruns in repetate rinduri in locuinta vecinei sale Monica Coman, dupa ce a rupt lacatul de la poarta casei. Omul a vorbit la liniile erotice pina s-a saturat si a inrosit firul in contul femeii. Aceasta nu a reclamat ruperea lacatului la politie, deoarece din casa nu disparuse nici un obiect. S-a sesizat doar in momentul in care a primit factura telefonica 16,9 milioane de lei. Politia Sintimbru il cerceteaza pe Gota in stare de libertate. El mai este "posesor-ul" al unui alt dosar penal pentru comiterea infractiunii de furt calificat. ( Lucian Dobrater ) Structurile zonale ale Jandarmeriei vor fi desfiintate . Ministrul de interne, Ioan Rus, a declarat, simbata, la Cluj, cu ocazia bilantului anual al Jandarmeriei Romne, ca intentioneaza sa desfiinteze structurile zonale si cele cu competente in mai multe judete, existente in cadrul Jandarmeriei Romane. "In perioada urmatoare se va trece la o reasezare a cadrelor", a precizat Ioan Rus. Comandantul Jandarmeriei Romane, generalul de divizie Tudor Cereapin, a afirmat ca principala prioritate a structurii pe care o conduce va fi reprezentata de restructurare si extinderea relatiilor de colaborare cu MApN si cu structurile internationale specializate in asigurarea ordinii publice. ( Alina Grigore ) Accidentata de politist . Brasoveanca Maria David, in virsta de 49 de ani a fost victima unui grav accident de circulatie provocat vineri seara, in jurul orei 21.00, de un subofiter de politie, pe strada Aurel Vlaicu din Brasov. Politistul Catalin Serban, 29 de ani, din Zarnesti, se afla la volanul unui autoturism Dacia, de culoare galbena, cu numarul de inmatriculare BV-05-VIL. El nu a acordat prioritate de trecere Mariei David care traversase strada pe marcajul pietonal si a lovit-o in plin, accidentind-o grav. Femeia a fost internata de urgenta in Spitalul Judetean Brasov cu fracturi la mina dreapta si piciorul sting si cu leziuni grave la cap. Femeia se afla inca in stare critica. Catalin Serban este plutonier la postul de politie din comuna Cristian. In prezent este cercetat de procurorii militari brasoveni. ( Camelia Csiki ) Ore de informatica in bar . La Scoala Lunca Cetatuii, din judetul Iasi, s-a ajuns la situatia ca orele de informatica sa se tina intr-un bar dezafectat. Directorul scolii, prof. Maria Arnautu, a solicitat Inspectoratului Scolar Judetean si primariei din comuna sa gaseasca spatii adecvate pentru cei 700 de elevi care acum sint nevoiti sa invete in noua sali de clasa, in trei schimburi, inclusiv simbata. Problema cea mai mare este faptul ca proprietarul a scos acum barul la vinzare. Liviu Burlec, inspector general interimar in cadrul ISJ, a declarat ca nu exista nici o posibilitate de repartizare a altui spatiu. ( Catalin Dumitrescu ) Primarul Birladului infometeaza ciinii vagabonzi . Conform datelor oferite de Directia de Sanatate Publica Vaslui, anul trecut, in jur de 700 de persoane muscate de ciini au fost internate in Sectia de boli infectioase a Spitalului de adulti Birlad pentru administrarea tratamentului impotriva turbarii, din care 352 au facut tratament antirabic. Primaria Birlad a inceput deja sa-si faca un plan de eliminare a ciinilor vagabonzi. Pina atunci, primarul Ioan Juverdeanu are de gind sa lase fara hrana toti maidanezii din oras: "Vom incepe o campanie intensa de curatenie, in urma careia nici un loc din oras nu va ramine necuratat. In acest scop ii rog pe birladeni sa nu mai rastoarne gunoiul in locuri nepermise, ci numai in tomberoane. Acestea vor fi golite de RAGCL din ce in ce mai des." ( Ioana Tudor ) Dansind goi, cu stripteuzele . Localul de noapte Anaconda, din Sibiu, a fost atacat simbata, in jurul orei 3.30, de 20 de indivizi. Fiecare a pazit cite un angajat pentru a-l impiedica sa sune la politie, apoi au spart sub ochii clientilor tot ce le-a stat in cale. Indivizii au rupt hainele stripteuzelor, dupa care s-au dezbracat si au dansat goi sub privirile oripilate ale consumatorilor. Dupa ce si-au facut "numarul", acestia au plecat, iar angajatii localului au putut chema politia. Deocamdata, ofiterii cerceteaza intimplarea de simbata si urmeaza sa stabileasca cu exactitate cine conduce gruparea respectiva. Patronii localurilor care au periodic astfel de probleme afirma ca, daca nu se iau masuri, isi vor face singuri dreptate. ( Madalina Scutelnicu ) "Serbarile zapezii, Azuga 2001" Cu toate ca primavara pare sa-si fi intrat deja in drepturi, foarte multi amatori de distractie au ales sa-si petreaca weekend-ul pe pirtia "Sorica", din Azuga. Chiar daca nu se poate schia, putina zapada si gheata de pe pirtie au fost "exploatate" la maximum, de cei prezenti la "Serbarile zapezii - Azuga 2001", cu saniuta, cu bobul si, bineinteles, cu traditionalul celofan. Dupa cum sustin citiva tineri veniti tocmai din Constanta, conteaza mai putin faptul ca nu prea este zapada, pentru ca muzica este buna si atmosfera "beton". Simbata, in cadrul emisiunii "Iarna nu-i ca vara", transmisa in direct de la Azuga, au cintat Axxa, Alina si Sindromul Balcanic. Incalziti de muzica, la un moment dat, fanii rockerilor de la Sindromul Balcanic au facut o adevarata baie in noroiul din fata scenei. In aceeasi emisiune au fost invitati de onoare Ion Antonescu - ministru secretar de stat - si Aurelia Visinescu - expert enolog si director de productie la "Cramele Prahova" - care a facut o scurta expunere privind tehnica degustarii vinurilor. Pentru exemplificare, Aurelia Visinescu a facut doua "degustari oarbe", la un vin rosu si la unul alb. Ca de obicei, frumoasele pirtiei, animatoarele de la Cosmorom si Coca-Cola, impreuna cu "motanul Joe" au avut multe premii si cadouri de impartit celor mai indrazneti tineri de la Sorica. "Evenimentul zilei", sponsorul media al "Serbarilor zapezii - Azuga 2001", a oferit premii constind in materiale promotionale, iar cei de la "Cramele Prahova" i-au incalzit pe participanti cu energizante si vin fiert. Chiar daca acest lucru nu era prevenit in desfasurator, la traditionalul chef de simbata seara au subscris toti cei prezenti, care s-au distrat pina spre dimineata in cabana "Sorica" si in discoteca din localitate. Nici de aceasta data, "Izexim Group", firma organizatoare, nu si-a dezmintit renumele, aducind pe scena trupe ale momentului pentru toate gusturile. Duminica, pe scena au urcat Giglio si Andrelele, care i-au facut pe copiii prezenti sa cinte si sa tipe impreuna cu ele. Majoritatea tinerilor cu care am vorbit au spus ca vor veni la "Serbarile zapezii - Azuga 2001" pina la ultima editie, pentru ca este singurul loc de pe Valea Prahovei unde se intimpla ceva in aceasta perioada. "Avem aici muzica buna, ne intilnim cu tineri din toata tara, iar Cornelito este cel mai tare MC pe care l-am vazut", ne spune Alin Spinu, un tinar in virsta de 23 de ani, din Galati. Pentru weekend-ul urmator, prognozele meteo sint incurajatoare, iar cei de la "Hearts Adv.", pe linga obisnuita distractie, ne-au pregatit concerte cu trupele Galax, Spitalul de Urgenta si multe alte surprize. ( C.N., C.T., M.M. ) Cristian-Mircea Surdu a spulberat un tinar pe trecerea de pietoni Cristian-Mircea Surdu, fratele politicianului Victor Surdu, a fost implicat intr-un accident rutier, soldat cu o victima. Vineri seara, in zona Bibliotecii "Mihai Eminescu" din Iasi, un tinar a sarit in fata masinii IS-40-YEE, condusa de Cristian-Mircea Surdu (51 de ani). Masina l-a lovit in plin, iar barbatul a murit pe loc. "Este vorba despre Ioan Ciuta in virsta de 27 de ani, din comuna Tomesti, muncitor la o firma particulara din Iasi. Vina nu apartine soferului, deoarece victima i-a sarit efectiv in fata, fara sa se asigure daca vine vreo masina", a declarat pentru "Evenimentul zilei" maiorul Vasile Fetcu, comandantul Politiei Rutiere Iasi. Ioan Ciuta se grabea sa ajunga la Autogara pentru a prinde ultima cursa care facea legatura Iasi-Letcani, comuna unde locuia prietena lui. In urma cu citeva luni, fratele lui Victor Surdu a mai fost implicat intr-un accident. Atunci, Cristian-Mircea Surdu si-a impuscat partenerul de vinatoare. CATALIN DUMITRESCU Striviti in autocisterna Un accident grav de circulatie, in care si-au pierdut viata doi tineri, s-a produs ieri dimineata, in jurul orei 6.00, la iesirea din municipiul Buzau spre Ploiesti. Autocisterna BZ-67-RAP, apartinind Schelei de Petrol Berca, mergea la Sarata-Monteoru pentru a incarca apa sarata, necesara in procesul tehnologic. Dupa cea urcat panta pasajului care traversa soseaua de centura, in punctul cel mai inalt, autovehiculul a deviat de la directia de mers spre dreapta, a retezat aproximativ 20 de metri din parapetul metalic, apoi s-a prabusit de pe pod de la inaltimea de zece metri rasturn"ndu-se in aer. Soferul Marius Marica, 27 de ani, si pasagerul Vasile Stroe, 21 de ani, ambii din Berca au murit striviti in cabina. Autocisterna a fost avariata aproape in totalitate. MARIUS FAIFER IPS Pimen dezvaluie: Racla Sf. Grigorie Teologul, gaj pentru un credit extern Dupa mai bine de 30 de ani, moastele Sf. Grigorie Teologul se afla din nou la Manastirea Slatina, din Suceava, de unde au fost ridicate la sfirsitul anilor '60 de regimul comunist. Sf. Grigorie este considerat ca fiind unul dintre marii aparatori ai ortodoxiei. Arhiepiscopul Sucevei si Radautilor, IPS Pimen Suceveanul, spune ca "acest mare ierarh face parte din grupul celor trei mari ierarhi ai lumii, Vasile cel Mare, Grigorie Teologul si Ioan Gura de Aur. Adevarul de credinta intotdeauna a iesit la iveala. Cind pe pamintul tarii noastre se gasesc sfintele moaste ale unui ierarh de talia lui Grigorie Teologul inseamna foarte mult pentru Biserica noastra". Dumitru Popescu, poreclit Dumnezeu, l-a convins pe Ceausescu sa nu depoziteze moastele la subsol "In urma cu vreo 30 de ani s-a hotarit ca toate valorile de patrimoniu sa fie concentrate la Bucuresti. Cind au inceput aceasta lucrare au spus ca este o valoare materiala artistica, pentru ca, intr-adevar, cutia in care se afla sfintitul cap al Sf. Grigorie Teologul este din argint, lucrata cu maiestrie. Aceste sfinte moaste au fost luate, deci, pentru cutia din argint, in perioada in care au fost luate si alte obiecte de patrimoniu, care sint in primul rind obiecte de cult, obiecte religioase. Era in anul 1968. Trebuie sa retinem un lucru: luarea acestor obiecte de arta in acea perioada urmarea un lucru foarte important pentru politica tarii de atunci. Nicolae Ceausescu voia sa arate in afara tarii ca are cu ce garanta imprumuturile pe care le face, ca avem niste valori. Insa a concentra intr-un singur loc toate aceste valori era o lucrare foarte periculoasa", declara IPS Pimen. Autoritatile comuniste intentionau ca toate bunurile luate de la biserici sa fie depuse la un loc, intr-un depozit situat la subsol. Ca nu s-a intimplat asa, un merit il are si cel poreclit "Dumnezeu" in vremea comunistilor, ne-a povestit IPS Pimen: "In acea vreme, Mitropolitul Moldovei, Iustin Moisescu, aflind de lucrul acesta, la sedinta Marii Adunari Nationale la care participa si la care trebuia sa se hotarasca lucrul acesta, l-a abordat in pauza pe Popescu Dumitru, poreclit Dumnezeu. I-a zis «Stiti ce inseamna lucrul acesta? Daca toate lucrurile acestea vor fi concentrate intr-un singur loc, pot fi distruse toate, in cazul unui incendiu, cutremur sau alte nenorociri. In al doilea rind, cu ce putem dovedi noi cultura, istoria poporului nostru? Pentru ca aceste obiecte au fost lucrate in niste locuri, in niste centre de arta». In timpul pauzei, Dumitru Popescu i-a spus lui Ceausescu. Dupa pauza, urma sa se voteze: o simpla formalitate. Si Ceausescu a scos de pe ordinea de zi votarea acestei legi". De atunci, moastele au stat la Muzeul National, in conditii bune. Dar, dupa cum spune IPS Pimen, "locul lor nu era acolo, la muzeu. Cind e vorba de obiecte sfinte, de sfintele moaste, de obiecte liturgice, acestea nu au ce sa caute la un muzeu. Inteleg, o broderie, o icoana pictata, mai merge. Dar asemenea lucruri, nu. Dar iata ca Dumnezeu a rinduit ca aceste obiecte sa fie aduse inapoi". O premiera: "Se face inceputul reasezarii vietii noastre bisericesti" Mii de credinciosi veniti din tot judetul Suceava s-au inchinat la moastele Sf. Grigorie, la Manastirea "Sf. Ioan", din Suceava, unde au fost aduse pe 2 februarie. Ieri dimineata, racla a fost dusa la Manastirea Slatina de o procesiune condusa de IPS Pimen. Inainte de plecare, IPS Pimen ne-a declarat: "Este o premiera, se face inceputul reasezarii vietii noastre bisericesti, rinduielii noastre bisericesti. Putini speram ca moastele vor fi aduse inapoi". O data cu redobindirea moastelor Sf. Grigorie Teologul, Manastirea Slatina va deveni unul dintre punctele de atractie ale turistilor care trec prin Bucovina si unul dintre locurile de pelerinaj ale credinciosilor ortodocsi. TIBERIU AVRAM [27][pl.dll?rid=expresro] 