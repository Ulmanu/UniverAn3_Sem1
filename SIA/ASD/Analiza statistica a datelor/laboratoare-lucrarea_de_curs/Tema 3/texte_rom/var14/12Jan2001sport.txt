 Mircea Sandu sta cu mina-ntinsa Dati un leu pentru Ferefeu! Mircea Sandu, presedintele Federatiei Romane de Fotbal, a anuntat ieri ca institutia pe care o conduce va initia, in cel mai scurt timp, o colecta publica destinata finantarii mai multor programe de investitii. Noua initiativa, venita dupa ce Nasu' a proclamat ani in sir autonomia si independenta financiara a federatiei pe care o pastoreste, sugereaza o schimbare de macaz in politica FRF, dar si evidenta saracire a unui buget pina nu de mult garnisit cu conturi grase. Dupa celebrul model "Dati un leu pentru Ateneu" lansat pentru restaurarea celebrei institutii de cultura, Mircea Sandu se gindeste la un adevarat apel catre poporul roman. "Nu m-am gindit la un slogan, dar luni voi da publicitatii o scrisoare deschisa adresata intregii natiuni, in care voi cere sprijinul tuturor celor care iubesc cu adevarat fotbalul", a anticipat liderul din Bulevardul Poligrafiei. "In principiu, asteptam sa adere la aceasta actiune macar 10.000 de persoane care sa contribuie cu cite minimum 250.000 de lei. Pentru acesti donatori vom organiza si niste trageri la sorti cu premii, in care se vor cistiga fie excursii cu nationala la meciurile din deplasare, fie echipamente, mingi sau abonamente la partidele de pe teren propriu. Apelul nostru nu este restrictiv. Ii asteptam inclusiv pe fotbalistii din tara sau din strainatate". Nasu' va dona 10 milioane de lei Mircea Sandu a anuntat, de asemenea, ca va deschide lista donatorilor si va vira in cont suma de zece milioane de lei. Aceasta actiune ar trebui sa completeze fondurile pentru construirea noului sediu al federatiei, precum si pentru ridicarea centrului national de pregatire de la Mogosoaia. Presedintele FRF face demersuri pentru a intra in audienta la primul-ministru, caruia vrea sa-i ceara ca modernizarea stadioanelor (impusa de UEFA) sa fie sprijinita de la bugetul statului. Sirul demisiilor consemnate la virful arbitrajului romanesc l-a descumpanit pe Mircea Sandu care a declarat ca incepe sa se indoiasca de veridicitatea bunelor intentii proclamate de majoritatea celor implicati: "Sint intr-o mare dilema. Toata lumea a cerut reformarea Comisiei Centrale a Arbitrilor, iar acum, cind am purces la acest lucru, constat cu stupoare ca nu prea gasesc oameni care sa se inhame la lucru. Nu exista libertate mai mare decit s-a oferit acum noului CCA". Nasu' a promis, totusi, ca pina luni va gasi un inlocuitor pentru Mircea Nesu, ultimul presedinte demisionar al CCA. El a mai anuntat ca salariul secretarului general al comisiei (post ocupat deocamdata de Vasile Avram) este de zece milioane de lei pe luna, iar amenajarea spatiului de la hotelul "Sport", unde-si va desfasura activitatea CCA, va costa aproximativ 300 de milioane de lei. Un alt capitol care va suferi restructurari fundamentale anul acesta este cel al juniorilor. Mircea Sandu a dezvaluit ca, in vara, la complexul sportiv de la Snagov va fi practic reinfiintat centrul national de juniori "Luceafarul". Cei mai buni fotbalisti din tara la categoria de virsta 14-15 ani vor fi selectionati si tinuti pe gratis in cantonament timp de trei ani, dupa care, la implinirea virstei de 18 ani, se vor reintoarce la echipele lor de club. Tot aici, presedintele FRF a anuntat ca are in intentie sa solicite UEFA acordarea organizarii unui turneu final al Campionatului European rezervat juniorilor. Insa dupa anul 2002. Pele si Platini, la retragerea lui Hagi Nasu' a dezvaluit apoi ca preparativele pentru meciul de retragere al lui Gica Hagi au intrat pe ultima linie dreapta. "Festivitatea va fi demna de ceea ce a reprezentat Hagi pentru fotbalul romanesc. Vor participa fosti si actuali colegi ai lui de la Real Madrid, de la Barcelona, din Italia si de la Galatasaray. Au fost facute invitatii domnului Blatter, lui Pel?, lui Platini, domnului Johansson (n.r. - presedintele UEFA) si altor personalitati marcante ale fotbalului". Discursul lui Mircea Sandu a atins apoi problema pregatirii echipei nationale. Actiunea "Portugalia" este batuta in cuie, doar in ceea ce priveste meciul cu selectionata Croatiei mai sint incertitudini. Care pornesc mai ales de la dorinta croatilor ca aceasta partida sa fie contabilizata in palmaresul FIFA. Dar, cel mai probabil, meciul se va disputa, chiar daca in echipa noastra nu vor aparea stranierii. "Eu, la momentul actual, intre a nu juca un meci, pentru a nu strica palmaresul nationalei, si a-l disputa, aleg ultima varianta. Dar trebuie sa-l consult si pe Loti, nu? Poate ca si el e ca Iordanescu, tine la palmares". Mircea Sandu s-a aratat ingrijorat ca, in ultima perioada, aproape toate scandalurile legate de ascunderea sumelor reale la transferul unor jucatori au legatura cu Rapidul. Nasu' se gindeste sa modifice regulamentul, pentru ca astfel de ilegalitati sa fie aspru pedepsite. Malitios, Mircea Sandu chiar a facut o legatura intre aceste scandaluri si criza la nivel de conducere pe care o traverseaza giulestenii - "...probabil ca Rapid are ceva cu altii. De aia cred ca nici n-au presedinte la ora asta...". MATEI UDREA HORIA HASNAS Pentru ca a pedalat in draci ca sa-i impresioneze pe doctori, Stelistul Carabas a rupt bicicleta medicala! Fotbalistii de la Steaua si-au luat ieri pulsul inainte de a lua in piept aerul tare de la Forban. Dupa ce dimineata au dat peste cap aparatele de la Institutul National de Medicina Sportiva, "militarii" au ajuns spre seara la traditionalul loc de cantonament montan. Primul sosit in complexul "Lia Manoliu" a fost moldoveanul Valeriu Bordeanu. "Ba, e posibil sa vii de la ora 7.00 si sa termini ultimul circuitul?", se intreba, extrem de mihnit, fundasul stinga stelist, nerabdator sa plece mai repede de la INMS. Piturca n-a renuntat la ideea de a-i lua la Forban pe fiul sau, Alexandru, si pe Andrei, baiatul fostului mare handbalist Vasile Stinga. La INMS, timpul a trecut extrem de greu pentru jucatorii liderului la zi din Divizia A. Lihniti de foame, Trica si-a luat grisine, iar Baciu si Mitrita au dat gata doua pungi de pateuri cu brinza. "Cind ajungi la Romana, sa-mi iei si mie un suc!" Stelistii au reusit performanta sa rupa bicicleta inainte ca toti jucatorii sa se urce pe ea. Cel care se poate lauda cu aceasta isprava este mijlocasul dreapta Stelian Carabas. "Domnu' doctor, ne pare rau, dar s-a stricat bicicleta si nu avem aparat de sudura pentru a o repara", i s-a adresat o asistenta medicului stelist Ionut Codoreanu. "Danciule, cind ajungi la Romana sa-mi sa-mi iei si mie un suc!", l-a tachinat Cristi Ciocoiu pe colegul sau de linie, Ionel Danciulescu, in timp ce acesta din urma pedala de zor. Ciocoiu are doua kilograme in plus fata de greutatea normala. Regulamentul de ordine interioara instituit de Victor Piturca prevede ca, pentru fiecare kilogram in plus, fotbalistii trebuie sa scoata din buzunar cite o amenda de o suta de dolari. Vladoiu e "Robocop" Spre deosebire de virful de lance bacauan, Jean Vladoiu i-a uimit pe oamenii in halat alb. "Sinteti la parametrii optimi. Nici nu se cunoaste ca ati fost in vacanta", i-au spus doctorii golgeterului din Ghencea, imbracat in treningul echipei nationale si incaltat cu o pereche de pantofi sport de culoare verde fosforescent. Catalin Lita s-a vopsit argintiu in cap, dupa ce, la reunirea lotului stelist, parul sau avea nuante galbene. "Din cauza spalatului, parul mi se decoloreaza, asa ca trebuie sa ma revopsesc din cind in cind. Pentru a ajunge la aceasta culoare argintie, a trebuit sa ma vopsesc de patru ori", ne-a declarat ex-bancarul, care este coleg de camera cu Radu Niculescu. "Radu e baiat de baiat. Are un suflet deosebit", a mai afirmat "Pantera". DANIEL CONTESCU La vara se anunta schimbari spectaculoase Halagian - la Rapid, Lucescu - la Dinamo, Dinu - la FC National! O sursa federala ne-a dezvaluit faptul ca, din vara, la nivelul unor cluburi importante ale Diviziei A la fotbal se vor face anumite transformari care, "cu siguranta, vor da alta fata fotbalului romanesc". Potrivit federalului care a dorit sa-si pastreze anonimatul, grupari ca Rapid, Dinamo si FC National se vor intari prin producerea unor schimbari spectaculoase la nivelul conducerilor administrative si tehnice. Premonitiile influentului personaj federal sint, in principal, legate de clubul Rapid, unde in scurt timp, in locul actualului presedinte, Grigore Sichitiu, va fi pus experimentatul Jean Padureanu. "Tata Jean", in prezent consilier al gruparii Gloria Bistrita, a fost deja contactat de sponsorul giulestean George Copos. Conform "marii strategii", Rapidul va avea din vara si un alt antrenor principal, cel mai probabil in persoana lui Florin Halagian, tehnician agreat de Padureanu. "Ambii sint la un pas de retragerea din fotbal. O retragere care ar putea sa fie facuta in plina glorie, mai ales ca Rapidul prezinta o mare disponibilitate la realizarea performantelor", conchide sursa, care mai sustine ca "Lordul" este chiar autorul acestei strategii. Chiar daca nu recunoaste deschis "varianta" dezvaluita de federal, "Tata Jean" accepta sa discute acest subiect. "Sa mai traim pina la vara. In prezent nu se pune problema sa plec de la Bistrita. Dupa incheierea acestui campionat vom discuta si acest subiect". In viziunea oficialului FRF, transformarile de la Rapid vor genera si alte schimbari spectaculoase. Astfel, actualul antrenor al giuestenilor, Mircea Rednic, ar putea deveni "secundul" lui Mircea Lucescu, a carui revenire de la Galatasaray Istanbul va avea loc tot la vara. Cei doi au deja locuri promise la Dinamo. In aceste conditii, Cornel Dinu va parasi clubul "ciinilor rosii" pentru a deveni manager general la FC National, grupare unde detine, pe viata, portofoliul de presedinte. In cazul acestor ultime schimbari, totul va depinde de rezultatele obtinute cu Galata de Mircea Lucescu, acestuia expirindu-i contractul in vara anului viitor. LAURENTIU CIORNEI DANIEL CONTESCU 11 puncte si doua recuperari pentru "Gigantul din Carpati" Ghita Muresan bate echipa lui Vlade Divac Echipa franceza de baschet Elan Bearnais Pau-Orthez a repurtat, miercuri seara, un nou succes in Suproleague, cea mai valoroasa competitie europeana la nivel de cluburi. Formatia la care evolueaza si romanul Ghita Muresan a jucat pe teren propriu, impotriva sirbilor de la Partizan Belgrad, si a invins cu scorul de 92-81. Muresan a jucat la cote medii, timp de 15 minute, reusind 11 puncte si doua recuperari. Cu atit mai importanta este victoria pentru "Gigantul din Carpati", cu cit succesul a fost inregistrat in fata gruparii al carei presedinte este sirbul Vlade Divac, pivotul de 31 de ani care evolueaza in NBA, la Sacramento Kings. "Partizanii" conduc in prezent cu 6-2 in istoria confruntarilor cu Pau-Orthez. Urmatorul meci pe care-l va juca EBPO in Grupa B din Suproleague (locul 6, la acest moment) va fi impotriva echipei Scavolini, pe 17 ianuarie. Sarbatoarea a fost dubla la "Palais des Sports" din orasul Pau, pentru ca aceasta arena, a doua ca marime in Franta (dupa celebra "Omnisport", de la Paris-Bercy), a aniversat 10 ani de la inaugurare. MARGARIT BANUTA Solicitind o inregistrare video cu fotbalistul argentinian Zaire, Avellino a primit o caseta porno cu brazilianca Zaire O intimplare pe cit de inedita, pe atit de amuzanta au trait zilele trecute diriguitorii formatie italiene de fotbal Avellino, din liga a treia. Aflat in criza de atacanti, clubul italian a cerut o caseta video cu inregistrarea citorva meciuri ale tinarului argentinian Zaire (19 ani), care activeaza la o echipa din liga a doua a campionatului din Tara Tangoului. Presedintele de la Avellino, Marco Pugliese, antrenorul principal si cel secund s-au asezat comod in fotolii si au dat drumul casetei, extrem de curiosi sa-l vada la lucru pe sud-american. Cei trei au ramas siderati in momentul in care pe ecranul televizorului au aparut imaginile unui film porno, in care protagonista principala era o brazilianca de aceeasi virsta cu fotbalistul argentinian si al carei nume de scena este tot Zaire. Socati de intorsatura pe care au luat-o lucrurile, "macaronarii" au renuntat la achizitionarea jucatorului. SILVIU TANASE Sampanie pentru Moldovan Bistriteanul Viorel Moldovan, atacantul roman de la Nantes Atlantiques, are la picioarele sale intreaga Franta fotbalistica. Evolutia impresionanta din acest sezon a internationalului roman, autor a 15 goluri pentru Nantes (liderul la zi din Hexagon), e si in gratiile presei franceze. "Moldobut" a fost desemnat de ziaristi jucatorul lunii decembrie, urmind ca inaintea meciului de pe teren propriu, pe care "canarii" il vor sustine in acest weekend, in compania celor de la Auxerre, sa primeasca o sampanie si o cupa. "Premiul pentru luna noiembrie a fost luat tot de un jucator de la noi, mijlocasul coordonator Carriere. Un uscat pe care nu dai doi bani, dar care e bun rau de tot". Despre transferul lui Raducioiu la AS Monaco, Moldovan a declarat: "Imi pare rau ca n-am apucat sa joc impreuna cu el la echipa nationala. Cred ca ne-am fi gasit amindoi locul in primul 11". (D.C.) Florin Raducioiu va purta tricoul cu numarul 30 la AS Monaco "Sper sa-i atrag atentia selectionerului Ladislau Bölöni" Fotbalistul roman Florin Valeriu Raducioiu a efectuat, ieri, partea a doua a vizitei medicale la noul sau club, AS Monaco. In total, ex-dinamovistul a fost supus unor teste fizice si medicale, de mare complexitate, timp de noua ore. Florin a participat la primele doua antrenamente, foarte dure ca intensitate, si organismul lui a raspuns bine la efort. Antrenorul Claude Puel pare incintat, deocamdata, de noua sa achizitie. Raducioiu are de ales intre numerele 29 si 30, care vor fi inscriptionate pe tricoul cu numele sau la AS Monaco. Probabil, el va opta pentru numarul 30, care reprezinta si virsta sa. Conducerea gruparii din Principat i-a oferit o casa chiar intr-un cartier rezidential din Monte Carlo. In curind, romanul intentioneaza sa o aduca si pe sotia sa, Astrid, impreuna cu cei doi copii. "Am sansa sa evoluez la o mare echipa europeana" Raducioiu a acordat, de la semnarea contractului cu echipa franceza si pina acum, o sumedenie de interviuri. Reprezentativ pare a fi cel publicat de agentia de stiri "Sportal", pe site-ul ei Internet, versiunea franceza. "Sportal" este proprietatea unei companii europene mass-media. Printre altele, Raducioiu spune ca "revenirea la nationala inseamna unul dintre motivele pentru care am acceptat contractul pe sase luni cu AS Monaco. Sper ca prestatiile mele viitoare sa-i atraga atentia selectionerului Ladislau Bölöni. Am sansa sa evoluez la o mare echipa europeana, alaturi de mari jucatori. Doi dintre ei mi-au fost colegi la AC Milan. Este vorba de italienii Cristian Panucci si Marco Simone. Stiu ca pot conta pe ei pentru a ma integra mai usor la Monaco, desi e clar ca voi avea nevoie de un timp de acomodare". Referitor la faptul ca monegascii trec printr-o perioada dificila, Florin a precizat ca nu-l nelinisteste acest lucru. "Pentru mine conteaza doar actiunile din teren. Am venit la Monte Carlo ca sa marchez cit mai multe goluri si sper sa reusesc asta, in cel mai scurt timp. Vreau sa contribui, cu experienta mea, la performantele echipei. Unul dintre motivele pentru care m-am transferat este sa o ajut sa se claseze din nou pe primele locuri din clasament". MARGARIT BANUTA, DANIEL CONTESCU Asa cum era de asteptat, "Ciumetii" lui Horoba au fost invinsi de Iordania Autointitulata "selectionata divizionara" de fotbal, convocata si deplasata de vicepresedintele bistritean Ioan Horoba la "Cupa Mileniului" din India, a pierdut ieri cu 1-0 (0-0), in fata Iordaniei, la prima partida disputata in competitie. Echipa injghebata de selectionerul-organizator Horoba din jucatori adusi de la tineretul Gloriei Bistrita, din Divizia B sau, pur si simplu, de la cluburi desfiintate n-a izbutit - asa cum era de asteptat - sa-si depaseasca limitele, suferind un esec de-a dreptul rusinos pentru onoarea intregului fotbal romanesc. Pentru turistii de la Tihuta plecati in pelerinaj pe urmele celebrului Mircea Eliade, urmatorul episod al aventurii se va derula duminica si poarta numele de cod "Hong Kong". Cu selectionata provinciei chineze oamenii condusi de Remus Vlad isi vor disputa calificarea in faza urmatoare a turneului. Pina la urma, se pare ca soarta a suris, totusi, delegatiei valahe, pentru ca formatia Camerunului, cea de-a patra componenta a grupei a treia, a abandonat, scutindu-i pe romani de pericolul unui esec la scor. MATEI UDREA Flick-flack Hagi, lansatorul de rachete Galatasaray Istanbul a cistigat cu scorul de 2-1 (1-1) intilnirea disputata miercuri cu olandezii de la PSV Eindhoven. Meciul, la care au asistat 3.000 de spectatori, s-a jucat in localitatea spaniola Las Palmas si a contat pentru turneul international Maspalomas. Primul gol al turcilor a fost inscris in minutul 42 de Gica Hagi, care a transformat magistral o lovitura libera de la 25 de metri. Reusita "Regelui" a fost unanim laudata in ziarele turce si spaniole de ieri, in vreme ce Reuters a caracterizat-o drept "o realizare superba". Golul care a adus victoria pentru "CimBom" i-a apartinut lui Serkansi si a venit la noua minute dupa pauza. Scorul fusese deschis in minutul 37 de Arnold Bruggink. "Luci" i-a utilizat pe tot parcursul intilnirii pe Gica Hagi si Gica Popescu, prestatia cumnatilor multumindu-l pe tehncianul roman. Galata s-a calificat in finala turneului, care va avea loc simbata si va fi transmisa in direct de "Eurosport", incepind cu ora 21.30. Adversara detinatoarei Supercupei Europei in ultimul act al competitiei se va alege dintre Rosenborg si Bayer Leverkusen, echipe care s-au infruntat pentru acest privilegiu aseara tirziu. (S.T.) Sanda, in semifinale la Hobart Romanca Ruxandra Dragomir s-a calificat in semifinalele turneului de tenis "Tasmanian International", de la Hobart (Australia), competitie dotata cu premii in valoare de 110.000 dolari. Ea a invins-o ieri pe frantuzoaica Anne-Gaelle Sidot, scor 6-1, 5-7, 6-3. In alte doua partide, Amy Frazier (SUA) a fost invinsa de Rita Grande (Italia), cu 4-6, 3-6, iar jucatoarea Cara Black, din Zimbabwe, a trecut in trei seturi de rusoaica Elena Lihovteva (1-6, 6-4, 6-4). Acesta este ultimul turneu la care participa Dragomir, inainte de cel de Grand Slam de la Melbourne. (M.B.) Mutu refuza Reggina si Brescia Fotbalistul roman Adrian Mutu a respins ofertele facute de echipele Reggina si Brescia pe adresa sa. "Cei de la Verona sint multumiti si trag de mine in fiecare zi sa nu plec de aici", ne-a declarat ieri fotbalistul de la Hellas Verona, care a tinut sa spulbere incertitudinile privind viitorul sau. "Briliantul" a participat la antrenamentul echipei pregatite de Attilio Perotti. "Sper sa reintru in meciul cu Napoli si sa dau adevarata masura a valorii mele. Pina in vara nu se pune problema sa plec de la Verona", a mai afirmat ex-dinamovistul. (D.C.) Ronaldo - audiat Ronaldo, starul fotbalului brazilian, a fost audiat de o comisie parlamentara care investigheaza neregurile petrecute in sportul-rege din "Tara Cafelei". Ronaldo a explicat ca a suferit un "stres emotional" cu citeva ore inainte de startul finalei Campionatului Mondial din Franta. El a fost dus la o clinica din Paris si a ajuns la stadion cu doar 50 de minute inainte de fluierul de incepere. Comisia parlamentara ancheteaza si interventia firmei "Nike", sponsorul echipei nationale de fotbal a Braziliei, care l-ar fi fortat pe Ronaldo sa intre pe teren. Jucatorul sud-american are un contract fabulos cu respectiva firma, iar absenta starului brazilian din cel mai important meci al sfirsitului de mileniu, ar fi fost considerata o catastrofa din punct de vedere financiar. (D.N.) Florin Calinescu, presedinte la Rocar! Florin Calinescu, omul care se simte in fata reflectoarelor ca pestele in apa, ar putea accepta in urmatoarele doua saptamini functia de presedinte la echipa de fotbal Rocar Bucuresti. Surse din cadrul clubului ne-au informat ca realizatorul popularei emisiuni de televiziune "Chestiunea zilei" va ocupa acest post in scurt timp. "Pot sa dau un raspuns final pina pe 1 februarie. Eu sint prieten cu Gheorghe Florea, patronul echipei. N-am ascuns niciodata acest lucru si nici el n-a facut-o. O sa ne plimbam prin parc si o sa discutam. Nici nu neg, nici nu confirm. Nu s-a oficializat nimic. Asta depinde de mai multi factori". In cazul in care va accepta postul de presedinte la gruparea din Drumul Gazarului, Florin Calinescu nu va renunta la postul de director al Teatrului Mic si nici la realizarea emisiunii cu cel mai mare succes la televiziunile din Romania. Obiectiv: Cupa Romaniei "Vorba lui Nicu Vacaroiu! Daca eu vreau sa lucrez de la ora 8 seara in plus, care e problema? Pot fi presedinte la Senat, dar si la banca. Este treaba mea. Imi aranjez propriul program", a afirmat Calinescu, convins ca va avea destul timp pentru toate treburile. El nu si-a ascuns intentia de a scoate rezultate importante cu Rocar: "Daca accept functia de presedinte, obiectivul echipei va fi cistigarea Cupei Romaniei". Numirea la cirma formatiei Rocar este inca un subiect de meditatie pentru indragitul om de televiziune: "Ma gindesc si eu. Daca am baut o bere cu Florea inseamna ca sint presedinte? Prima conditie, aceea de a nu face blaturi, a trecut-o. Mi se pare mie ca a procedat foarte corect. Rocarul a jucat 15 meciuri pe bune si toata presa ne-a felicitat. Daca nu ne furau arbitrii in patru partide, eram chiar pe locul 2, daca nu ma insel. Trebuie sa mai clarificam insa unele aspecte". "O sa fiu ca Mos Craciun pentru ceilalti presedinti" Dupa ce a satirizat in dese rinduri activitatea presedintilor de club, Florin Calinescu i-ar putea infrunta, dintr-o noua postura, pe Jean Padureanu, Gheorghe Stefan si Gheorghe Chivorchian. "Sper sa fiu ca Mos Craciun pentru ei. Un cadou placut. Daca Jean Padureanu a anuntat ca se retrage, nu trebuie sa vina altii noi?, si-a motivat optiunea Calinescu. El a spus ca nu va conduce grupari ca Steaua, Dinamo sau Rapid. "Am zis ca ramin fidel echipelor mici care vor sa ajunga mari si au nevoie de sprijin. Nu imi voi schimba aceasta atitudine. Sint consecvent", conchide actorul. DANIEL NAZARE 