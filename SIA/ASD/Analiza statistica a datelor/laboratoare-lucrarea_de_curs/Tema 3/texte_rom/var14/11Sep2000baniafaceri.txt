 Magazinele second-hand sint o afacere de prima mina O data cu venirea anotimpului rece, pentru multi romani incep grijile legate de vestimentatie. Cum remuneratia-i mica, dupa buget, iar hainele de iarna nou-noute au atins "scoruri" exagerate, intervin problemele. Lumea vrea o toala la moda, de buna calitate, si ieftina. In aceasta situatie, salvarea vine de la magazinele second-hand, locul unde romanul de rind poate gasi ce-i doreste inima si-i permite buzunarul. Oferta magazinelor cu haine deja purtate este foarte mare: blue-jeans de firma, scurte "Nike", manusi de schi cu puf de pinguin, bocanci, indispensabili, clapari, patine, sosete din cea mai fina lina. In anumite magazine de acest tip sint expuse la vinzare chiar si desuuri de dama, ciorapi lycra, boxeri, curele, cravate, sau alte accesorii. Specializare pe un anumit tip de haine In Piata Cringasi din Bucuresti exista un magazin care comercializeaza numai haine second-hand din bumbac, importate din SUA (tricouri, camasi, echipament de sport etc). Produsele par a proveni din solduri, toate avind inscriptionate pe etichete mai multe preturi, de la 20-40 dolari la 4-5 dolari, sume cu care se si vind. In Piata Victoriei s-a deschis un magazin specializat in sacouri de dama si barbatesti si in vestimentatie stil clasic (esarfe, cravate, bluze de zi si de seara, pantaloni clasici etc.) de provenienta germana. Metode de vinzare pur occidentale Pentru a-si atrage clientii, magazinele cu haine la mina a doua au inceput sa-si schimbe chiar si metodele de vinzare. Intr-un magazin de pe bd. Ion Mihalache (fost 1 Mai), cind este lume multa, vinzatoarele anunta la microfon ca, in urmatoarea jumatate de ora, toate produsele dintr-o anumita categorie au un pret de doua-trei ori mai mic (de exemplu, produsele pentru copii de 40.000-50.000 lei se vor vinde, in intervalul respectiv, cu 10.000 lei bucata). Alte magazine au copiat metode utilizate de marile companii in campaniile publicitare: la un numar de produse cumparate, clientul primeste gratuit, la alegere, un produs in plus. O alta manevra de atragere a clientilor, care asigura o vinzare rapida, este schimbarea zilnica a marfurilor expuse, precum si variatia preturilor in functie de ora si de afluenta cumparatorilor. Marfa oferita in acest an la vinzare este mai mult decit satisfacatoare. Anii trecuti, majoritatea hainelor la mina a doua erau fie foarte uzate, fie patate, fie cu defecte majore de fabricatie. Observind ca vinzarile nu prea merg daca vinzi chiar orice, patronii magazinelor second-hand s-au reprofilat pe vinzarea de produse importate din solduri. Acum, hainele nu mai au aspect slinos, sau de genul "igienizat prin fierbere" si nici mirosul specific de vechitura. In schimb, au etichete cu instructiunile de folosire si preturi tiparite in valuta. Dind o raita prin magazinele second-hand din Bucuresti, impresia este ca acest tip de comert devine pe zi ce trece o afacere profitabila atit pentru romanul cu parale putine, cit si pentru negustori. Inceperea unei astfel de afaceri nu necesita nici foarte multi bani - aproximativ 10.000 de dolari - si nici prea multa alergatura dupa avize si aprobari. Cea mai dificila problema ar fi cea legata de gasirea unui spatiu pentru magazin care, desi trebuie sa aiba "vad" mai ales pentru cei cu venituri medii si mici - principalii clienti - trebuie sa si arate bine pentru a atrage cumparatorii si pentru a le inspira incredere in calitatea marfurilor. Vinzatoarea Violeta spune ca si VIP-urile cumpara haine la mina a doua "Eu n-am purtat niciodata haine second-hand, desi sint multe care imi fac cu ochiul, chiar aici, in magazin. Pe piata nu gasesc lucruri noi atit de bune si de ieftine, ci sint multe turcisme. Lumea cumpara hainele la mina a doua, si acasa le spala cu apa fierbinte si le baga in clor. Toalele second-hand nu se decoloreaza de la clor, ca astea noi de pe piata, iar cind le imbraci zici ca sint noi. Chiar si VIP-urile s-au invatat sa vina sa-si cumpere haine de la noi. Toata lumea, de la sarac la bogat, e multumita ca poarta haine de firma, pe care, daca le-ar fi luat noi, ar fi dat o groaza de bani", ne-a pus Violeta, vinzatoare la un second-hand de pe Calea Mosilor. OANA PATRAULESCU Formalitati la indemina oricui Magazinele second-hand, importul si comercializarea produselor uzate nu intra sub incidenta vreunei legi speciale. Singurul act normativ care "atinge" aceasta activitate este Ordonanta 58/2000, care modifica si completeaza Ordonanta 21/1992, privind protectia consumatorilor. Conform ordonantei sus-amintite, produsele second-hand ar trebui comercializate in Romania ca si marfurile nou-noute. Adica, fiecare obiect, indiferent ca este vorba despre imbracaminte, incaltaminte, jucarii, articole de marochinarie, produse de uz casnic, electronice sau electrocasnice ar trebui sa poarte o eticheta, tradusa in limba romana, instructiuni de folosire, de asemenea traduse, ar trebui sa aiba termene de valabilitate, pret unitar. Ele ar trebui, de asemenea, sa fie ambalate individual. Pentru ca nu exista vreo reglementare speciala, o astfel de afacere nu da prea multe batai de cap. Pe linga avizele si autorizatiile necesare functionarii in deplina legalitate, comerciantii nu au nevoie de nici o parafa speciala pentru a aduce in tara marfuri second-hand. Ei trebuie doar sa prezinte in vama un buletin de analiza din care se rezulte ca produsele respective au fost sterilizate si, deci, nu sint purtatoare de microorganisme. O data intrate in tara, ele pot fi comercializate fara nici un fel de probleme. Legislatia nu impune nici un alt control special, este suficienta garantia, adica buletinul stampilat adus din strainatate. MIHAELA BALEA USAID finanteaza ONG-urile romanesti Agentia Statelor Unite pentru Dezvoltare Internationala (USAID) a anuntat ca va sustine financiar un nou program in domeniul colaborarii intre organizatiile nonprofit (ONG) din SUA si Romania. Programul, intitulat "NGO Partnership Umbrella Grants", va fi implementat in tara noastra de organizatia World Learning si va oferi finantari pentru proiecte desfasurate in parteneriat de catre ONG-uri de la noi si americane. USAID a aratat ca proiectul doreste stimularea colaborarii ONG-urilor care activeaza in domeniul democratiei, sanatatii, protectiei copilului, eficientei energetice, mediului, administratiei publice locale, dezvoltarii sectorului privat. USAID a anuntat ca pentru mai multe informatii si obtinerea formularelor de inscriere, ONG-urile interesate pot contacta World Learning pe Internet, la adresa www.worldlearning.org.(O.Z.) In aceasta saptamina, Gardienii publici si confectionerii de textile au mare cautare in Bucuresti Agentia Municipala pentru Ocupare si Formare Profesionala (AMOFP) a anuntat ca in perioada 8-15 septembrie, oferta de locuri de munca va fi de 883 posturi. Conform ofertelor, cei mai cautati ramin muncitorii calificati, pentru care exista 690 de posturi vacante. Solicitarile cele mai numeroase sint pentru pentru confectioneri de textile (309 locuri) si gardieni publici (100 locuri). De asemenea, la AMOFP mai exista cereri pentru timplari (60 locuri) si soferi (43 locuri), tesatori, filatori, baby-sitter, vinzatori, frizeri, sudori, mecanici sau lacatusi. In ceea ce priveste oferta AMOFP pentru persoanele cu studii medii, exista 167 de locuri de munca disponibile, cele mai numeroase fiind cele de agenti de paza (150 locuri). De remarcat, pentru persoanele cu studii superioare, oferta este destul de restrinsa, agentii economici din Capitala avind nevoie de un arhitect designer mobilier, doi cercetatori stiintifici, un economist, un expert contabil, sapte ingineri (calculatoare, confectii incaltaminte, electronist, instalatii in constructii) si un specialist in reclama.(O.Z.) Revelion cu dolar de 27.000 de lei In perioada 4 - 8 septembrie a.c. leul a suferit cea mai ridicata rata de depreciere din acest an: 1,13%. Banca Nationala a Romaniei (BNR) a fost nevoita, pe fondul speculatiilor facute de marile banci comerciale, sa intervina de mai multe ori vinzind dolari. Analistii spun ca s-au fortat aceste interventii ale BNR, bancile fiind nemultumite de nivelul dobinzilor titlurilor de stat - principala lor sursa de plasament si profit. Pe acest fond, la Bursa din Sibiu cotatiile de saptamina trecuta ale dolarului au inregistrat o crestere de 150 de unitati, de la 23.750 lei, la 23.900 lei. Cotatiile futures ale dolarului pentru 31 decembrie a.c. s-au mentinut, pe parcursul saptaminii trecute, la peste 27.000 lei. "Aceste cotatii par prea ridicate, dar este posibil ca rata inflatiei sa depaseasca previziunile actuale in cazul in care pretul petrolului va continua sa creasca", a declarat un oficial al bursei sibiene. (G.T.) Toamna se numara expozitiile Miercuri, in complexul Romexpo din Bucuresti, va avea loc deschiderea celei de-a treia editii a expozitiilor internationale "Expo Petro Gas" si "Modexpo", precum si a tirgului specializat "Congenerg", toate trei manifestarile fiind organizate de Camera de Comert si Industrie a Romaniei. La "Expo Petro Gas" vor participa 115 firme din 15 tari, iar la "Mondexpo" si-au anuntat prezenta 45 de societati din sase state.(G.T.) 