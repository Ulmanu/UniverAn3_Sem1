 Acceptarea grupului lui Vasile Secares in PNL produce o fractura ideologica in partid Dan Amedeu Lazarescu: "Sa va fie rusine!" Senatorul PNL Dan Amedeu Lazarescu, unul dintre liberalii de marca ai partidului, va cere la Congresul PNL din 18 august demisia actualei conduceri a PNL. Motivul? Aceasta "s-a inhaitat" cu grupul lui Vasile Secares. "S-a terminat. Apropierea de acesti comunisti lichideaza partidul liberal pentru totdeauna. Il arunca in mocirla", ne-a declarat ieri senatorul liberal. "Voi denunta aceasta conducere care nu mai are nici cea mai mica rusine", a declarat, ferm, Lazarescu. Senatorul liberal a adaugat ca, in aceasta actiune a sa, are alaturi "Senatul liberal si tot electoratul sanatos al PNL". In cazul in care demersul sau nu va avea succes Dan Amedeu Lazarescu isi va da demisia din PNL. Cu toate framintarile din ultimul timp, in ciuda demisiei lui Nicolae Manolescu, in ciuda afirmatiei socante a lui Mircea Ionescu-Quintus care sustinea: "Eu traiesc drama ca n-am dreptul sa-mi dau demisia", PNL parea ca a iesit intarit din toate negocierile pe care le-a dus in ultima vreme. Si totusi, aceasta declaratie a unui om greu din partid, unul dintre purtatorii stindardului liberal, pare sa dovedeasca ca fundatia PNL se clatina, iar alianta cu Initiativa Social-Liberala, condusa de Vasile Secares, este pe cale sa declanseze un cutremur de proportii. Si un scandal mai mare decit cel provocat de negocierile cu ApR. La aceasta se adauga si faptul ca declaratia ferma a lui Dan Amedeu Lazarescu are in spate un sir de alte declaratii "anti-ISL", facute in luna iulie. La acel moment, Dinu Zamfirescu se declara impotriva includerii ISL in PNL, iar Stefan Augustin Doinas gasise "traducerea" initialelor ISL- "infiltrarea socialista in liberalism". TEODORA GEORGESCU "Astia nu sint liberali, sint comunisti!" Vadit iritat, Alexandru Paleologu ne-a declarat la rindul sau ca prefera sa nu vorbeasca despre primirea in PNL a liderilor asa-zisei ISL. "Daca va mai exista PNL, aceasta alianta nu se va putea face. Vorbim aici despre adevaratul PNL si nu despre PDSR, de unde acesti domni pseudoliberali se trag", ne-a mai spus distinsul carturar si fruntas liberal. Paleologu nici nu vrea sa auda despre o formula liberala PNL- ISL, pe care declara raspicat ca nu o poate accepta sub nici o forma. "Este ilegitima si ilegala o asemenea formula", ne-a mai declarat Alexandru Paleologu, adaugind ca liderii ISL sint de fapt oameni legati de Ion Iliescu. Va merge la Congresul Liberal dar, dupa cum spune, va cere excluderea grupului si a celor care au adus PNL intr-o asemenea stare. "Astia nu sint liberali, sint comunisti!", a adaugat Alexandru Paleologu, cel care a platit cu ani grei de inchisoare pentru convingerile sale liberale si pentru apartenenta la autenticul PNL. CRISTIAN OPREA Dupa un "exil" de citiva ani la taranisti, Norica Nicolai,Sorin Dimitriu si Alexandru Ciocalteu si-au descoperit vocatia Hai, liberale! Norica Nicolai, secretar de stat in Ministerul Muncii si Protectiei Sociale, Alexandru Ciocalteu, presedintele Casei Nationale a Asigurarilor de Sanatate, si Sorin Dimitriu, deputat, fost presedinte al FPS, si-au anuntat ieri, intr-o conferinta de presa extraordinara, inscriererea in PNL. "Simt o mare satisfactie ca asemenea persoane se alatura optiunilor noastre politice", a declarat liderul liberal, Mircea Ionescu-Quintus, care a adaugat ca i-ar fi facut o mai mare placere daca acestea ar fi venit de la alt partid, deoarece doreste ca relatiile dintre liberali si taranisti sa ramina, in continuare, "bune". "Nu dorim un razboi intre PNL si PNTCD si nici din partea altei formatiuni politice", a precizat Quintus. Discursul celor trei nou-veniti in PNL a avut doua constante: afinitatile si convingerile liberale pe care acestia le-au avut intotdeauna si interesul tarii, care i-a determinat sa opteze pentru PNL. Ca sa dea mai multa greutate acestor lucruri, Alexandru Ciocalteu a anuntat ca, o data cu el, au devenit liberali si cei doi copii ai sai, Alina Mihaela (medic) si Alexandru Pavel (avocat). Intrebat daca PNL va acorda sprijin politic Noricai Nicolai si lui Alexandru Ciocalteu pentru mentinerea lor in functiile pe care le detin, Quintus a raspuns: "Nu e vorba de sprijin politic sau nu. Din momentul in care sint ai PNL, au tot partidul in spatele lor. Orice membru al PNL se bucura de sprijinul partidului". El a lasat insa sa se inteleaga ca cei trei fosti taranisti nu vor ramine, cel putin dupa alegeri, liberali de rind: "Oamenii de valoare isi gasesc locul in partidul nostru". MADALINA SISU Campanie electorala cu imprumut de la banca Pentru a finanta o parte din cheltuielile campaniei electorale pentru alegerile locale, citiva membri de frunte ai P.D. Ialomita au gasit o solutie originala. Ei au apelat la un imprumut bancar pe termen scurt (3 luni), in valoare de 100 de milioane de lei, cu o dobinda de 81% pe an. Nu au fost dezvaluite numele celor care au avut curajul sa faca acest gest. Calculele democratilor prevedeau ca rambursarea se va face din indemnizatiile de sedinta ale celor care urmau sa devina consilieri judeteni. Vicepresedintele P.D., Maria Petre, ne-a declarat ca rambursarea creditului este in grafic si nu a dorit sa ne precizeze care a fost banca finantatoare. MIHAI ENCIU Barbu Pitigoi il leaga pe Stolojan de conturile lui Ceausescu Deputatul taranist Barbu Pitigoi l-a atacat dur pe Theodor Stolojan. In conferinta de presa de ieri a PNTCD Arges, Pitigoi a spus ca proaspatul candidat liberal la functia de presedinte al Romaniei nu e chiar strain de conturile lui Ceausescu. Pitigoi a amintit ca, in 1990, ca secretar de stat la finante, Stolojan controla direct contul AVE - Aport Valutar Extern. Deputatul taranist a mai amintit apoi de sinuciderea misterioasa a lui Marin Ceausescu la Viena, fara sa precizeze clar daca Stolojan are vreun grad de implicare. Oarecum resemnat, Barbu Pitigoi a mai spus ca personal nu are o parere deloc buna despre Stolojan, desi partidul sau s-ar putea sa-l sustina, in final, la presedintie. GABRIEL MARICA Bref AC sprijina candidatura lui Isarescu Comitetul National de Coordonare al Aliantei Civice recomanda "sprijinul candidaturii independente a dl Mugur Isarescu". Si aceasta deoarece Mugur Isarescu este considerat un "garant al continuarii reformei si integrarii europene". Recomandarea Comitetului National de Coordonare a venit fara consultarea filialelor judetene si locale, lucru care se va intimpla in viitorul apropiat. Imediat dupa ce se va cunoaste pozitia filialelor, conducerea AC ii va solicita premierului Mugur Isarescu "o intrevedere in masura sa clarifice intentiile de candidatura, precum si modalitatile de sprijin". ( T.G. ) PNL Constanta flutura stindardul lui Stolojan Consiliul Judetean al PNL Constanta a fost convocat astazi, la Hotel Parc din Mamaia, pentru a-si desemna reprezentantii la congresul partidului. Urmeaza sa fie desemnati 44 de delegati si supleanti care, conform presedintelui Mircea Iustian, vor sustine ca desemnarea lui Theodor Stolojan la presedintie este "cea mai buna solutie pentru Romania si pentru partid". Organizatia PNL Constanta este una dintre cele mai puternice din tara, dovada ca misiunea stringerii de semnaturi pentru sustinerea candidaturii lui Theodor Stolojan a fost incredintata deputatului de Constanta Puiu Hasotti. ( D.V. ) Angajatii CNSAS invata sa umble cu dosare Timp de zece zile, proaspetii angajati ai Consiliului National pentru Studierea Arhivelor Securitatii vor invata sa umble cu dosarele din arhive si cu cele secrete. Ei vor participa la o "Scoala de vara", organizata de catre CNSAS la Palatul Parlamentului. "Pina acum au studiat legea de functionare a consiliului, au studiat Regulamentul nostru de functionare, cit si legile de functionare a serviciilor secrete. Acum urmeaza sa-i invatam cum sa umble cu dosarele. Vor avea lectori romani, din partea serviciilor secrete. O facem acum pentru ca din septembrie sa ne punem pe treaba", ne-a declarat presedintele CNSAS, Gheorghe Onisoru. ( T.G. ) Petre Roman nu se teme de PNL Presedintele Partidului Democrat, Petre Roman, a declarat ieri, la Ploiesti, ca nu se teme de ascensiunea PNL. "Decit sa atrag in partid personalitati providentiale, mai bine ma incred in personalitatile partidului", a afirmat Roman, la inceputul primei sale vizite electorale in judetul Prahova. Liderul democrat a aratat si motivele pentru care participa in cursa pentru cea mai inalta functie in stat: restabilirea autoritatii institutiilor statului, integrarea in Uniunea Europeana si reducerea numarului familiilor aflate in saracie extrema. ( V.S. ) Atacul, cea mai buna aparare a ApR "Sa-i facem praf", este sloganul seminarului pe teme de campanie electorala organizat de ApR. "Partidele care se afla la putere (...) au mincat si au baut patru ani si acum vor sa se ridice de la masa fara a achita nota de plata"; "Domnul Stolojan este obligat sa-si asume nerealizarile si greselile PNL si sa si-l asume si pe domnul Remes, care a dus Romania de ripa"; "PD este poate cel mai vinovat partid, atunci cind vorbim despre greselile guvernarii; "pe vremea PDSR nu era mai bine, dar era mai putin rau decit acum" sint doar citeva dintre mesajele lansate de Teodor Melescanu la seminarul de la Poiana Brasov. ( T.G. ) 