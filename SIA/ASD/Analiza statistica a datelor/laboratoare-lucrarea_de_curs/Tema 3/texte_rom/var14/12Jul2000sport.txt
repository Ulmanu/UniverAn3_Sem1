 Cornel Dinu isi mentine declaratiile cu privire la transferurile facute de Dinamo "Diferenta dintre cei veniti si cei plecati se vede de pe Luna" Cornel Dinu, antrenorul echipei Dinamo, isi mentine declaratiile facute cu privire la campania de achizitii a clubului din sos. Stefan cel Mare. Aflat in cantonament in localitatea franceza Evian, Procuroru' i-a replicat presedintelui Nicolae Badea, care declarase ca lui Dinu i s-au pus la dispozitie toti jucatorii pe care i-a cerut: "Treaba dinsului ce spune, dar diferenta dintre cei veniti si cei plecati se vede de pe Luna". Antrenorul dinamovistilor a explicat: "Am fost intrebat ce parere am despre lotul de jucatori si am raspuns ca nou-venitilor le va fi greu sa faca fata". Bilantul Procurorului este clar: "L-am pierdut pe Fouhami, rezerva la nationala Marocului, iar in schimb a venit Iliuciuc de la Farul. Din linia mediana au plecat Lupescu si Iftodi si au venit Lupu si Vlad Munteanu. Nu se stie daca Lupu va putea intra in ritmul impus la Dinamo, iar Munteanu este o speranta pentru anii urmatori. Nu ma pronunt, ii las pe altii sa faca diferenta", a incheiat Cornel Dinu. Turneul campioanei in Franta se apropie de final. Dupa ce aseara (dupa inchiderea editiei) Dinamo a jucat cu elvetienii de la Lausanne, miine este programata o alta intilnire amicala, cu o selectionata a regiunii Savoia, iar vineri "ciinii rosii" se vor intoarce in tara. Singurul jucator care nu va putea participa la nici unul dintre meciuri este Vali Nastase, al carui hematom il obliga pe juctor conform consultului de la clinica din Evian, la un repaus de doua-trei zile. BOGDAN GHEORGHE Nae Stanciu este "taticul" lui Frasineanu Cornel Frasineanu a ajuns destul de abatut in cantonamentul rapidistilor dupa "episodul" Steaua. Ex-craioveanul se temea de reactiile noilor sai antrenori si coechipieri, in special de cea a lui Anghel Iordanescu. Temerile lui Frasineanu au avut acoperire numai in ceea ce-i priveste pe jucatori, Generalul fiind bucuros de revenirea olteanului. "Capitanul" alb-visiniilor, Nae Stanciu, a fost cel mai dur cu Frasineanu: "Venisi, ma oltene? Ti-a venit mintea la cap?", i-a aruncat el, dupa care si-a anuntat colegii ca "de astazi este sub tutela mea". Lucru confirmat si de faptul ca Nae urmeaza sa imparta camera de la hotelul Fosse D'Outh din localitatea belgiana Houffalizze, locul unde rapidistii efectueaza un turneu de pregatire. Ieri, giulestenii au efectuat numai un singur antrenament, de dimineata, cel programat dupa-amiaza fiind aminat din cauza ploii. Timpul liber le-a permis jucatorilor sa mearga la cumparaturi in Li?ge, indrumati fiind de Mircea Rednic. LAURENTIU CIORNEI Balaci l-ar putea inlocui pe Iordanescu la Al-Hilal Conducatorii echipei saudite Al-Hilal incearca zilele acestea sa-l convinga pe Ilie Balaci sa vina pe banca tehnica a formatiei parasite de Anghel Iordanescu la sfirsitul sezonului trecut. "Deocamdata sintem in negocieri. Daca imi vor da atit cit le-am cerut, atunci voi accepta. Nu pot lasa insa din pret pentru ca apoi imi va fi greu sa revin la cota actuala", a explicat fosta "minune blonda" de ce n-a batut inca palma cu arabii. Balaci s-a intilnit ieri, la hotelul "Crowne Plaza", cu emisarii formatiei Al Wahda, din Mecca. Acestia ii cerusera romanului sa gaseasca un compatriot dispus sa preia echipa, dar demersurile nu si-au gasit inca finalitate. "Este foarte greu deoarece conditiile sint dificile. Mecca este orasul sfint al Islamului, iar crestinii n-au voie sa paseasca inauntru. Cel care va merge la acea echipa va fi nevoit sa locuiasca la 60 de kilometri departare de aceasta asezare, in localitatea Jaffa. Stadionul este, de asemenea, in afara orasului. Sa faci 120 de kilometri pe drum la fiecare antrenament nu este chiar simplu", a detaliat Balaci. Olteanul i-a propus functia de antrenor la Mecca fostului sau coechipier Sorin Cirtu. Acesta a declinat insa oferta, motivind ca vrea sa promoveze din nou cu FC Extensiv. Este posibil insa ca la Al Wahda sa ajunga Adrian Coca, fost antrenor la "U" Cluj. MATEI UDREA Hagi,intre primii zece golgeteri ai lumii Gheorghe Hagi ocupa locul 9 in topul golgeterilor aflati inca in activitate, conform Federatiei Internationale pentru Istoria si Statistica Fotbalului. Cel mai mare fotbalist roman al tuturor timpurilor a marcat de 217 ori in 460 de partide si este singurul mijlocas care a patruns in aceasta statistica, toti ceilalti jucatori fiind atacanti de profesie. In fruntea acestei ierarhii se afla Victor Hugo Antelo (Bolivia) - cu 341 de goluri, Carlos Hermosillo (Mexic) - cu 306 goluri si Krzysztof Warzycha (Polonia) - cu 290 de goluri. (V.M.) Flash Mini-baschetul, traditionala bataie de joc la adresa copiilor In aceste zile are loc, la Moroieni (linga Tirgoviste), Festivalul National de mini-baschet (de luni pina simbata), o competitie rezervata tinerelor talente nascute in perioada 1986-1987. Desi la turneu s-au inscris 40 de echipe din toata tara (numar record), si organizatorii se afla la a treia editie consecutiva, conditiile in care copiii isi disputa trofeul sint sub orice critica. Un parinte care are juniorul la Moroieni ne-a declarat ca multi dintre micii baschetbalisti dorm cite doi intr-un pat, acestia fiind cei care nu au dat "dreptul" la seful taberei de cazare. Mai mult, mincarea nu se ridica la un nivel calitativ demn de o adevarata finala nationala, in conditiile in care taxa pentru o saptamina este de 650.000 de lei, iar jucatorii sustin trei meciuri pe zi. "Este anormal ce se intimpla. Fiecare parinte a platit in jur de un milion pentru ca Ministerul Educatiei nu aloca fonduri, si de acesti bani copiii nu primesc mare lucru", ne-a declarat tatal unui jucator, a carui identitate nu o dezvaluim din motive lesne de inteles. Traditionala bataie de joc de la acest festival continua, dupa ce anul trecut arbitrii au intrat in teren in slapi si busturile goale, acum terenurile nefiind trasate conform normelor FIBA. Cum miine este asteptat la Moroieni secretarul de stat in MTS Ioan Dobrescu, sintem convinsi ca lucrurile se vor indepta miraculos, insa numai pentru o zi. (THL) Ardelenii se organizeaza pentru meciurile cu Ungaria Fanii echipelor de fotbal din Satu Mare, Gherla si Cluj vor merge in grup organizat la meciurile echipei nationale cu Ungaria, din preliminariile Cupei Mondiale din 2002. Membrii galeriilor din Transilvania s-au intilnit deja saptamina trecuta la Cluj, unde au discutat amanuntele actiunii, relateaza agentia Mediafax. Vom incerca sa iesim si noi in evidenta. Macar suporterii ardeleni sa dovedeasca faptul ca reprezinta o forta", a justificat initiativa Ciprian Bretan, seful galeriei "Comando Oli", din Satu Mare. Pentru a nu se repeta povestea de anul trecut, cind au sosit la Bucuresti dispersati si nepregatiti, fanii au hotarit deja ca toate galeriile de dincolo de Carpati sa vina impreuna in Capitala, la meciul cu Ungaria din 2 iunie 2001. Ardelenii vor fi imbracati la fel si se vor aseza impreuna, in aceeasi parte a stadionului. Initiativa se va repeta si pe 5 septembrie 2001, la returul de la Budapesta. (T.U.) Moldovenii nu mai au voie sa joace la Chisinau Federatia de Fotbal din Republica Moldova (FMF) a fost informata de catre UEFA ca nu va mai putea organiza meciuri oficiale internationale pe "Stadionul National" din Chisinau. Motivul invocat de forul european a fost "starea avansata de deteriorare" a arenei din capitala Republicii Moldova. Decizia a fost luata in urma inspectiei din primavara a Comisiei Tehnice UEFA, care a dat aviz favorabil doar stadioanelor din Tiraspol si din Tighina. In urma acestei hotariri, nationala de fotbal a Moldovei nu va putea disputa la Chisinau partidele din preliminariile Capionatului Mondial din 2002, iar echipele Zimbru si Constructorul (ambele din Capitala) nu vor putea juca acasa meciurile din cupele europene. Pavel Ciobanu, presedintele FMF, a declarat ca intentioneaza sa trimita o scrisoare la UEFA, prin care sa se oblige sa efectueze reparatiile necesare la stadion pina in toamna acestui an, pentru a putea reprimi dreptul de disputare a meciurilor internationale. (B.G.) Bute cu falange rupte Lucian Bute, unul dintre cei mai valorosi componenti ai lotului reprezentativ de box, s-a accidentat grav in timpul meciului pe care l-a disputat in compania baimareanului Dumitru Popovici. Partida dintre cei doi a contat pentru primul tur al Campionatului National, competitie care se desfasoara la Baia Mare. Surprinzator, Bute nu a boxat la categoria 67 de kilograme, ci la 81, din cauza ca nu a reusit sa slabeasca dupa vacanta de vara. "Am vrut sa-l tavalesc un pic pe Popovici si mi-am rupt mina-n capul lui", a povestit Bute, care va trebui sa stea cu mina stinga in bandaj ghipsat cel putin doua saptamini. Un alt "tricolor" care a dat in primul tur al "nationalelor" de un adversar incomod a fost Dorel Simion. Vedeta lotului a trebuit sa se lupte din greu ca sa-l dovedeasca pe oradeanul Remus Florea. Marele absent al competitiei de la Baia Mare, Claudiu Risco, vicecampion european, s-a externat ieri din spital dupa operatia de hernie de disc. Aflat la Constanta, Risco a fost anuntat de familie ca la Sighet il asteapta un superb autoturism de teren Mitsubishi Pajero, oferit de patronul sau, Mihai Lauruc. (Laurentiu Ciornei) 