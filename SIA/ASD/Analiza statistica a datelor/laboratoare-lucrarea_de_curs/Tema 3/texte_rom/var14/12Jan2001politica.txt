 Angajatii de la Cotroceni au intrat in sesiune de examene Cunoasteti programul lui Iliescu? Enumerati trei obiective! "Incredere". Acesta este cuvintul in jurul caruia graviteaza, in aceste zile, soarta salariatilor de la Palatul Cotroceni, care au ramas aici de pe vremea lui Emil Constantinescu. Dincolo de competenta, vechii angajati ai presedintiei care vor sa lucreze si cu Ion Iliescu, trebuie sa-i cistige acestuia increderea. Pentru ca vechii angajati sa poata fi reincadrati este necesar ca ei sa treaca si un examen de atestare pe post. Consilierul prezidential Mihai Constantinescu nu a stiut sa spuna, ieri, citi angajati a avut presedintia la venirea lor la Cotroceni si citi sint in prezent, ci numai faptul ca, desi noua lege prevede un numar maxim de 180 de angajati, Iliescu vrea sa lucreze cu cel mult 100. Pina una alta, noii sefi de la Cotroceni i-au si luat la puricat pe vechii angajati pe care i-au gasit aici. I-au adunat pe toti intr-o camaruta cu o masa si citeva scaune si i-au pus sa mediteze la ce vor sa faca pe viitor. Obiectul meditatiei este un chestionar scris la care se cere sa raspunda, asezonat cu un altul, in care trebuie sa vorbeasca despre relatiile lor cu fostul presedinte si cam ce cred ei despre Iliescu. Desi sustin ca nu au facut o ancheta de tip politienesc pentru a afla care dintre vechii angajati s-au inscris in sindicatul functionarilor publici, consilierii prezidentiali Constantinescu si Ninosu s-au interesat la Judecatoria Sectorului 6 si au aflat ca anuntatul sindicat nu a fost oficializat. CRISTIAN OPREA Corespondenta din Viena de la Teodora Georgescu Mircea Geoana a pasit cu dreptul UE asigura presedintia romana a OSCE de intregul sau suport Romania a preluat presedintia OSCE. In calitate de presedinte in exercitiu, ministrul de externe, Mircea Geoana, a deschis ieri, la Viena, reuniunea Comitetului Permanent al OSCE. (Organizatia pentru Securitate si Cooperare in Europa). Romania are la dispozitie un an pentru a demonstra ca poate gestiona situatiile de criza, sansa de care trebuie sa profite din plin in vederea integrarii europene si euro-atlantice, tinind cont de faptul ca in OSCE ii are ca parteneri de dialog si pe reprezentantii UE si pe cei ai NATO. "Romania a lasat in urma fantomele trecutului si si-a concentrat energia pentru a construi un viitor mai bun. Noi credem ca experienta noastra va ajuta la rezolvarea problemelor in regiunea OSCE", a afirmat Mircea Geoana in fata Comitetului Permanent. Ministrul de externe a reusit chiar sa sparga "gheata diplomatica" si sa-i faca pe cei prezenti la reuniune sa rida in momentul in care, cerindu-se inchiderea telefoanelor mobile in sala, Geoana a precizat ca "Romania va ramine deschisa, nu va fi tacuta, ci extrem de vibranta si se va face auzita!". Geoana a smuls o promisiune de sprijin in privinta vizelor Cum Austria este una din tarile care ne pun "bete-n roate" in privinta vizelor, seful diplomatiei romane nu a ratat ocazia sa discute aceasta problema chiar cu presedintele Austriei, Thomas Klestil. La sfirsitul unei intrevederi de jumatate de ora, Mircea Geoana a declarat ca se bazeaza pe sprijinul Austriei in vederea ridicarii obligativitatii vizelor. In schimbul acestui sprijin, Geoana a promis ca vor fi securizate frontierele Romaniei si se va semna, in cel mai scurt timp, acordul de readmisie privind cetatenii romani aflati ilegal pe teritoriul Austriei. In acest sens, Geoana a anuntat ca ministrul roman de interne va face in curind o vizita la Viena. "Vrem sa tinem prima pagina a ziarelor" Dincolo de prioritatile prezentate de catre Mircea Geoana in fata Comitetului Permanent, prioritati care se refera la eficientizarea Organizatiei, la cresterea capabilitatii de prevenire a conflictelor si gestionarea acestora si la dezvoltarea securitatii individuale, inclusiv celei economice, presedintele in exercitiu al OSCE a declarat ca "ne vom focaliza pe Sud-Estul Europei care a fost pina acum o Cenusareasa a Europei". Geoana nu s-a ferit sa spuna ca Romania va folosi presedintia OSCE pentru a-si promova interesele in zona. "Noua, romanilor, ne place sa fim in lumina. Sintem emotionali si depunem multa energie. Dar ne vom concentra sa ne facem treaba cum trebuie si, de ce nu, sa tinem prima pagina a ziarelor, in sensul bun" a afirmat Mircea Geoana. UE considera ambitioase prioritatile Romaniei la OSCE Presedintia suedeza a Uniunii Europene a calificat, intr-o declaratie facuta ieri la Viena, drept "ambitioase" prioritatile presedintiei Romaniei la OSCE. UE a asigurat presedintia romana de intregul sau suport pentru indeplinirea obiectivelor propuse. Prima actiune concreta adoptata de catre Comitetul Permanent al OSCE a fost cea privind deschiderea misiunii organizatiei in Iugoslavia. Conform bugetului adoptat, misiunea va costa 3.174.900 milioane de euro pentru 2001. Pentru deschiderea misiunii, Geoana va fi prezent luni, pe 15 ianuarie, la Belgrad. Geoana s-a ferit, insa, sa dea un raspuns ferm la problema armelor de uraniu. Intrebat de catre un ziarist austriac ce parere are in legatura cu cererea presedintelui Adunarii Parlamentare a OSCE, Adrian Severin, in privinta scoaterii armelor de uraniu de pe teritoriul OSCE, presedintele Organizatiei, Mircea Geoana, a declarat: "Parlamentarii pot vorbi mult. Dar noi putem face si mai mult in privinta controlului armelor". Adrian Nastase, catre noii prefecti: "Va rog sa nu puneti in functii prieteni si amici" Dintre cele aproape o suta de persoane audiate in ultimele trei zile la Palatul Victoria, 36 au fost validate in functii de prefect, ieri, de guvernul Nastase. Cu aceasta ocazie, primul-ministru le-a prezentat reprezentantilor in teritoriu ai guvernului indatoririle ce le revin potrivit legii, precum si cerintele pe care cabinetul Nastase le-a instituit, in conformitate cu propriul program de guvernare. Printre solicitarile prioritare adresate prefectilor se numara depolitizarea structurilor administratiei publice si demilitarizarea serviciilor de evidenta populatiei, pasapoarte, pompieri etc. "Va rog sa nu mergeti in teritoriu in calitate de tari si sa va puneti in functii prietenii si amicii politici. Durata mandatului dumneavoastra va depinde de performanta personala", le-a spus Adrian Nastase prefectilor proaspat investiti. Prefectii vor raspunde pentru furturile din conducte In ceea ce priveste descentralizarea administratiei publice, primul-ministru a aratat ca, "daca in Europa se poate, se poate si la noi", precizind ca numarul angajatilor din institutiile administratiei publice va fi ajustat in functie de numarul de locuitori ai fiecarei localitati. Alta responsabilitate importanta care revine noilor prefecti este lupta impotriva furturilor de cabluri electrice si combustibili din conductele de transport. "Stim clar unde se intimpla aceste lucruri si acolo vom lua masurile de rigoare. E un exemplu de complicitate tolerata la nivel local, iar de acum inainte, prefectul va fi direct responsabil de aceste furturi", a declarat Nastase, precizind chiar ca intentioneaza sa elaboreze un act normativ care sa reglementeze modul si cantitatile de achizitionare a metalelor neferoase si a materialelor refolosibile de catre centrele de primire pentru a preveni vinzarea materialelor furate. Sedinte interactive de guvern Noul premier intentioneaza sa intensifice comunicarea cu prefectii, creindu-le acestora posibilitatea de a participa indirect la sedintele de guvern. Astfel, fiecare prefect va primi ordinea de zi a sedintei executivului prin posta speciala, va fi solicitat cu puncte de vedere asupra problemelor economice care tin de competenta autoritatilor locale si va fi contactat intr-o teleconferinta organizata dupa fiecare sedinta de guvern, a anuntat primul-ministru. El a aratat ca va avea consultari lunare cu fiecare prefect, iar anual va solicita rapoarte scrise asupra situatiei socio-economice din fiecare judet. "Vreau sa construim impreuna o relatie de parteneriat, in sensul ca noi, guvernul, nu trebuie sa mai fim perceputi ca baietii rai, iar prefectii - baietii buni. Trebuie sa fim o echipa, nu tine cu pasatul mingii, stim si noi chestia asta si sa stiti ca o sa v-o dam inapoi, si chiar mai tare", le-a spus Nastase prefectilor prezenti. Unde-s Ionestii si Popestii? Media de virsta a actualilor prefecti este de 45 de ani, doi dintre acestia avind 30 de ani, trei - 60 de ani, 18 - 40 de ani si 13 dintre ei - 50 de ani. In privinta varietatii numelor, dupa fostul prefect de Vilcea, Curcaneanu, se vor inscrie in istorie numele prefectilor si subprefectilor Grebla, Ciocirlie, Stiuca, Butoi, Saniuta, Buza, Ciocan, Galtan si Vargau, precum si domnii cu nume avind sonoritati deosebite, ca Macaleti, Chirobocea, Seraficeanu sau Tibulca. OANA PATRAULESCU Dan Ioan Popescu are cuvintul decisiv in desemnarea prefectului Capitalei Desi ministrul administratiei publice, Octav Cozmanca, anuntase ca nominalizarea prefectului de Bucuresti va fi facuta miercuri, acest lucru nu s-a intimplat. Cozmanca a declarat ca audierile persoanelor propuse pentru a ocupa postul de prefect al Capitalei au fost aminate pentru luni, 15 ianuarie. Motivatia sa a fost aceea ca organizatia PDSR Bucuresti nu a trimis in timp util nominalizarile. Surse PDSR Bucuresti ne-au declarat ca motivul real pentru care audierile au fost aminate este acela ca presedintele PDSR Bucuresti, Dan Ioan Popescu, nu este inca hotarit pe cine sa sustina: pe George Ioan Danescu (fost ministru de interne) sau pe Dan Giugulea (consilier in Consiliul General al Capitalei). In timp ce Danescu este dorit in functia de prefect de catre Octav Cozmanca, Giugulea are sustinerea majoritatii consilierilor locali, primarilor si viceprimarilor PDSR. Aceleasi surse spun ca miercuri Danescu, Giugulea, Dan Ioan Popescu si al treilea nominalizat pentru functia de prefect, Constantin Nita (care este insa "de forma"), au fost la Palatul Victoria, unde s-a decis aminarea discutiilor pina luni. Sursele citate sustin ca ieri au fost trimise guvernului, de catre PDSR Bucuresti, sase propuneri pentru postul de prefect al Capitalei. Mentionam ca fiecare organizatie judeteana a prezentat executivului doar trei propuneri de acest tip. MADALINA SISU Fericitii alesi Alba: Rus Ioan - prefect; Maer Ioan - subprefect; Arad: Pele Gheorghe - prefect; Arges: Tamaga Cornel - prefect; Draghici Mircea - subprefect; Bacau: Mardare Radu Catalin - prefect; Vlase Petru - subprefect; Bistrita Nasaud: Pop Gheorghe - subprefect; Botosani: Macaleti Costica - prefect; Brasov: Neagoe Otilian - prefect; Ciurian Iosif - subprefect; Braila: Popescu Viorel - prefect; Buzau: Ion Vasile - prefect; Ungureanu Valeriu - subprefect; Caras-Severin: Balan Gheorghe - prefect; Barbu Enache - subprefect; Calarasi: Tudor Constantin - prefect; Munteanu Ioan - subprefect; Cluj: Soporan Vasile - prefect; Canta Dan - subprefect; Constanta: Chirobocea Petre - prefect; Butoi Nicolae - subprefect; Covasna: Grama Horia - prefect; Dimbovita: Sanda Victor - prefect; Puscasiu Mihai - subprefect; Dolj: Mondea Cornel - prefect; Galati: Mindru Traian - prefect; Necula Marius - suprefect; Giurgiu: Marciu Cristian - prefect; Badarau Nicolae - subprefect; Gorj: Toni Grebla - prefect; Valceanu Eugen - subprefect; Harghita: Dusa Mircea - prefect; Hunedoara: Seraficeanu Aurelian - prefect; Ialomita: Balan Marian - prefect; Stiuca Alexandru - subprefect; Iasi: Rusu Banu Corneliu - prefect; Soroceanu Valentin - subprefect; Ilfov: Tataru Dumitru - prefect; Maramures: Bechis Liviu - prefect; Parvu Ludovica - subprefect; Mehedinti: Trancota Dan - prefect; Mures: Toganel Ioan - prefect; Olt: Diaconescu Marin - prefect; Erdely Ladislau Zoltan - subprefect; Prahova: Saniuta Marian - prefect; Satu Mare: Ciocan Gheorghe - prefect; Salaj: Marc Tiberiu - prefect; Suceava: Cusnir Ioan - prefect; Ieseanu Petru - subprefect; Teleorman: Nitulescu Teodor - prefect; Ojoga Mircea - subprefect; Timis: Horia Ciocarlie - prefect; Gatlan Ionel - subprefect; Tulcea: Vargau Ion - prefect; Vaslui: Tibulca Ioan - prefect; Vilcea: Popescu Viorel - subprefect; Vrancea: Buza Constantin - prefect; Baiesu George - subprefect. Lupta pentru sefia PNTCD a intrat in linie dreapta Ioan Muresan: "Imagine buna au doar cei care n-au facut nimic si care n-au suparat pe nimeni" Incepind de astazi, vom publica o serie de mini-interviuri cu candidatii la functia de presedinte al PNTCD care se vor confrunta vinerea viitoare in cadrul Congresului partidului. Domnule Muresan, sinteti unul dintre cei acuzati ca au adus partidul in situatia in care se afla acum, adica in afara parlamentului. De ce mai candidati la presedintia acestui partid? Faptul ca partidul se afla in afara parlamentului nu poate fi reprosat unui singur om, iar motivele pentru care acest lucru s-a intimplat tin mai curind de conjunctura politica si de conflictele interne din partid. Pe de o parte, acesta este un partid care a facut reforma reala cita vreme a fost la putere, o reforma care ne-a apropiat de rivnita Uniunea Europeana, chiar daca au existat costuri sociale si de imagine in rindul electoratului. Acesta va intelege curind ce s-a intimplat, asa cum s-a petrecut in toate tarile Estului, va descoperi ca nou-venitii la putere sint aceiasi din 1990 si ca mergem din nou inapoi. Pe de alta parte, partidul, asa cum am mai spus-o, a fost mereu macinat de lupte intestine generate de la virful sau. O parte din cei care doresc sa conduca acum partidul sint tocmai aceia care au scindat partidul in tabere si grupuri de interese si acest lucru a condus la o catastrofa in planul imaginii publice. Liderii acestui partid s-au atacat reciproc, fara sa le pese ca partidul in ansamblu are de suferit. Eu am fost prim-vicepresedinte al acestui partid timp de numai zece luni, in vreme ce sforariile, masinatiunile oculte din interiorul partidului dureaza dintotdeauna. Nu eu sint expertul in astfel de chestiuni. Eu am ajuns la conducerea partidului in ianuarie 2000 si a trebuit sa lucrez cu deputatii si senatorii pe care domnii Ionescu-Galbeni si Dudu Ionescu i-au promovat in 1996 pe liste. Si, ca sa va raspund la intrebare, candidez la presedintia partidului pentru ca numai din aceasta pozitie as avea forta de a reforma totul, din Spre deosebire de contracandidatii dv. se pare ca aveti totusi probleme grave de imagine. Cum veti depasi acest handicap? Au imagine buna aceia care n-au facut nimic, care n-au deranjat pe nimeni, care n-au facut valuri, cum se spune, de teama sa nu se rastoarne barca. Din acest punct de vedere, intr-adevar, unii dintre colegii mei au o imagine excelenta. Lui Dudu Ionescu, de pilda, i s-au adus multumiri ironice de catre Adrian Nastase, care a spus ca Ministerul de Interne e neatins, ca nu s-a miscat nimic, asa cum l-a preluat, asa l-a predat. Numai ca aici intervine o mica intrebare pentru membrii PNTCD: cum trebuie sa fie presedintele acestui partid pentru ca el sa revina la putere, reorganizat si reformat? A schimba ceva e o chestiune de vocatie si de curaj, si de pricepere, iar un lider nu inseamna numai imagine buna, trebuie sa mai si faca ceva cu ea. Eu, la ministerul la care am fost, am facut reforma si am schimbat lucruri fundamentale, am suparat multa lume si m-am preocupat prea putin si prea tirziu de imaginea mea, iar acesta este un lucru pe care mi-l reprosez acum. Insa aici nu este vorba despre imagine, ci despre competenta, despre puterea de a readuce un partid pe locul care i se cuvine in spectrul politic. O manusa de catifea nu e buna de nimic Catalin Chirita, unul dintre candidatii la presedintia partidului, compara PNTCD cu un dric si afirma ca problema este cine va conduce dricul. De ce doriti sa fiti dv. acela care conduce dricul si ce aduceti nou fata de ceilalti? Chirita compara partidul cu un dric tocmai pentru ca el nu vede nici o solutie pentru a se depasi aceasta situatie. Asta nu inseamna insa ca aceste solutii nu exista. Dincolo de aranjamentele de culise de la Bucuresti, in teritoriu oamenii asteapta intr-adevar pe cineva care sa vina cu solutii si un plan clar de actiune, un om care sa stie ce are de facut. Am avut confirmarea faptului ca asa stau lucrurile la intilnirea la care am participat acum citeva zile la Alba Iulia, reuniune la care au participat reprezentantii organizatiilor din Transilvania si nu numai. Acum partidul nu mai are mare lucru de oferit oportunistilor si celor care ar vrea sa cistige ceva din asta. Au ramas cei care cred in alternativa de centru-dreapta si in faptul ca partidul mai are inca de jucat o carte pe scena politica, mai ales in contextul in care, in acest moment, nu exista un adevarat partid de opozitie in parlament. Avem multe de facut, si in acest sens s-a conturat deja un plan pe care l-am numit "Initiativa transilvana pentru reconstructia PNTCD" si care contine reperele viitoarei evolutii a partidului. Ramine insa de vazut daca oamenii vor intelege, cu ocazia congresului, anvergura schimbarilor care trebuie operate pentru ca partidul sa supravietuiasca. S-a spus, la un moment dat, ca Muresan refuza sa lucreze in echipa, ca Muresan nu vrea decit presedintia partidului sau nimic. Ei bine da, refuz sa lucrez in aceasta echipa, despre care cred ca nu intelege ca trebuie schimbat ceva fundamental in partid, ca jocurile de culise nu pot sa rezolve nimic, ca un partid nu inseamna o asociere conjuncturala de Ce sanse va acordati de a cistiga competitia in alegerile din partid? Mari. Un lider puternic inseamna un partid puternic si care are ceva de oferit. Un partid e facut pentru a cistiga puterea si numai unii stiu cum se face acest lucru. In momentele de criza, oamenii se indreapta din instinct catre cei despre care cred ca ii pot conduce, iar acum trecem printr-un moment de criza. RADU PREDA Bref Dan Iosif se intoarce Dan Iosif, cunoscutul revolutionar, a fost numit de catre Ion Iliescu in staff-ul sau pe postul de consilier de stat la presedintie. Dan Iosif va gestiona problemele Departamentului pentru problemele revolutionarilor, revenind practic pe acelasi post pe care l-a parasit in 1996. Conform purtatorului de cuvint al presedintiei, Corina Cretu, numirea a fost facuta miercuri seara. Tot la capitolul revolutie, este asteptata in curind numirea lui Daniel Pavel in functia de secretar de stat pentru problemele revolutionarilor. In virsta de 34 de ani, Daniel Pavel, participant activ la revolutie, membru al organizatiei "Club 22- CC", este absolvent al Facultatii de Drept din cadrul Universitatii Bucuresti. El se bucura de un larg sprijin in rindurile revolutionarilor si are acceptul premierului Adrian Nastase. (C.O.) Roman denunta campania anti-Basescu Partidul Democrat reclama deja pedeserizarea functionarilor publici si a structurilor administrative, dar "cel mai ingrijorator semnal" este considerat de Petre Roman acela dat primarului general al Capitalei. "Se incearca limitarea actiunilor si a rezultatelor lui Traian Basescu", a declarat ieri liderul PD, Petre Roman, referindu-se la suspendarea ordonantei de urgenta prin care Bucurestiul primea o cota din fondul special al drumurilor. "PDSR ar face mai bine sa-si concentreze filozofia politica" in sensul insumarii lucrurilor bune si nu pe excluderea si diminuarea lor, a spus Petre Roman. (N.I.) Romania trebuie sa intre in NATO pina in 2005 Bulgaria si Romania ar trebui sa obtina statutul de membre ale NATO cel mai tirziu pina in anul 2005, a declarat presedintele Comisiei pentru afaceri europene din Bundestag, Friedbert Pflueger, intr-un interviu acordat cotidianului "Frankfurter Allgemeine Zeitung". In opinia oficialului german, admiterea celor doua state in NATO ar oferi un avantaj geopolitic Aliantei prin faptul ca ar avea un acces mai mare la Marea Neagra. Totodata, el a apreciat ca Bulgaria si Romania sint tari extrem de importante pentru stabilitatea in regiunea Balcanilor. Pflueger a subliniat ca ambele state trebuie sa depuna eforturi sustinute pentru a deveni membre ale Uniunii Europene, fapt ce ar reprezenta un argument suplimentar pentru aderarea lor la NATO. (C.M.) Guvernul si-a ales purtatorul de cuvint Purtatorul de cuvint al guvernului este, de ieri, Claudiu Lucaci. In virsta de 34 de ani, acesta este absolvent al Facultatii de Utilaj Tehnologic- Universitatea de Constructii, in ultimii ani fiind corespondent permanent la Guvernul Romaniei din partea TVR. Prefectul numit al Iasiului pregateste suspendarea lui Constantin Simirad Noul prefect numit al judetului Iasi, Corneliu Rusu Banu, a facut primele declaratii publice dupa ce premierul Adrian Nastase a anuntat nominalizarea sa. Referindu-se la dosarul penal in care primarul Constantin Simirad este acuzat de abuz in serviciu, fiind suspectat ca a incalcat legea pentru atribuirea a 65 de spatii in municipiul Iasi, Corneliu Rusu Banu a declarat: "Daca se constata ca primarul este vinovat, veti avea o surpriza: cum am venit, cum incep cu suspendari. Voi studia dosarul foarte bine impreuna cu juristii, sa nu facem vreo greseala, pentru ca a incepe cu stingul e rau". Primarul Simirad a dat un raspuns prompt la declaratiile belicoase ale prefectului PDSR, Corneliu Rusu Banu. "Am luat cunostinta cu stupoare de declaratiile viitorului prefect de Iasi. Dupa parerea mea, declaratiile domniei sale spun totul si anume ca Iasiul este blestemat ca autoritatile locale sa nu se inteleaga intre ele" . (C.D.) Militarii si magistratii, mai egali decit ceilalti Magistratii si militarii care beneficiaza de serviciile Casei de Asigurari de Sanatate speciale vor sa fie tratati fara sa plateasca. Director in Ministerul Justitiei, Marian Nicolae a declarat ieri in cadrul unei intilniri cu presedintele Comisiei juridice din Senat ca sint deja mai multe hotariri definitive prin care magistratii isi recupereaza banii platiti pentru asigurari de sanatate (cele sapte procente din salariu). Acest lucru a fost posibil in baza unei ordonante de urgenta care prevedea ca magistratii beneficiaza de asistenta medicala gratuita, deci nu sint obligati sa plateasca cele sapte procente pentru asigurarile de sanatate. Directorul Marian Nicolae a spus ca ministrul justitiei, Rodica Stanoiu, a inaintat ieri o nota guvernului prin care va cere Ministerului Public sa faca recurs in anulare la sentintele definitive prin care banii pentru asigurarea de sanatate au fost recuperati de la Casa Nationala pentru Asigurari de Sanatate. Directorul Marian Nicolae a fost invitat ieri la Senat pentru a avea o discutie cu presedintele Comisiei juridice, Aristide Roibu, pe marginea proiectului de lege privind organizarea judecatoreasca. (N.I.) 