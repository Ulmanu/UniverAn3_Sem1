 In Liga Campionilor, Galata va da piept cu Milan, La Corua si PSG "Sint optimist si cred in calificare", anunta Lucescu Mircea Lucescu, antrenorul de la Galatasaray, a urmarit tragerea la sorti de pe canalul "Eurosport", alaturi de conducerea tehnica a clubului. "Este o grupa puternica. Vom infrunta campioana Spaniei, Milan ramine Milan, iar PSG a crescut foarte mult de la revenirea lui Anelka". Singurul antrenor roman care a ajuns in faza a doua a Ligii Campionilor a mai spus ca nu si-ar fi dorit o alta grupa "pentru ca la acest nivel echipele sint relativ egale si tot asa sint si sansele de calificare". Lucescu a confirmat faptul ca Arif s-a intors la Galatasaray si ca Jardel va ramine la Istanbul cel putin pentru primele doua meciuri, ambele programate in aceasta toamna. Tehnicianul roman a declarat ca "sint optimist si cred in calificare. Sper sa se refaca toti jucatorii accidentati pentru a da o replica pe masura valorosilor nostri adversari". Referitor la criticile pe care i le-ar fi adus Faruk Suren dupa jocul cu Sturm Graz, "Il Luce" a explodat: "Nu va mai luati dupa prostiile pe care le scriu ziaristii turci. Ma aflu in relatii excelente cu Suren". BOGDAN GHEORGHE "Baciul" are puterea sa glumeasca Gica Popescu: "Era bine sa picam cu lituanieni, bulgari si romani" Gica Hagi si Gica Popescu, cumnatii in jurul carora se asambleaza echipa turca Galatasaray, au urmarit tragerea la sorti impreuna, in cantonamentul de la Florya. Cei doi fosti internationali "tricolori" n-au fost nici fericiti, dar nici dezamagiti cind si-au cunoscut adversarii. Gica Popescu a acceptat ieri sa comenteze pentru "Evenimentul zilei" sansele Galatei de a iesi cu bine din aceasta noua incercare, dar si ultimele evenimente de la echipa nationala. Buna ziua, Gica, de la "Evenimentul" te deranjam... Foarte grea grupa! Foarte grea! Nici ca se putea sa dam peste adversari mai dificili! Banuiesc ca despre tragerea la sorti intentionati sa ma intrebati, nu? Da... Unde erati cind v-ati aflat adversarii? Am vazut tragerea cu totii. Eram la masa, in cantonament. Ati picat iar cu Milan, ca si anul trecut. Crezi ca vor juca impotriva voastra cu ambitie mai mare, dupa ce data trecuta i-ati eliminat? Nu cred ca se poate vorbi despre razbunare la nivelul asta. Motivatia este la fel de mare pentru toata lumea. Nu poate exista stimulent mai mare decit miza acestei competitii. Ti-ai fi dorit sa intrati intr-o alta grupa, mai accesibila? Da, cum sa nu... Cu o echipa din Lituania, cu una din Romania si, daca se putea, cu una din Bulgaria! Vorbind serios, acum ne era absolut indiferent cu cine nimeream. Aici este vorba despre primele 16 echipe din Europa, nu mai exista adversari slabi sau puternici. Ce mi-era ca picam cu Milan, Lazio sau Manchester United? Tot acolo ajungeam, adica trebuie sa jucam noi bine si sa invingem. Ce sanse are Galata de a se califica in sferturi? Toate echipele pornesc cu aceeasi sansa. Grupa asta este foarte echilibrata. Nu se poate vorbi despre favoriti si outsideri. Dincolo de subiectul Galata ramine, bineinteles, nationala. Dan Petrescu, unul dintre cei mai buni prieteni ai tai, n-a mai fost convocat de Bölöni pentru meciul cu Iugoslavia. Dan trebuia sa se astepte la asta dinainte. Era clar ca atunci cind echipa nu va mai merge, cei la care se va renunta intii vor fi jucatorii batrini. Este dureros, poate, pentru el, dar asta este realitatea, viata merge inainte. Repet: Dan nu trebuie sa fie luat prin surprindere de aceasta neconvocare. Tie iti lipseste nationala? Da, foarte mult. Nu e usor, dupa 13 ani petrecuti la lot, dar am inceput deja sa ma obisnuiesc, incet-incet. Vreau sa precizez ca nu-mi pare absolut deloc rau ca m-am retras acum, dar asta nu inseamna ca nu regret. Sufar si eu cind vad ca echipa are probleme, iar eu nu pot sa ajut cu nimic, dar acum este rindul celor tineri. Trebuie sa se formeze un nou val, care sa capete experienta. MATEI UDREA Liga Campionilor - Faza a doua Ieri, la Geneva, a avut loc tragerea la sorti a grupelor din faza a doua a Ligii Campionilor. In aceasta toamna, fiecare echipa va disputa cite doua jocuri, pe 21-22 noiembrie si 5-6 decembrie, urmind ca restul de patru meciuri sa se joace la primavara. Galatasaray debuteaza pe 22 noiembrie, pe "San Siro", cu AC Milan. Iata componenta celor patru grupe: GRUPA A: Valencia, Sturm Graz, Manchester United si Panathinaikos Atena GRUPA B: AC Milan, Deportivo La Coruna, Paris Saint Germain si Galatasaray Istanbul GRUPA C: Bayern Munchen, Arsenal Londra, Spartak Moscova si Olympique Lyon GRUPA D: Real Madrid, Anderlecht Bruxelles, Lazio Roma si Leeds United Ionel Ganea a batut doua cuie in sicriul austriecilor Turul doi al Cupei UEFA, incheiat joi seara cu partidele din mansa secunda, a consemnat, cu doar doua exceptii, calificarea echipelor favorite. Cele cinci formatii germane ajunse in aceasta faza n-au facut nici o greseala si au promovat in bloc. "Chirurgical" au lucrat si spaniolii, care au intrat in turul trei, de asemenea, cu toate cele patru echipe. Pasul gresit a fost facut tocmai de o reprezentanta a Italiei, Udinese, care a ratat calificarea la Salonic, cu PAOK. Cea de-a doua surpriza a fost furnizata de Ajax, care a risipit calificarea pe propriul teren, cu elvetienii de la Lausanne. Intre personajele negative ale acestui insucces s-a numarat si romanul Chivu, care a jucat tot meciul, dar in minutele de prelungiri a ratat un penalty. Ex-rapidistul Lobont a lustruit si de aceasta data banca de rezerve a olandezilor. "Jerry" Gane, titular la Saint Gall, a dat o pasa de gol, dar a ratat o calificare care a stat la indemina echipei sale. Stefan Nanu n-a prins nici un minut in meciul la capatul caruia Vitesse Arnhem, formatia sa, a fost eliminata. Cupa UEFA continua, totusi, pentru un grup la fel de numeros de fotbalisti romani. Accidentat, Contra n-a jucat pentru Alaves, dar spaniolii n-au avut emotii in a obtine biletele pentru turul trei. Gilca a evoluat 85 de minute pentru Espanyol, care, desi a pierdut la Graz, s-a calificat mai departe. "Integralist" la Budapesta, Viorel Moldovan a pus si el umarul la calificarea formatiei sale, FC Nantes, chiar daca n-a reusit sa marcheze. Eroul serii a fost insa Ionel Ganea, "virful" nemtilor de la VfB Stuttgart. "Ganezul" s-a inscris la cuvint cu doua goluri pentru echipa sa, care in tur pierduse cu 1-0 la Tirol. Neconvocat de Loti Bölöni la amicalul cu Iugoslavia tocmai pentru a-i oferi sansa sa se impuna la Stuttgart, Ganea a rezolvat problema inca de joi seara. Ralf Rangnick, antrenorul germanilor, se aratase in mai multe rinduri nemultumit de ratarile internationalului "tricolor", pe care n-a ezitat sa-l pedepseasca si cu banca de rezerve. De data aceasta, romanul a avut 45 de minute stralucitoare, gratie carora si-a cistigat de partea sa publicul si presa. MATEI UDREA Va prezentam rezultatele inregistrate joi seara, in Cupa UEFA. GENK-WERDER BREMEN 2-5 (1-3). Au marcat: Thijs (min. 26), Zokora (min. 57)/Pizarro (min. 24 si 27 - ultimul din penalty), Stalteri (min. 73), Maximov (min. 80). In tur, 1-4; SLAVIA PRAGA-OFI CRETA 4-1 (0-0). Kuchar (min. 62), Zelenka (min. 70, 78 si 89)/Munoz (min. 60). In tur: 2-2; VfB STUTTGART-TIROL INNSBRUCK 3-1 (3-0). Schneider (min. 7), Ganea (min. 18 si 45)/Brzeczek (min. 62). In tur: 0-1; MTK BUDAPESTA-FC NANTES 0-1 (0-0). Monterrubio (min. 84). In tur: 1-2; INTER BRATISLAVA-LOKOMOTIV MOSCOVA 1-2 (0-1). Cisovsky (min. 47)/Chugainov (min. 31), Janasia(min. 69). In tur: 0-1; AS ROMA-BOAVISTA PORTO 1-1 (1-0). Nakata (min. 9)/Elpidio Silva (min. 53). In tur: 1-0; PAOK SALONIC-UDINESE 3-0 (0-0, 1-0) dupa prelungiri. Camps (min. 72 si 102), Froussos (min. 108). In tur: 0-1; DINAMO ZAGREB-AC PARMA 1-0 (1-0). Sokota (min. 32). In tur: 0-2; SLOVAN LIBEREC-FC LIVERPOOL 2-3 (1-1). Stajner (min. 9), Breda (min. 85)/Barmby (min. 32), Heskey (min. 76), Owen (min. 82). In tur: 0-1; VIBORG-RAYO VALLECANO 2-1 (1-0). Fernandez (min. 29 si 85)/Perez Michel (min. 77). In tur: 0-1; ST. GALL-FC BRUGES 1-1 (1-0). Amoah (min. 20)/Mendoza (min. 90). In tur: 1-2; FEYENOORD-FC BASEL 1-0 (1-0). Kalou (min. 3). In tur: 2-1; KAISERSLAUTERN-IRAKLIS SALONIC 2-3 (2-0). Koch (min. 25 - din penalty), Djorkaeff (min. 29)/ Konstantinou (min. 54 si 90), Fofonka (min. 90). In tur: 3-1; ALAVES-LILLESTROM 2-2 (1-1). Mocelin (min. 1), Epitie (min. 70)/Strand (min. 4), Sogard (min. 50). In tur: 3-1; GRAZ AK-ESPANYOL BARCELONA 1-0 (0-0). Ehmann (min. 65). In tur: 0-4; AJAX AMSTERDAM-LAUSANNE 2-2 (1-1). Sota Arveladze (min. 17), Van der Gun (min. 78)/Mazzoni (min. 38), Kuzba (min. 77 - din penalty). In tur: 0-1; VITESSE ARNHEM-INTER MILANO 1-1 (1-0). Peeters (min. 14)/Simic (min. 80). In tur: 0-0; CELTIC GLASGOW-GIRONDINS BORDEAUX 1-2 (0-0, 1-1). Moravcik (min. 55)/Laslandes (min. 79 si 114). In tur: 1-1; CELTA VIGO-STEAUA ROSIE BELGRAD 5-3 (1-2). McCarthy (min. 22 si 55), Gustavo Lopez (min. 49 si 65 - ambele din penalty), Catanha (min. 69)/Drulici (min. 14, 38 si 90). In tur: 0-1; FC PORTO-WISLA CRACOVIA 3-0 (1-0). Pena (min. 4 si 61), Alenitcev (min. 90). In tur: 0-0; AMICA WRONKI-HERTHA BERLIN 1-1 (0-0). Krol (min. 54)/Veit (min. 63). In tur: 1-3; TSV 1860 MUNCHEN-HALMSTAD 3-1 (2-1). Max (min. 6 si 84), Agostino (min. 45)/R. Andersson (min. 25). In tur: 2-3; RAPID VIENA-OSIJEK 0-2 (0-1). Bjelica (min. 14), Jukic (min. 90). In tur: 1-2; HERFOELGE-AEK ATENA 2-1 (1-1). Jakobsen (min. 1), Hermansen (min. 46 - din penalty)/Petkov (min. 34). In tur: 0-5. Procuroru' l-a atacat pe Florin Calinescu Cornel Dinu: "Logica de canibali" Ionut Lupescu s-a inteles ieri cu FC Dinamo si a semnat un contract pe un an si jumatate, cu drept de optiune pentru inca unul. "Lupescu va juca titular cu Foresta si va primi banderola de capitan, fiindca el este jucatorul cu cea mai mare experienta internationala", a spus Cornel Dinu. Presedintele Consiliului de Administratie de la FC Dinamo, Nicolae Badea, a declarat ca "ma bucura sosirea lui Ionut. N-au fost probleme pentru a cadea de acord". Intrebat de ce nu l-a pastrat pe "Kaiser" inca din vara, Badea sustine ca nu s-a actionat rapid, iar turcii au fost mai decisi si l-au transferat pe Lupescu. Antrenorul Cornel Dinu s-a aratat surprins de unele afirmatii ale lui Florin Calinescu. Acesta a spus ca Dinamo si Steaua si-au insusit unele meciuri si unii jucatori intr-un mod nu prea corect, motiv pentru care ar trebui sa plateasca astazi. "E vorba de un gen de show in care ori rizi cu hohote, ori plingi din mila. Ma surprind ultimele afirmatii ale domnului Florin Calinescu. E o logica de canibali", a declarat Procuroru', foarte suparat pe emisiunea "Chestiunea zilei", la care a fost si el invitat in urma cu doua saptamini. Atunci, Mister l-a complimentat pe realizatorul acestui show. Dinu n-a fost de acord cu programarea meciului de azi cu Foresta la ora 12.00. "Aceasta ora nu este una propice, fizicul se trezeste mai greu decit spiritul", a motivat antrenorul dinamovist. DANIEL NAZARE "Mai bine maninc carne cruda, decit c...t!" Contactat telefonic, Florin Calinescu, realizatorul emisiunii "Chestiunea zilei", nu i-a ramas dator Procurorului: "Ceea ce am afirmat la emisiunea respectiva este adevarat. Inainte de revolutie, Dinamo si Steaua au fost doua echipe artificial create, care au luat jucatori cu japca de la diverse formatii si au cistigat asa cum au cistigat. Cred ca domnul Dinu nu a urmarit pina la capat acel dialog cu Giovanni Becali. Am spus ca Dumnezeu ar trebui sa-i pedepseasca acum, pentru ca inainte de 1989 nu era un Dumnezeu, era partidul. Este cam dureros sa vii acum sa te plingi de arbitraje, cind Dinamo si Steaua au furat pe vremea lui Ceausescu". In privinta lui Cornel Dinu, realizatorul Calinescu a spus ca "il respect ca om si ii voi lua apararea ori de cite ori va fi nevoie. Ca dinamovist, niciodata. L-am invitat la emisiune intr-un moment ingrat al existentei sale, dupa ce trecuse de o demitere. Referitor la declaratia despre canibalism, ii raspund scurt: mai bine maninc carne cruda, decit c...t!". Omul caruia PRO TV ii datoreaza enorm nu exclude noi atacuri din partea lui Mister. "Acum, probabil, voi trece mai des prin librarii si biblioteci, voi rasfoi «National Geographic», o sa urmaresc «Animal Planet» si «Discovery», o sa-i citesc pe Hegel si Schopenhauer, ca sa ma pot ridica si eu la un anumit nivel. In ceea ce priveste emisiunea mea, il anunt ca se adreseaza unui segment de oameni simpli, nu unor persoane elevate ca dinsul". DANIEL NAZARE Contractele fotbalistilor de la Rocar vor fi diminuate Comportarea sub asteptari a Rocarului in ultimele patru etape, in care n-a reusit sa obtina decit un punct din cele 12 posibile, nu putea ramine fara urmari. Prima masura a luat-o antrenorul Dumitriu la meciul din "optimile" Cupei, cind nu mai putin de sapte titulari au fost lasati pe margine, Titi mergind pe mina tinerilor. O a doua, mult mai dureroasa, va lasa un gol in bugetele jucatorilor, intrucit ieri, la conferinta de presa, tehnicianul Rocarului a anuntat ca pina in decembrie vor fi renegociate contractele jucatorilor. "Pentru cit au oferit in ultima vreme, contractele sint excesiv de mari. Vom elabora un nou regulament de ordine interioara, pe baza caruia vom lua aceasta masura. Cine nu-l va semna nu va mai juca la Rocar", a precizat Titi Dumitriu. Cind a fost rugat sa-i numeasca pe cei care au dezamagit, antrenorul Rocarului i-a mentionat pe Buia, Vochin, Vrajitoarea, Luca, Mihai Nicolae, Iacob si Cristescu, ultimilor doi acordindu-le totusi niste circumstante atenuante. "Romanul, cind are banul in buzunar, uita ca mai are si obligatii", a concluzionat Dumitru Dumitriu, care a recunoscut ca are si el o parte de vina pentru nereusitele din ultima perioada: "Am gresit ca nu i-am verificat in zilele libere. Am crezut ca sint profesionisti, dar iata ca nu sint". "Ultimele evolutii au fost catastrofale. La Brasov, de exemplu, cuplul de atacanti Luca-Vrajitoarea n-a expediat nici un sut pe spatiul portii. Dar ce spun eu pe spatiul portii, nici macar intre steagurile de corner! Puteti sa vorbiti cu jucatorii, nu le interzic sa vorbeasca, dar n-au ce sa spuna, stiu si ei ca eu am dreptate", a incheiat tehnicianul formatiei din Berceni. HORIA HASNAS Duelul bestiilor, miine dimineata, in direct la HBO Lennox Lewis: "Explozia mea il va spulbera" David Tua: "Va pleca direct la spital" "Explozia mea il va spulbera", aceasta a fost singura declaratie a campionului mondial al greilor, britanicul Lennox Lewis, comentind lupta sa cu neozeelandezul David Tua. Partida dintre cei doi pugilisti, care are ca miza titlul suprem la versiunile WBC si IBF, se va disputa la Las Vegas, in "Mandalay Bay Events Center", si va putea fi urmarita in Romania, pe canalul HBO, duminica dimineata, incepind cu ora 6.30. Lewis, "Leul din Londra", a devenit campion mondial la categoria grea dupa ce l-a invins pe celebrul Evander Holyfield, in urma cu exact un an. Specialistii boxului profesionist spun despre intilnirea Lewis-Tua ca este cel mai echilibrat meci al ultimilor ani. "Tua este un monstru care poate dobori si un copac cu pumnul. Lewis este tehnic si agil, dar foarte fragil", apreciaza specialistii. Intr-un sondaj facut ieri de canalul de televiziune american ESPN, Tua este cotat ca favorit de aproape jumatate dintre subiecti, acestia prevazind ca partida se va termina inainte de limita, cu victoria celui supranumit "Calaul de la Antipozi". Si Tua a fost laconic: "Va pleca direct la spital". Analistii au evidentiat si marea asemanare dintre cei doi, mai ales in privinta superstitiilor. "Amindoi invoca spiritele. Lewis, pe cele ale stramosilor sai, iar Tua cheama, inainte de fiecare meci important, spiritul luptatorilor din Samoa, insula a Pacificului unde s-a nascut". Palmaresul celor doi titani este aproape egal. Ambii au disputat in cariera 37 de partide, fiecare pierzind numai un meci. Tua a cistigat 32 din meciuri prin KO, in timp ce Lewis are la activ numai 29 de victorii inainte de limita. LAURENTIU CIORNEI Flick-Flack Duhuri rele la Bacau Ghinionul si rezultatele slabe inregistrate in ultimele etape de FCM Bacau l-au determinat pe Gheorghe Chivorchian, presedintele moldovenilor, sa apeleze la o solutie extrema. El a chemat la stadionul "Nicolae Paduraru" un preot, Radu Ungureanu, de la biserica "Sf. Ioan" din Bacau, cu scopul de a indeparta duhurile rele din sinul gruparii "galben-albastre". La slujba, care a tinut mai bine de o jumatate de ora, au luat parte toti fotbalistii echipei, conducatori, dar si angajati ai clubului. A fost sfintit gazonul, vestiarul gazdelor, camerele auxiliare, echipamentul, mingile, dar si cabina arbitrilor. "Parinte, da si aici, poate avem si noi mai mult noroc. Sa le dea Dumnezeu mai multa intelepciune", a spus Chivorchian, cind s-a ajuns in dreptul vestiarului destinat arbitrilor. (D.N.) Test irelevant in cazul halterofililor Al doilea test al halterofililor romani Adrian Mateas si Traian Ciharean, efectuat la cererea sportivilor de un laborator australian, este irelevant, a declarat Sam Coffa, vicepresedintele Federatiei Internationale de Haltere (IWF). Dupa cum se stie, cei doi sportivi romani au fost exclusi de la Jocurile Olimpice, Sydney, fiind depistati pozitiv in urma unui control antidoping efectuat la inceputul competitiei. Mateas si Ciharean au hotarit sa faca pe banii lor o contraexpertiza, asa-numitul test B, care a dezvaluit recent ca halterofilii nu au fost dopati. "Consideram testul irelevant pentru ca a fost facut la 12 zile distanta de primul test, timp in care substanta interzisa putea fi eliminata de organism. Acest test nu are nici o valoare pentru noi, mai ales ca a fost efectuat la un laborator neagreat de Comitetul International Olimpic", a mai precizat Coffa. Sportivii au anuntat ca vor intenta un proces federatiei de specialitate.(L.C.) Triplu razboi italo-german Ieri, la Geneva, s-au stabilit si meciurile din turul al treilea al Cupei UEFA: Glasgow Rangers - FC Kaiserslautern, NK Osijek - Slavia Praga, AEK Atena - Bayer Leverkusen, FC Bruges - FC Barcelona, Hertha Berlin - Internazionale Milano, FC Nantes - Lausanne, Alaves - Rosenborg, Feyenoord Rotterdam - VfB Stuttgart, AC Parma - TSV 1860 Munchen, Girondins Bordeaux - Werder Bremen, Sahtior Donetk - Celta Vigo, PSV Eindhoven - PAOK Salonic, AS Roma - Hamburger SV, FC Liverpool - Olympiakos Pireu, Lokomotiv Moscova - Rayo Vallecano, Espanyol Barcelona - FC Porto. Partidele-tur se vor disputa pe 24 noiembrie, iar meciurile-retur, pe 7 decembrie. Juve vrea sa scape de Zidane si Del Piero Eliminarea rusinoasa a italienilor de la Juventus din Liga Campionilor i-a facut pe sefii clubului torinez sa analizeze atent aspectele economice ale esecului. "Batrina Doamna" va avea o pierdere de 25 de milioane de dolari, caz in care salariile lui Zidane si Del Piero - aproximativ 5 milioane de dolari anual fiecare - devin aproape imposibil de platit. Luciano Moggi, vicepresedintele clubului, intentioneaza sa-i aduca pe "Delle Alpi" pe Beckham, Ronaldinho si Aimar. Totusi, jucatorii mentionati, plus antrenorul Ancelotti, mai au o sansa de reabilitare astazi, cind vicecampioana Italiei intilneste, acasa, Lazio Roma, in etapa a 6-a a campionatului italian. (B.G.) Fotbalul - la borna 13 Divizia A la fotbal programeaza meciurile etapei a 13-a. Azi: Dinamo - Foresta (ora 12.00, in direct la Pro TV), Petrolul - Universitatea (ora 14.00, in direct la TV Romania 1), Ceahlaul - FC Brasov, Rocar - Gloria, FCM Bacau - Astra, FC Arges - FC National (toate programate la ora 14.00). Miine: Gaz Metan - Rapid (ora 12.00, in direct la TV Romania 1), Otelul - Steaua (ora 14.00, in direct la Pro TV). 