 La 13 februarie vine scadenta! Bancile populare mai au o luna sa se autorizeze la BNR Banca Nationala a Romaniei (BNR) a comunicat ieri faptul ca toate organizatiile cooperatiei de credit (n.r. - cooperativele de credit-banci populare) mai pot solicita autorizarea din partea sa pina cel mai tirziu la data de 13 februarie 2001. BNR a insistat pe faptul ca autorizarea cooperativelor de credit-banci populare este un proces de durata, care va implica o evaluare exigenta a acestor entitati, inclusiv din punct de vedere al capacitatii de onorare integrala si la termen a obligatiilor asumate. Cooperativele de credit nu pot impune conditii clientilor care vor sa-si retraga banii Interesant este ca BNR a precizat ieri, pentru prima oara, ca nici o cooperativa de credit-banca populara nu poate invoca dispozitiile legale pentru a justifica un eventual refuz al platilor catre deponentii sai ori stabilirea unor alte scadente de plata la depozitele constituite de populatie. BNR considera "practici abuzive" tertipurile prin care cooperativele de credit isi obliga clientii sa-si transforme depozitele detinute in prezent in aport la capitalul lor social. Statul nu garanteaza depozitele la bancile populare Populatia trebuie sa cunoasca faptul ca orice organizatie cooperatista de credit sau bancile rezultate din reorganizarea actualelor institutii de acest gen vor intra efectiv sub supravegherea BNR doar incepind cu data acordarii autorizatiei de functionare. Numai din acel moment organizatiile cooperatiste de credit vor intra in sistemul de garantare a depozitelor, iar compensarea platii depozitelor se va realiza numai in cazul falimentului casei centrale. Si inca ceva: depozitele organizatiilor cooperatiste vor fi garantate de fondul de garantare a depozitelor in sistemul bancar numai in cazul in care aceste institutii financiare vor plati la zi contributiile la fond. Oficiali ai BNR au reamintit faptul ca in prezent depozitele populatiei constituite la cooperativele de credit-banci populare nu sint garantate de catre stat, ceea ce face ca o eventuala recuperare a sumelor depuse in cazul refuzului de plata din partea acestor institutii financiare se poate face numai pe cale judecatoreasca. OVIDIU ZARA Privatizarea Bancii Agricole, prelungita cu doua luni Ministrul Autoritatii pentru Privatizare si Controlul Participatiunilor Statului (APARS), Ovidiu Musetescu, a anuntat ieri, ca valabilitatea ofertei de privatizare a Bancii Agricole va fi prelungita, prin hotarire de guvern cu inca doua luni. Motivul prelungirii ofertei pina la 15 martie a.c. este inregistrarea unor noi oferte; potentialii investitori, alaturi de cei cunoscuti pina acum (Banco Portugues de Investimento si FRAI), vor forma un consortiu puternic, potrivit ministrului Musetescu. O a treia oferta a fost primita chiar in urma cu doua zile, insa numele ofertantului va ramine secret pe durata negocierilor, la cererea acestuia, a mai declarat presedintele APAPS. (M.S.) Proiectul finantelor publice va aparea in premiera pe Internet Criticati bugetul aici! Mihai Tanasescu, ministrul finantelor publice, a declarat ieri ca proiectul bugetului de stat pentru 2001 va fi finalizat cel mai tirziu in luna martie. Tanasescu a mai aratat ca dupa elaborare proiectul bugetului de stat va fi dat publicitatii inclusiv pe Internet pe adresa de web a Ministerului Finantelor Publice (www.mfinante.ro) pentru a scurta astfel perioada de consultari si analize. Ministrul a spus ca aceasta inedita masura va oferi tuturor institutiilor publice autohtone, institutiilor financiare internationale si persoanele fizice interesate posibilitatea de a-si exprima opinia in legatura cu constructia bugetara. OVIDIU ZARA Fiindca rezervele sint pe terminate, Vom face piine cu griu din import Rezervele de griu ale micilor producatori si cele din depozitele private ar putea acoperi consumul populatiei pentru doua luni, potrivit analizelor preliminare facute de Ministerul Agriculturii, Alimentatiei si Padurilor impreuna cu Patronatul din Industria de Morarit si Panificatie - ROMPAN. In cadrul discutiilor purtate intre ministrul agriculturii, Ilie Sarbu, si presedintele ROMPAN, Aurel Popescu, "a fost promovata ideea liberalizarii importului de griu sau stabilirea unui contingent de import de griu pentru satisfacerea necesarului pina in luna august", se arata intr-un comunicat al MAAP.O decizie clara in acest sens va fi luata in cadrul executivului dupa ce atit MAAP, cit si ROMPAN isi vor finaliza evaluarile privind rezervele de griu la nivel national. NICOLETA BURTAN Impozitele indirecte, 70 la suta din veniturile bugetare Bugetul de stat a inregistrat, la sfirsitul lunii noiembrie 2000, un deficit de 22.332,5 miliarde lei, programul rectificat fiind de 36.186 miliarde lei. Din datele furnizate de Ministerul Finantelor Publice reiese ca la bugetul de stat se constata o ameliorare a incasarilor din TVA, ponderea impozitelor indirecte din totalul veniturilor fiind de 68,2%, iar cea a impozitelor directe de 26,8%. Veniturile bugetare s-au incasat la nivelul sumei de 109.925,4 miliarde lei, din care venituri fiscale 104.429,1 miliarde lei, venituri nefiscale 5.026,5 miliarde lei si venituri din capital 107,6 miliarde lei. Veniturile incasate din impozitul pe profit au fost, la sfirsitul lunii noiembrie, de 19.336,3 miliarde lei, reprezentind 17,6% din totalul veniturilor bugetare. In primele 11 luni ale anului trecut, comparativ cu aceeasi perioada a anului 1999, la capitolul impozit pe profit s-a inregistrat o crestere cu 3.476,5 miliarde lei, contributia agentilor economici fiind de 3.014,3 miliarde lei, iar cea a bancilor de 462,2 miliarde lei. Veniturile din impozitul pe venit au fost de 5.812,5 miliarde lei, reprezentind 94,9% din programul anual, din TVA au fost de 45.294 miliarde lei - 90,1% din programul anual, din accize au fost de 17.219,3 miliarde lei - 90,5% din programul anual, iar din taxele vamale au fost de 7.764 miliarde lei - 90% din prevederile anuale. Cheltuielile bugetului de stat au fost, in primele 11 luni ale anului, de 132.257,9 miliarde lei, fiind 86% din prevederile anuale. Fata de luna octombrie, s-a inregistrat o diminuare cu 20,4% a cheltuielilor lunare datorita, in principal, scaderii platilor pentru dobinzile aferente datoriei publice (-3.053 miliarde lei), pentru apararea nationala (-322 miliarde lei), ordinea publica si siguranta nationala (-386 miliarde lei), precum si pentru agricultura (-393 miliarde lei). Pe bugetul consolidat, in primele 11 luni ale anului, veniturile totale au fost de 224.594,8 miliarde lei si cheltuielile totale de 244.677 miliarde lei, rezultind un deficit de 20.082,2 miliarde lei. (N. B.) Daca li s-a desfacut contractul de munca prin concediere colectiva, Functionarii publici nu primesc plati compesatorii O data cu masurile de reorganizare a ministerelor, multi ministri ai cabinetului Nastase au anuntat ca vor reduce si numarul de personal cu 25-30 la suta. Cu toate ca guvernantii au dat asigurari ca nimeni nu va fi disponibilizat, ci vor fi redistribuiti catre institutiile descentralizate ale administratiei publice centrale (inspectorate, agentii, oficii etc.), foarte multi functionari publici sint ingrijorati ca-si vor pierde locul de munca. Ei nutresc insa speranta ca vor primi plati compensatorii in cazul in care vor fi concediati. In acest sens, Ludovic Orban, presedintele Agentiei Nationale a Functionarilor Publici, ne-a declarat ca "nici un functionar public nu are dreptul, conform legii, la plati compensatorii in cazul desfacerii contractului de munca prin concediere colectiva". In schimb, Ludovic Orban este de parere ca mare parte din cei restructurati ar trebui sa fie angajati pe posturile ramase vacante la alte institutii, ei avind prioritate la ocuparea functiilor publice. EUGENIA MIRCESCU Agentiile de turism trebuie sa-si asigure clientii in caz de insolvabilitate sau faliment La 1 ianuarie 2001 au intrat in vigoare noile normative prin care agentiile de turism sint obligate sa-si asigure turistii in caz de insolvabilitate sau faliment. Astfel, agentiile de turism trebuie sa incheie polite de asigurare in favoarea turistului la una dintre societatile de asigurari acreditate de Ministerul Turismului pentru a acoperi rambursarea sumelor achitate de catre client, precum si costurile necesare repatrierii acestuia in cazul in care agentia da faliment. Cele 19 societati de asigurari agreate de Ministerul Turismului sint OMNIASIG, ASIROM, A.N.R., R.A.I, ASITRANS, ASIT, UNITA, CROMA, Asigurari GLOBAL, ASIRAG, GRUP AS, ADAS, IRASIG, ARDAF, NATIONALA, ASTRA, Asigurarea Populara Romana, GARANTA sI METROPOL. In cazul in care agentiile de turism nu adopta sistemul de asigurare a turistilor, ele risca sa-si piarda licentele de turism. NICOLETA BURTAN Romania poate face datorii de trei miliarde de dolari Plafonul de indatorare publica externa a Romaniei pentru anul 2001 a fost stabilit, in cadrul sedintei de guvern de ieri, la suma de trei miliarde de dolari. In limita acestei sume, tara noastra va putea contracta imprumuturi externe pina la sfirsitul anului. Plafonul de indatorare publica pentru anul 2000 a fost in suma de 2,8 miliarde de dolari. (O.P.) 