 Atmosfera ca pe "Nepstadion" la Miercurea Ciuc "La anu' o sa intrati cu pasapoarte aici!", le-au strigat harghitenii stelistilor Poate surprinzator pentru unii, nu si pentru cei care au urmarit partida, Steaua a cistigat clar primul meci al finalei Ligii Nationale de Hochei, disputat simbata, la Miercurea Ciuc. Scorul final, 5-2 (2-0, 2-1, 1-1) pentru "militari", s-a datorat atit prestatiei de exceptie a portarului stelist Viorel Radu, dar si strategiei tactice a staff-ului tehnic al bucurestenilor. Concret, ei au sacrificat cea mai buna linie - Timaru, Cazacu si Nicolescu -, impunindu-le sa joace defensiv, pentru "adormirea" adversarilor. Ciucanii au muscat momeala, iar Steaua a punctat decisiv cu liniile II si III, fiind ajutata si de prestatia aproape catastrofala a portarului harghitean Nagy. Golurile bucurestenilor au fost reusite de Alexe (min. 2 si 8) si A. Nutu (min. 32, 34 si 47), pentru SC Miercurea Ciuc inscriind Elekes (min. 39) si Hozo (min. 59). Cel putin ostila poate fi caracterizata atmosfera cu care au fost intimpinati sportivii, dar mai ales suporterii bucuresteni. Intr-o sala in care s-au inghesuit aproape 4.000 de spectatori, fluturau 20 de steaguri ale Ungariei, iar scandarile te faceau sa crezi ca esti pe "Nepstadion". Nimic neobisnuit pentru o asemenea partida, dar parca scandarea gazdelor, "La anu' o sa intrati cu pasapoarte!", e cam exagerata l Fortele de ordine s-au achitat bine de sarcini, incidentele intre suporteri nefacindu-si aproape deloc prezenta. Totusi, n-au putut fi evitate injuraturile dintre cele doua tabere, produse in momentul in care cei aproximativ 120 de suporteri stelisti au intrat in sala l Cele doua autocare cu care au venit fanii bucuresteni au fost parcate, pentru siguranta, in curtea unei unitati militare. Dupa meci, suporterii au avut surpriza sa constate ca le-au disparut citeva telefoane mobile, o geaca din piele, crosele pe care le primisera cadou de la hocheisti, dar si toata mincarea. Dupa doua ore de negocieri, bucurestenii au recuperat geaca si citeva crose. La tratative au participat si sportivii militari, care n-au vrut sa plece pina cind situatia suporterilor nu s-a clarificat. Ei au cedat pachetele lor cu hrana fanilor, rezumindu-se sa rontaie niste biscuiti l La conferinta de presa, Ion Timaru a tinut sa-i multumeasca portarului Viorel Radu, pe care l-a considerat principalul artizan al victoriei. Dovedind fair-play, Sandor Gall, antrenorul secund al ciucanilor, a apreciat ca, si cu Adorjan in teren, n-ar fi reusit mai mult. "Am jucat inexplicabil de slab", a declarat el. HORIA HASNAS Flash Mustar de Dijon Elan Bearnais Pau-Orthez, echipa franceza din care face parte si baschetbalistul roman Gheorghe Muresan, a invins simbata, pe teren propriu, in etapa a 17-a, formatia Dijon, scor 96-66. Cel mai bun jucator al gazdelor a fost americanul Jerry McCullough (19 puncte, sase recuperari). "Gigantul din Carpati" a evoluat 18 minute, reusind 13 puncte, patru recuperari si o pasa decisiva. Presa franceza de specialitate a remarcat ca, fata de meciul din tur, cind EBPO a fost invinsa in Burgundia, in teren au fost Ghita Muresan si Didier Gadou si diferenta s-a simtit imediat. La pauza, Pau avea un avans de 20 de puncte. Cu aceasta ocazie, Gadou a sarbatorit cel de-al 801-lea meci sub culorile echipei Pau-Orthez. Urmatoarea partida din PRO A (prima liga franceza profesionista de baschet) se va disputa in deplasare, cu Antibes. Ghita si colegii sai ocupa in prezent, cu 27 de puncte, locul al treilea (un meci mai putin disputat), la egalitate cu alte patru echipe.(M.B.) Beckham, 170.000 de dolari saptaminal! David Beckham, cel mai bine cotat fotbalist al echipei engleze Manchester United, a fost de acord cu un nou contract in valoare de 30 de milioane de lire sterline (aproximativ 51 de milioane de dolari), care-l va pastra pentru urmatorii cinci ani pe "Old Trafford". Starul echipei nationale a Angliei a respins initial oferta clubului sau, dar acum a acceptat termenii noului angajament, care-i va aduce in buzunar cel putin 170.000 de dolari pe saptamina, devenind cel mai bine platit jucator din Insula. Acordul lui Beckham pune capat, astfel, speculatiilor privind un eventual transfer in strainatate. "Septarul" va primi si actiuni la compania care patroneaza echipa de fotbal, Manchester United PLC, actiuni a caror valoare de piata va creste, in special dupa recenta fuziune cu clubul american YankeeNets. Dupa mai multe runde de negocieri, purtate in mare secret, David Beckham a hotarit sa semneze in scurt timp, atunci cind vor fi clarificate si ultimele detalii. (M.B.) Bowe isi snopeste nevasta-n bataie Boxerul american Riddick Bowe, fost campion mondial al greilor in anii '90, a fost arestat simbata de politia americana pentru bataile administrate sotiei sale, Judy. In virsta de 33 de ani, Bowe nu este la prima abatere de acest fel, in cursul anului trecut fiind condamnat la 30 de zile de puscarie pentru ca a amenintat-o pe Judy cu cutitul. Desi evenimentul s-a petrecut in fata celor cinci copii ai cuplului, judecatorul a tinut cont de faptul ca pugilistul se afla la prima abatere si i-a dat pedeapsa minima. Bowe a pus manusile in cui in 1996, palmaresul sau la profesionism cuprinzind 40 de victorii (32 prin K.O.), un meci nul si o singura infringere. (S.T.) DJorkaeff Fotbalistul francez Youri Djorkaeff, legitimat la echipa germana Kaiserslautern, si-a facut debutul muzical lansind pe piata hitul "Vivre dans ta lumiere" (Traind in lumina ta). "Muzica este pentru mine un mod de distractie. Pe viitor, daca voi avea succes, sper sa scot si alte melodii", a afirmat Djorkaeff, care a mai adaugat ca ideea i-a venit atunci cind un amic de-al sau, DJ si compozitor, l-a sfatuit sa persevereze dupa ce a ascultat acea piesa. (D.N.) ZDF il elogiaza pe Trifu Dupa victoria clara obtinuta vineri in fata lui Nicolas Kiefer (7-6, 6-3, 5-7, 6-3), Andrei Pavel a adus, simbata, cel de-al doilea punct pentru Romania in intilnirea de Cupa Davis cu Germania. De data aceasta, alaturi de Gabriel Trifu, echipa de dublu impunindu-se fara drept de apel in fata experimentatilor Marc Gollner si David Prinosil: 6-4, 6-4, 6-4. Dincolo de evolutia de exceptie a echipei romane de dublu, care a redus deseori la tacere pe cei 6.000 de spectatori prezenti in "Volkswagen Halle" din Braunschweig, trebuie amintit faptul ca acest rezultat constituie totusi o surpriza. Pentru ca, in urma cu un an si jumatate, perechea Gollner- Prinosil spulbera, chiar la Bucuresti, dublul Pavel-Trifu, cu un sec 6-4, 6-0, 6-3 Rezultatul partidei de dublu l-a facut pe capitanul-nejucator al nemtilor, Carl Uwe Steeb, sa declare, inaintea meciului Haas - Pavel, disputat ieri, ca nu a putut dormi noaptea gindindu-se la ce s-ar putea intimpla in cazul unei calificari a Romaniei Jocul excelent al lui Gabriel Trifu i-a determinat pe reporterii postului TV ZDF sa-i aloce romanului citeva minute in emisiunea de simbata-seara, la concurenta cu Dorinel Munteanu, considerat omul-cheie al echipei de fotbal Wolfsburg, cistigatoare cu 3-1 in partida sutinuta in deplasare cu Herha Berlin Ieri si-a facut aparitia si Boris Becker, in uralele asistentei In primul meci, Andrei Pavel a fost invins in trei seturi, 3-6, 4-6, 6-7 (6-8) de Tommy Haas. Oboseala primelor doua meciuri si-a spus cuvintul, revenirea din setul trei, cind Pavel a surmontat de la 0-4 la 6-5, necontind decit la impresia artistica Jocul decisiv, Kiefer - Trifu, s-a disputat dupa inchiderea editiei. RADU DUMITRESCU, Braunschweig Primul schior al Rusiei Vladimir Putin, presedintele Rusiei, s-a relaxat la schi, la Saint Christoph, localitate apropiata de Innsbruck. Evenimentul s-a petrecut simbata, in ultima din cele trei zile ale vizitei oficiale in Austria, la invitatia omologului sau, cancelarul Wolfgang Schussel. Putin - care, de la instalarea in fotoliul de la Kremlin, a tinut sa-si confectioneze o imagine de om activ, in contrast cu cea a predecesorului sau, Boris Eltin - si-a uimit gazda cu abilitatile sale in ale schiatului. Vladimir Putin, detinator si al centurii negre la judo, a fost vazut in salopeta ros-alba si clapari, facind "cristiane" pe zapada imaculata. El a fost supravegheat permanent, pe pirtie, de politisti si de agenti insarcinati cu protectia. Seful statului rus a mai aparut in fata camerelor TV trintind adversari pe tatami, dansind, in Tatarstan, pe malul riului Volga, la un festival musulman, sau imbracind tricoul de fotbalist al echipei Spartak Moscova. MARGARIT BANUTA Ganea a sutat violent in testiculele lui Kahn Ionel Ganea, atacantul roman al echipei de fotbal VfB Sttutgart, nu si-a mai trecut numele pe lista marcatorilor. El a ratat trei ocazii uriase in meciul de pe "Olympiastadium" din Munchen, Bayern impunindu-se cu 1-0 (1-0). La una din oportunitatile de a inscrie, "Ganezul" a sutat mingea direct in testiculele portarului bavarez Oliver Kahn. Medicul echipei i-a acordat, timp de doua minute, ingrijiri goal-keeper-ului de la formatia-gazda. Ganea a jucat toate cele 90 de minute si, in ciuda ratarilor, prestatia sa a fost laudata Energie Cottbus, echipa romanilor Reghecampf, Miriuta si Sabin Ilie, a pierdut in deplasare, la Frankfurt, in fata celor de la Eintracht, scor 0-1 (0-0). Cei trei conationali au fost titulari, doar Sabin fiind inlocuit in minutul 70, dupa o prestatie modesta. "Reghe" a irosit o uriasa ocazie, spre finalul partidei, faza care ar fi putut aduce egalarea si un punct important pentru formatia aflata in subsolul clasamentului din Bundesliga Dorinel Munteanu a revenit printre titularii echipei VfL Wolfsburg, in meciul cistigat cu Hertha Berlin, in deplasare, scor 3-1 (1-0). Internationalul roman a fost pastrat in teren timp de 78 de minute, fiind unul dintre cei mai buni oameni de la oaspeti Dan Petrescu a razbunat afirmatiile lui Geoffrey Richmond, presedintele clubului Bradford City. Acesta il criticase vehement, spunind ca este un jucator slab si nepregatit. Southampton, noua echipa a fundasului roman, a invins formatia Bradford, scor 2-0 (0-0), golul al doilea fiind inscris de James Beattie, dupa o actiune personala a "Bursucului". Totusi, echipa antrenata de Glenn Hoddle, inclusiv Petrescu, a jucat in prima repriza sub orice critica. Dupa pauza, Dan a fost trecut in centrul liniei mediane, devenind foarte util pe acest post. Hoddle a spus despre elevul sau ca "este un fotbalist inteligent, cu abilitati uluitoare" Galatasaray Istanbul s-a impus cu 2-1, pe "Ali Sami-yen", in fata echipei Bursaspor. Golul victoriei a fost marcat de brazilianul Jardel, in ultimul minut de joc. Gica Hagi si Gica Popescu nu au fost utilizati de antrenorul Mircea Lucescu Costel Gilca a bifat 90 de minute in jocul Espanyol-Celta Vigo, scor 0-1 (0-0), dar evolutia sa a fost in nota echipei catalane, adica foarte slaba l Valencia a trecut cu 3-0 de Numancia, insa Adrian Ilie nu a jucat nici un minut, aflindu-se inca in perioada de convalescenta. La oaspeti, Laurentiu Rosu a fost doar rezerva, nefiind folosit de antrenorul sau, iar Jean Barbu nici macar n-a fost convocat pentru acest meci Alin Stoica a contribuit la victoria echipei belgiene Anderlecht Bruxelles in fata celor de la Antwerpen, scor 2-0. Mijlocasul roman a jucat bine in cele 82 de minute in care s-a aflat pe gazon. MARGARIT BANUTA DANIEL NAZARE "Flocea" injura de la prima ora Florin Marin, actualul antrenor al echipei de fotbal Ceahlaul Piatra-Neamt, are, in viata de zi cu zi, citeva tabieturi mai putin obisnuite. Conform unor apropiati de-ai sai, acesta obisnuieste sa-si injure jucatorii dis-de-dimineata: "Dupa ce ma spal pe dinti, spun: «Ii bag in p...a ma-si pe toti cei care o sa ma injure astazi!». Si eu am fost fotbalist si stiu ca nu este usor sa induri antrenamentele grele, de aceea imi iau aceasta masura de precautie", spune antrenorul pietrenilor. "Flocea" stie ca, de-a lungul sedintelor de pregatire, fotbalistii, obositi de atita efort, obisnuiesc sa mai scape cite o injuratura printre dinti la adresa antrenorului. Atunci, el nu uita sa adauge: "Puteti sa ma injurati cit puteti, ca oricum eu am apucat sa va injur primul!". De mentionat ca Florin Marin este catolic. DANIEL CONTESCU Paul McCartney a lasat pe drumuri 35 de ciclisti La finele lunii trecute, celebrul cintaret britanic Paul McCartney a lasat fara serviciu 35 de ciclisti, membri ai echipei "Linda McCartney Pro Cycling Food Team". Aceasta grupare a fost finantata pina acum doi ani de firma de produse alimentare care apartinea sotiei lui Paul. Linda a decedat in 1998, fostul component al grupului "Beatles" preluind cheltuielile legate de activitatea ciclistilor. Timp de doi ani, McCartney a sustinut de unul singur echipa, in speranta ca i se vor alatura si alti sponsori. Dupa ce tratativele cu o firma de vinuri din Australia si concernul automobilistic Jaguar au esuat, McCartney a fost nevoit sa anunte desfiintarea echipei. "Nu mai puteam da cite trei-patru sute de mii de lire pe an pentru acest sport", a spus Paul. Cel mai cunoscut sportiv de la "Linda McCartney Team" a fost italo-britanicul Maximilian Scinadri, medaliat cu bronz la Olimpiada din 1996, de la Atalanta, in proba de contratimp individual. (S.T.) Corina Ungureanu crede ca Belu ii da clasa lui Bela Corina Ungureanu, fosta campioana mondiala la gimnastica artistica, sustine ca Octavian Belu este de departe cel mai valoros tehnician din lume. "Colonelul", cum este supranumit antrenorul echipei incununate cu aurul olimpic, il depaseste, dupa parerea fostei sportive, pe celebrul Bela Karoly, cel care le-a lansat in lumea gimnasticii pe Nadia Comaneci, Mary Lou Retton, Shannon Miller si Dominique Moceanu. "Domnul Belu nu poate fi comparat cu Bela Karoly. Diferenta este data de conditiile in care cei doi au ajuns sa scoata campioane, sa lanseze vedete mondiale. La noi, cu minimum de conditii, domnul Belu a avut rezultate de exceptie in permanenta. Romania a fost mereu in frunte. Karoly are in SUA conditii fenomenale - le-am vazut cu ochii mei - si o arie de selectie mult mai mare. Statele Unite n-au cistigat decit atunci cind marile competitii s-au disputat pe pamint american. La Sydney, echipa condusa de Karoly a iesit pe locul sase", apreciaza micuta ploiesteanca. "Diferenta dintre noi si ele este la capitolul «imagine». La Atlanta, presa a facut din Dominique Moceanu, un produs mediocru al lui Karoly, o mare stea". LAURENTIU CIORNEI MATEI UDREA Pentru ca nu a terminat studiile medii, Buffon si-a falsificat diploma de liceu Portarul Parmei si al echipei nationale de fotbal a Italiei, Gianluigi Buffon (22 de ani), a fost amendat cu 3.500 de dolari pentru fals in documente. In vara anului trecut, Buffon s-a inscris la Facultatea de Drept a Universitatii din Parma, prezentind o copie xerox dupa diploma de liceu, din care rezulta ca si-a incheiat studiile medii in cursul anului scolar 1996-1997, la un liceu economic din Roma. Numai ca, in momentul in care una dintre secretarele universitatii a solicitat documentul oficial care sa certifice faptul ca talentatul portar italian a absolvit liceul, a avut o surpriza. Ea a primit, prin fax, o hirtie semnata de directorul gimnaziului roman, prin care acesta anunta ca tinarul international figureaza in evidenta liceului sau cu studiile neterminate. In afara amenzii, Buffon a fost exmatriculat de urgenta. "Recunosc ca am gresit si promit ca anul acesta sa-mi termin studiile liceale. Dupa aceea ma voi inscrie tot la Drept, insa in nici un caz la Universitatea din Parma", a declarat el cotidianului "Gazzetta di Parma". SILVIU TANASE Spre deosebire de Tica Zamfir si Gheorghita Geolgau, Cornel Dinu nu figureaza in jocul pe computer "Manager Championship"! Mircea Lucescu, Victor Piturca, Emeric Ienei, Ladislau Bölöni, Anghel Iordanescu, Nicolae Zamfir si Gheorghita Geolgau sint antrenorii romani care se numara printre eroii unuia dintre cele mai populare jocuri de fotbal pe calculator: "Manager Championship". Utilizatorul are posibilitatea sa preia, in calitate de manager general, destinele unei echipe de club sau nationale, cu toate drepturile si responsabilitatile care deriva din aceasta functie. Antrenorului i se pun la dispozitie un lot de jucatori, un fond de transferuri si un staff tehnic cu care trebuie sa indeplineasca asteptarile consiliului de administratie al echipei, infruntind insa obstacolele existente si in realitate: dificultati financiare, nemultumiri ale jucatorilor, accidentari inopinate sau crize de forma in urma carora managerul poate fi oricind destituit. Produs de compania britanica "Eidos Interactive", jocul contine o cantitate impresionanta de informatii din lumea fotbalului. Baza de date este o adevarata enciclopedie care cuprinde sute de cluburi cu istoria, palmaresul si conducerea administrativa, precum si citeva zeci de mii de jucatori, mii de antrenori, medici, fizioterapeuti, presedinti si patroni de echipe. Fiecare dintre acestia are o fisa personala foarte detaliata, cu zeci de parametri la care competitivitatea subiectului este evaluata intr-o scala valorica de la 1 la 20. Mihalcea se transfera la Stuttgart Fotbalul romanesc nu este plasat la virf, evident, dar ocupa totusi un loc destul de bun. Doritorii nu pot prelua destinele unei echipe din tara noastra, insa rezultatele excelente obtinute de nationala in ultimul deceniu i-au convins pe producatori sa-i coteze pe jucatorii romani foarte bine - uneori, chiar peste valoarea reala. Din intrecerea interna, cel mai valoros lot il are Dinamo, echipa de la care pot fi achizitionati la preturi derizorii (de cele mai multe ori, sub un milion de dolari) fotbalisti cu calitati excelente. Pe calculator, Mihalcea are nota 17 la finalizare, 18 la tehnica, 15 la dribling si 18 la viteza de reactie, iar Florentin Petre are nota maxima, 20, la nu mai putin de cinci capitole: viziune asupra jocului, fler, tehnica, viteza de reactie si dribling. In toate variantele de joc, cei doi parasesc rapid formatia "ciinilor rosii" pentru a deveni vedete la Malaga, Sampdoria sau VfB Stuttgart. Foarte bine se prezinta si Florea. "Virfurile" de la Steaua sint Danciulescu si Trica, in timp ce Rapid are cel mai slab lot. Hagi si Gica Popescu s-au retras de la nationala si pe calculator, dar treaba merge struna si asa, inlocuitorii fiind la inaltimea asteptarilor. Adi Ilie, Contra, Dan Petrescu, Stelea, Alin Stoica, Dorinel Munteanu si Gilca sint foarte bine apreciati, titulari incontestabili la echipele lor de club si, din acest motiv, aproape imposibil de achizitionat. Pe calculator, Rapid invinge Skonto Riga Remarcabil este ca, spre deosebire de realitate, la simularea pe calculator Rapid reuseste de obicei sa treaca de tururile preliminare ale cupelor europene, eliminind fara emotii echipe precum Skonto Riga. Dintre managerii romani, cea mai exacta fisa o are Mircea Lucescu. Actualul tehnician al Galatei figureaza ca manager al Rapidului, cu o reputatie acceptabila. "Il Luce" este cotat foarte bine la cunostinte tactice (18), la lucrul cu jucatorii tineri si la aprecierea potentialului fotbalistilor (20), la evaluarea calitatilor acestora (17) si la motivatie (15). Punctele slabe ar fi disciplina (8) si adaptabilitatea (4). La fel ca si in realitate, Lucescu prefera asezarea tactica 1-3-5-2, cu un stil de joc elaborat, gindit, in care echipa lui sa domine adversarii. Antrenamentele sint bazate pe latura tehnico-tactica. Bölöni are reputatie proasta, Iordanescu e somer Actualul selectioner al nationalei, Ladislau Bölöni, trecut ca manager la AS Nancy, are ca punct forte evaluarea calitatii jucatorilor (19). Nivelul cunostintelor tactice este 13, iar cele mai mari probleme sint la lucrul cu tinerii si la aprecierea potentialului real al fotbalistilor (ambele, notate cu 5). Echipa lui Bölöni este asezata in sistemul 1-4-4-2 si are un stil defensiv, bazat pe temporizare si marcaj om la om. Reputatia profesionala a lui Bölöni este destul de proasta, spune calculatorul. Si mai rau sta Anghel Iordanescu. Autorii jocului nu au fost prea impresionati de performantele celui mai bun antrenor roman al secolului. Generalul are nota 9 la cunostinte tactice, 2 la determinare si 10 la lucrul cu tinerii. Pe jocul celor de la "Eidos Interactive", Iordanescu se axeaza la antrenamente pe pregatirea fizica. Fostul selectioner nu are reputatie buna si nu reuseste niciodata sa-si gaseasca un angajament. Ienei e intinerit, Piturca a prins al doilea razboi mondial Ienei si Piturca se bucura de mai multa apreciere, dar in cazul celor doi survin probleme de natura statistica. Documentaristii jocului sustin ca Ienei are 34 de ani, iar Piturca a implinit 57. Piti sta excelent la cunostintele tactice (20) si lucrul cu tinerii (19), in timp ce Ienei are 14 la cunostinte tactice, dar nu si-a dovedit inca valoarea. "Batrinul" Piti este inca antrenor al Romaniei, iar "tinarul" Imi conduce destinele echipei Steaua. Alti manageri care figureaza in joc sint Ion Geolgau - la Havnar Boltfelag, din Insulele Froe - si Zamfir - la JEF United, din Japonia. Amindoi sint insa in mare suferinta la aproape toate capitolele. Geolgau are nota 3 la cunostinte tactice, 1 la lucrul cu tinerii si la estimarea potentialului, in timp ce nasul lui Gica Popescu are 10 la cunostinte tactice, 1 la disciplina si 3 la adaptabilitate. Amindoi au o reputatie foarte proasta. In afara celor sapte tehnicieni enumerati, jocul "Manager Championship" nu cuprinde si alti antrenori romani. Socotiti de autori ca fiind nesemnificativi pe plan international, pina si fosti selectioneri, precum Cornel Dinu si Mircea Radulescu, au ratat "calificarea" in baza de date a competitiei virtuale. MATEI UDREA Minerul, fruntas pe ramura Divizia C din Romania detine doua recorduri mondiale! Fotbalul romanesc a reusit sa ofere lumii cel mai echilibrat campionat din istoria sportului-rege, de la origini si pina in prezent. Acest eveniment, care figureaza si pe site-ul oficial al Federatiei Internationale de Statistica a Fotbalului, s-a petrecut in editia 1983-1984 a Diviziei C. Atunci, Seria a VIII-a, alcatuita din 16 formatii, a consemnat o diferenta de doar zece puncte intre prima clasata, Muresul Deva - care a acumulat 38 de puncte si a promovat in Divizia B -, si ultima clasata, Minerul Aninoasa - cu 28 de puncte la activ. De remarcat ca in acea perioada se acordau doua puncte la victorie si unul la egal. Echilibrul existent in acel campionat este insa si mai pregnant scos in evidenta de faptul ca, la finele celor 30 de etape, intre a doua clasata (UM Timisoara - 31 de puncte) si formatia de pe locul 15 (Minerul Gherla - 29 de puncte) diferenta a fost facuta de o singura victorie. Un alt record mondial stabilit de respectivul campionat a fost dat de faptul ca jumatate din echipe aveau acelasi nume: Minerul. Este vorba despre cluburile din Orastie, Paroseni, Moldova-Noua, Vulcan, Certej, Anina, Oravita, Gherla si Aninoasa. SILVIU TANASE Divizia C, Seria a VIII-a, 1983-1984 1. Muresul Deva 30 16 6 8 53-33 38 p (+8) 2. UM Timisoara 30 14 3 13 57-37 31 p (+1) 3. Mecanica Orastie 30 15 1 14 49-53 31 p (+1) 4. Minerul Paroseni 30 13 5 12 41-46 31 p (+1) 5. Minerul Moldova-Noua 30 14 2 14 41-39 30 p (0) 6. Minerul Stiinta Vulcan 30 13 4 13 38-47 30 p (0) 7. Metalul Bocsa 30 13 3 14 40-32 29 p (-1) 8. Dacia Orastie 30 11 7 12 58-50 29 p (-1) 9. Minerul Certej 30 13 3 14 48-47 29 p (-1) 10. Metalul Otelul-Rosu 30 14 1 15 38-40 29 p (-1) 11. Minerul Anina 30 13 3 14 46-48 29 p (-1) 12. Victoria Calan 30 13 3 14 35-37 29 p (-1) 13. Constructorul Timisoara 30 13 3 14 57-62 29 p (-1) 14. Minerul Oravita 30 13 3 14 39-45 29 p (-1) 15. Minerul Gherla 30 12 5 13 35-52 29 p (-1) 16. Minerul Aninoasa 30 11 6 13 32-39 28 p (-2) Serioja, omul care a sarit pina la stele Serghei Bubka, cel mai bun saritor cu prajina al tuturor timpurilor, s-a nascut la 4 decembrie 1963 la Lugansk (fost Vorosilovgrad), la citiva kilometri de orasul ucrainean Donetk. "Tarul", asa cum a fost supranumit de presa sportiva mondiala, isi aduce aminte, cu nostalgie, de perioada copilariei. "De cind eram pusti, imi placea sa traiesc la inaltime. Toata ziua ma suiam prin copaci. Cind ma cauta mama, cu siguranta ma gasea pitit prin coroana bogata a unui nuc. Daca ma gasea!". Serghei a trait si momente nefericite din cauza cataratului prin pomi. Intr-o zi, in anul 1967, Bubka a facut o mica acrobatie, incercind sa sara in alt copac. Si-a pierdut echilibrul si a cazut drept in cap, aterizind intr-o imensa baltoaca. "Nu m-am speriat prea tare. Ce stiam eu la patru ani? Am continuat sa «traiesc periculos». Asa cum am demonstrat ulterior, in cariera, inaltimile au fost si vor ramine ambientul meu." Debut la 11 ani Primul concurs din viata de sportiv a "Tarului" a avut loc la virsta de 11 ani. Micul Serghei a reusit doar un 2,70 metri. Dar, ascensiunea a fost foarte rapida. La 16 ani a depasit bariera celor cinci metri. Asta s-a datorat, in mare masura, pregatirii efectuate cu antrenorul Vitali Petrov. De altfel, Serioja, numele de alint primit de Bubka in familie, a parasit locul natal la o virsta frageda, urmindu-si profesorul la Donetk, orasul in care a cunoscut consacrarea. In 1981, Serghei Bubka s-a clasat al saptelea la Campionatele Europene de juniori. Trei ani mai tirziu, la Vilnius, el a doborit pentru prima oara in cariera recordul mondial la saritura cu prajina, performanta pe care a repetat-o, ulterior, de 34 de ori, atit in aer liber, cit si la concursurile indoor. In Ô84, saritura lui Serioja a masurat 5,81 metri. In urmatorii noua ani, adica pina la ultimul record batut, in 1993, la Donetk, "Tarul" a ridicat stacheta pina la 6,15 metri. Acesti 34 de centimetri ascund aproape 30 de ani de transpiratie. Statuie la Donetk Edilii din Donetk au hotarit ca, in scurt timp, sa ridice o statuie care sa-l infatiseze pe Serghei Bubka in actiune. Bubka nu va sta departe de sportul care i-a adus toate satisfactiile. El a fost cooptat, fiind inca in activitate, in conducerea Comitetului International Olimpic, a Federatiei Internationale de Atletism si a Federatiei Ucrainene de Atletism. 10,2 secunde pe suta de metri Serghei Bubka a fost un atlet complet. Nu s-a multumit niciodata cu satisfactiile oferite de prajina. El era si un bun sprinter, alergind suta de metri in 10,2 secunde. La saritura in lungime, Bubka se mindreste cu un 7,80 metri. Ucraineanul a fost un sportiv desavirsit, cu o constitutie robusta. El masoara 1,84 metri si cintareste 80 de kilograme. Casatorit cu frumoasa Lilia Preocuparile sportive nu l-au impiedicat sa dea atentie si vietii private. Serghei Bubka este casatorit cu frumoasa Lilia, care i-a daruit doi baieti: Vitali (16 ani, botezat dupa numele primului sau antrenor) si Serghei, tizul de numai 14 ani. In prezent, familia "Tarului" traieste "in exil", in Principatul Monaco. Serghei este foarte mindru de "printisorii" lui, pe care-i lauda toata ziua si spera ca macar unul din ei sa-i calce pe urme. Abdicarea "Tarul" a abdicat, definitiv, pe data de 4 februarie 2001, la Donetk, orasul care-i este atit de drag. Palatul Sporturilor a fost aproape neincapator pentru cei peste 6.000 de fani veniti sa asiste la saltul de adio al atletului. Festivitatea a durat aproape cinci ore, iar Bubka aproape ca a plins de emotie. La un moment dat, s-a desfasurat un spectacol cu holograme proiectate, care reprezentau silueta atletului sarind peste o stacheta virtuala, inaltata la 6,15 metri, ultimul sau record inregistrat cu opt ani in urma, pe aceeasi arena. Cu aceasta ocazie, Serghei a fost recompensat cu cea mai inalta distinctie a statului, "Medalia de Erou al Ucrainei", inminata chiar de presedintele Leonid Kucima. El a primit mesaje de felicitare din partea Printului Albert de Monaco, a presedintelui IAAF, Lamine Diack, si a celebrului sau conational, Andrei Sevcenko, atacantul echipe italiene de fotbal, AC Milan. Serioja a putut sa le citeasca "online", fiind proiectate pe un imens ecran de televiziune. "Pentru mine, Bubka a fost si este inca un model de ucrainean demn de urmat. Un adevarat geniu, el reprezinta imaginea sportivilor din tara noastra natala", a declarat Sevcenko. MARGARIT BANUTA DANIEL NAZARE "Garcea" a visat sa evolueze in Ghencea Ionut Dragomir: "Steaua si-a batut joc de mine" Ionut Dragomir, fundasul stinga al Universitatii Craiova, este o figura aparte a campionatului nostru. Tuns la chelie si poreclit "Garcea" in lumea fotbalului, jucatorul oltean nu poate trece neobservat. El a acceptat, pentru "Evenimentul zilei", sa povesteasca o parte din peripetiile prin care a trecut de-a lungul celor 28 de ani ai sai. Nu este omisa perioada junioratului la Steaua, accidentul de masina de pe vremea cind nu avea permis auto, pierderea celui mai bun prieten si viitorul sau la Universitatea Craiova. "Poate eram prost", crede Dragomir "Garcea" a inceput fotbalul la Steaua cind avea doar sapte ani, dupa care a parcurs toate treptele spre echipa mare. N-a apucat sa joace insa nici un meci in prima divizie pentru "ros-albastri" pentru ca oficialii din acea vreme ai clubului militar s-au dispensat neelegant de servicile sale. "Steaua si-a batut joc de mine. Mai bine zis, conducatorii din acea vreme. Mi-am dorit de mic sa evoluez in Ghencea, dar nu s-a putut", spune Ionut Dragomir, cu amaraciune in suflet. La implinirea virstei de 19 ani a fost imprumutat la Steaua Mizil, dupa care a fost cedat definitiv la acea formatie. A mai trecut pe la FC Athletic, Midia Navodari, urmind apoi saltul spre Rapid si, ulterior, Universitatea Craiova. In Giulesti nu a stat decit o luna si jumatate, in perioada cind la "feroviari" venise Mircea Lucescu. "Nu stiu ce s-a intimplat. Nu mi s-a dat nici o explicatie pentru faptul ca eram doar rezerva. Poate eram prost. Trebuia sa-mi spuna totusi cineva", isi continua "Garcea" sirul amintirilor. Conducea masina fara carnet Un episod care l-a speriat teribil, dar care acum il amuza, s-a derulat in vara anului 1996, atunci cind evolua la FC Athletic Bucuresti. "Tocmai imi achizitionasem un automobil Opel Calibra pe care il conduceam chiar daca nu aveam carnet. Dupa o partida disputata pe teren propriu, impreuna cu Vicentiu Iorgulescu, fratele lui Gino, si alti coechipieri, am plecat cu masinile de la stadion. Pe drum ne-am luat la intrecere si, neavind experienta, am intrat intr-un scuar si mi-am avariat automobilul. Dar mai mare a fost sperietura. A fost un moment pe care nu-l voi uita toata viata. Imi batea inima groaznic", isi aminteste Dragomir. Ulterior, fotbalistul a rezolvat si problema permisului auto. "Hildan avea pe gazon o rautate iesita din comun" Dintre toti adversarii pe care i-a avut in decursul carierei, cele mai mari probleme i le-au creat Marius Lacatus si regretatul Catalin Hildan. "Amindoi aveau pe gazon o rautate iesita din comun. Lacatus se baga la orice minge si a fost artizanul Stelei ani la rindul, in timp ce Hildan acoperea o mare parte de teren. Cred ca jucatorul dinamovist putea ajunge, in scurt timp, titular in prima reprezentativa", isi aminteste Dragomir, care a pierdut mai mereu duelurile cu Steaua si Dinamo. Cel mai trist moment al vietii, consumat anul trecut, l-a reprezentat pierderea unui bun prieten al sau, Liviu, zis Ameo. "Inainte cu o zi de returul cu Rapid, din Cupa Romaniei, de pe stadionul Giulesti, a venit Prunea si mi-a spus ca Ameo a avut un accident rutier in care a decedat. N-am putut sa mai articulez vreun cuvint. I-am cerut voie lui Sandoi sa plec din cantonament, insa nu mi-a dat voie. Calificarea din acea partida ii este dedicata. Am jucat numai cu gindul la el. Stiu ca, din cer, Liviu s-a bucurat pentru mine", afirma "Garcea", cu durere in suflet. Ii plac bijuteriile din aur De Sarbatori, jucatorul oltean si-a facut cadou un ghiul din aur pentru care a platit o suta de dolari. "Mi-a placut mult si cind ma ambitionez sa-mi iau ceva, nu stau pe ginduri", si-a explicat "Garcea" preferinta pentru acest inedit dar. Dragomir admira publicul care vine meci de meci pe stadionul "Ion Oblemenco". "Nu cred ca exista astfel de spectatori pe o alta arena din tara. E adevarat ca, daca echipa nu merge, sint cei mai rai. Asta te indeamna la performanta", spune fundasul stinga al Universitatii. DANIEL NAZARE Chibitii impart Cismigiul cu amatorii de muzica hard si de sex in aer liber Cea mai veche gradina publica a Capitalei, parcul Cismigiu, reprezinta pentru bucuresteni, in functie de virsta, locul de relaxare, de tandrete, de joaca sau un scurt popas in asteptarea unei audiente la Primaria Generala. Locurile cele mai cautate sint debarcaderul, "Buturuga" si fascinanta "Urlatoare", acolo unde se aduna tinerii amatori de muzica hard si sex in aer liber. Urmind aleea care coboara spre Colegiul National "Gheorghe Lazar", ajungi in mijlocul "careului magic". Cu intrarea principala din strada Sfintul Spiridon, locul preferat al microbistilor cu buletin de Bucuresti este aproape tot timpul plin, mai ales cind vremea nu este potrivnica. La inceput, "gasca" fanilor era compusa in mare majoritate din pensionari. Si astazi este aproape la fel, numai ca echilibrul este asigurat de microbistii de conjunctura, proveniti din rindul somerilor. "Mosii nu joaca pe bani" "Nu mai am bani sa cumpar ziarele de sport. Sint un mare fan al echipei Steaua, asa ca vin aici sa aflu ultimele amanunte, ultimele «bombe» pe piata transferurilor", spune Adrian Vintilescu, fost subinginer la Tehnometal. Adi este printre primii sositi. La ora 9.30, dimineata. "Cind am venit prima oara aici, in noiembrie 1998, ma gindeam ca poate fac un ban cu sahul. La serviciu nu aveam rival. Sint maestru. Dar toate propunerile mele au fost refuzate. Mosii nu joaca pe bani. Joaca de placere, intre ei, si vorbesc despre fotbal", mai povesteste Adrian, pregatindu-se sa-si desfasoare nebunii si caii pe tabla cu patratele albe si negre. "Nu stiam nici cite piese are sahul cind am venit aici" Partenerul sau, la fel de matinal, este nea Rica. "Io am fost zidar. Nu stiam nici cite piese are sahul cind am venit aici. Acum ma bat de la egal la egal cu oricine. Am avut si un profesor bun. Daca mai stati, o sa-l vedeti, trebuie sa apara", ne comunica zimbind, cu gura pina la urechi, nea Rica, zidarul. Intre timp, mesele de piatra si bancile de lemn vopsite in verde sint brusc ocupate de jucatori. Tacticosi, isi deschid gentile si scot cutiile cu puluri si piese de sah. Miscarile sint incete, bine studiate, ca intr-un ritual. Totusi, cei mai multi joaca rummy. Este un "sport" nou in Cismigiu si are din ce in ce mai multi adepti. Se da si drumul la "masina" de comentat ultimele stiri sportive. Subiectul zilei este scandalul dintre Violeta Beclea si Gabriela Szabo. Intr-un colt, circa 30 de persoane asculta, la un vechi aparat de radio portabil, tip "Gloria", stirile de la ora 10.00. "Grozaviile" sint comentate pe loc, aproape toti ascultatorii expunindu-si punctul de vedere fara sa fie intrerupti. De fapt, aici, in careul microbistilor, una dintre regulile de aur este dreptul la opinie. Nu conteaza ce pregatire sau cita vechime de Cismigiu ai. "Becali face rau pe unde pune mina" Tacanitul "pietrelor" si zornaitul zarurilor sint acoperite de zumzetul zvonurilor. In mare parte, acestea sint alimentate de articole aparute in gazetele din ziua respectiva. Peste o suta de persoane macina pina in cele mai mici amanunte "duelul" Szabo-Beclea. "Sint literalmente bulversat de ceea ce s-a intimplat intre ele", glasuieste subtire un barbat intre doua virste, care joaca table amestecind zarurile intr-un paharel de piele. Discutia pe aceasta tema este deturnata de fotbal. Turneul de la Norcia a dat apa la moara clevetitorilor care vad Steaua ca pe o echipa mare in tara, dar care nu va avea puterea sa se impuna si pe plan european. "Steaua va lua campionatul, dar va face ceea ce a facut si Dinamo. O sa iasa din turul preliminar cu coada-ntre picioare", striga un pensionar. El e fan al Nationalului lui Gino Iorgulescu. Batrinelul este contrat repede de un cetatean cu geaca verde, un impatimit al gruparii din Ghencea. "Pai, bine, mai, nea tristete, matale crezi ca Steaua isi permite sa se faca de ocara? De ce crezi ca Piturca a rupt-o cu Becali? Stie ca asta face rau pe unde pune mina. Ce a facut cu Dinamo, anul trecut? I l-a luat pe Mutu si s-a dus dracului totul. Si ce mare brinza a facut Mutu in Italia? Va spun eu, ca am fost profesor si am avut multi elevi machedoni. Niste lenesi si niste speculanti!". Monologul "profesorului" este intrerupt de nea Rica, zidarul. "Las-o, domnule, balta, si Hagi este machedon! El e lenes?". Dinamovistii sar si ei. "Ce treaba are Becali cu regresul lui Dinamo? El si-a luat banul, ca d-aia traieste. Noua ne-a mers rau, am avut multe probleme. Acum a trecut". "Din vara, Lucescu vine la Dinamo!" "Ghidul" Adrian Vintilescu ne comunica soptind ca acestea sint discutii-sablon, care sint repetate la nesfirsit. "Sint sagetile". Discutiile mai serioase se incing abia dupa prinz, cind "careul" se umple ochi si presa este digerata in intregime. Fiecare tabara are propria varianta. Stelistii sustin ca Victor Piturca are la dispozitie cel mai valoros lot. Visul lor de iarna este ca in atac, alaturi de Jean Vladoiu, sa fie adus bacauanul Catalin Cursaru. Dinamovistii au si ei mirajul lor: revenirea pe banca tehnica a lui Mircea Lucescu. In rindurile lor, visul s-a transformat intr-o idee fixa. "Din vara, al nostru e! Vom incepe un deceniu fara precedent", anunta cu emfaza un "ciine". Mai restrinsa, ceata rapidistilor nu isi exprima foarte multe dorinte. "Returul ar trebui sa ne aduca o echipa care sa nu mai piarda in Giulesti. Este lucrul care ne rusineaza cel mai mult". Tabara "bancarilor" este recunoscuta ca fiind formata din decanii de virsta ai microbistilor care isi fac veacul in "careu". "Noi nu ne facem ginduri de viitor. In fotbalul de astazi, nu este bine sa-ti faci vise". Discutiile continua, in ritmul jocurilor, pina spre seara. Din cind in cind, gardienii publici trec printre chibiti cu sarcina de a calma spiritele, incinse de citeva guri de votca. LAURENTIU CIORNEI Pe urmele lui Tiger Woods Mutu s-a apucat de golf Cind Gigi Netoiu a realizat ca fotbalistii pot fi la fel de profitabili ca si sticlele cu alcool, argesenilor nu le-a ramas decit sa suspine dupa Mutu, la fel cum au mai facut-o la retragerea lui Dobrin. Ajuns la Dinamo cu eticheta "Briliant" pusa de acelasi Netoiu, pitesteanul Adrian Mutu a bagat de 20 de ori mingea in plasa si titlul de campioana in buzunarul "ciinilor rosii". Transferul la Inter Milano i-a implinit un vis: sa joace intr-o mare echipa a lumii, unde, de altfel, promite sa revina intr-o buna zi. Pe "San Siro", i-a strecurat mingea printre picioare marelui Paolo Maldini. Cu timpul si-a pierdut insa locul in prima garnitura. In loc sa accepte statutul de rezerva la clubul unde nici Recoba, cel mai scump jucator al Planetei, nu e titular, si unde haosul l-a doborit pina si pe Marcello Lippi, a preferat sa plece la Hellas Verona. In orasul indragostitilor, toata lumea il stie de "fuoriclasse", adica cel care face diferenta. Cum decurge viata singurului jucator roman din "Il Calcio", precum si gindurile sale cele mai ascunse puteti descoperi in interviul acordat de Adi Mutu cotidianului nostru. "Dinamo s-ar clasa pe la mijloc in Serie A" Pentru microbistii din Romania, si nu doar pentru cei care joaca la Pronosport, aprecierea conform careia Serie A este cel mai puternic campionat de fotbal din lume a devenit, de-a lungul timpului, o axioma. Adrian Mutu nu impartaseste intru totul aceasta opinie. "Serie A este un campionat foarte dificil. Nimic nu e nou pentru echipele adverse. Mie nu-mi prea place pentru ca jocul e schematizat, mult prea defensiv si nu foarte spectaculos. In Spania, Franta sau in Anglia se joaca un fotbal mult mai ofensiv. Eu zic ca multi antrenori romani ar putea face fata in Serie A. La noi, problema e de mentalitate. Spre exemplu, Mister (n.r.- Cornel Dinu) ar putea antrena lejer Verona. Ca echipa, Dinamo, daca ar juca la fel cum a facut-o in sezonul in care a cistigat titlul, s-ar clasa pe la jumatatea clasamentului in Il Calcio. In Divizia A, Verona de anul trecut s-ar fi batut la titlu, in vreme ce sezonul acesta ar termina, cred, pe locul 3 sau pe 4". Balconul lui Romeo si al Julietei Mutu a sosit la Verona anul trecut, pe 20 iulie. Timpul liber si-l umple plimbindu-se prin oras impreuna cu sotia sa, Alexandra, sau iesind alaturi de coechipierii sai. "Mi-am descoperit o noua pasiune. De ceva timp joc golf. Colegul meu, Cossato, imi este unul dintre partenerii de golf". Alexandra si Adrian au mers de doua ori la balconul unde Romeo si Julieta si-au marturisit dragostea. "Casa lor a fost transformata in muzeu, caruia ii trec pragul numerosi vizitatori. Pe peretii casei, indragostitii lasa pentru eternitate cite un mesaj de dragoste. Inca nu i-am dedicat nimic Alexandrei, dar mai am timp. Nu ia nimeni peretii de-acolo. Am stat de doua ori sub celebrul balcon, dar o sa merg si alta data", s-a confesat veronezul. Evolutiile sale, obiect de studiu la o scoala din Tirgu Mures! Pe vremea cind era la Inter, Mutu primea numeroase scrisori in care era cerut in casatorie de italience. Dupa ce i-a jurat iubire vesnica Alexandrei, solicitarile au disparut treptat. Nici dupa ce a schimbat domiciliul, admiratorii nu l-au uitat. Daca Andreea Esca a ajuns in manualul de istorie, Mutu a devenit obiect de studiu intr-o scoala din Tirgu Mures. "La Verona, primesc scrisori in care lumea ma incurajeaza. Le citesc pe toate. Cel mai impresionant mesaj l-am primit din partea unui elev de la o scoala generala din Tirgu Mures. Mi-a scris ca, dupa fiecare meci de-al meu, impreuna cu invatatoarea, imi analizeaza evolutiile. Ma simt magulit". "Ne vom da viata pe teren impotriva Italiei" Atacantul roman sta ca pe ghimpi, in asteptarea meciului cu Italia, intilnire contind pentru preliminariile Campionatului Mondial din Coreea de Sud si Japonia, partida programata pe 24 martie. "Nu cred ca isi doreste cineva mai mult ca mine sa batem Italia, indiferent daca voi juca sau nu. O sa intram pe teren montati, determinati sa ne luam revansa dupa partida de la Milano. Trebuie sa-i invingem si sint sigur ca putem sa-i batem. Ne vom da viata pe teren. In acest moment, avem peste 50 la suta sanse sa ne calificam la Mondiale. Cea mai mare dorinta a mea ca fotbalist este sa ajung cit mai sus cu echipa nationala". "Si eu am fost facut tigan" Suporterii Veronei sint recunoscuti in toata Italia pentru sloganurile rasiste adresate adversarilor care calca pe "Bentegodi". "Sintem in mileniul trei. E cazul sa fie eliminate asemenea manifestari. E clar, nu sint de acord cu ele, cum nu accept nici sa joc intr-un film cu homosexuali!". Cind a aflat ca Moldovan a fost facut tigan, Mutu a reactionat: "Dupa meciul cu Lazio, in care am dat doua goluri, am fost facut si eu tigan. Pe teren nu am fost, deocamdata, jignit". Alexandra a fost la toate jocurile disputate pe teren propriu de sotul ei. In plus, fosta prezentatoare de la "ProMotor" a vazut si partida sustinuta de Adi in deplasare, cu Juventus. "Imi poarta noroc cind vine la meciurile Veronei", apreciaza "Briliantul". Colectie de pantofi si ceasuri de valoare De multe ori, fotbalistul a fost ironizat pentru ca petrecea mai mult timp in fata oglinzii decit in preajma portilor adverse. "Mutu are treaba la coafor", obisnuia sa-l ia in bascalie Lupescu. Atacantul spune ca si-a insusit criticile: "Unul dintre motivele pentru care am decis sa ma tund a fost faptul ca lumea m-a ironizat. In plus, nu mai suportam pletele. Ma plictisisem de ele". Jucatorul a recunoscut, in premiera, ca "intepaturile" presei au fost, uneori, intemeiate: "Ati avut si voi dreptate cind m-ati urecheat. In Romania se spune ca sint cu nasul pe sus, dar cine ma cunoaste poate depune marturie ca nu este asa. In Italia sint perceput altfel". Mutu a facut o pasiune din a colectiona perechi de pantofi si ceasuri de valoare. Jucatorul se teme de fragilitatea sistemului bancar din Romania, motiv pentru care isi tine banii in Italia. Vorbeste des la telefon cu Vieri Preparatorul fizic al Veronei a lucrat separat cu ex-dinamovistul, pentru sporirea fortei. "Stiam ca am nevoie de mai multa forta. In Italia nu e ca-n Romania, unde cu tehnica poti sa faci fata. Mai am mult de munca. Trebuie sa-mi imbunatatesc cam totul, de la tehnica pina la jocul de cap", spune, cu modestie, Mutu. Jucatorul doreste sa-si continue marsul triumfal prin fotbalul mare. "Mi-ar placea sa joc la o echipa de top. Nu trebuie decit sa ma pregatesc si sa-mi vad de treaba mea". Mutu va reveni, in vara, la Inter Milano. "Vorbesc destul de des, la telefon, cu Zanetti si cu Vieri. Ronaldo e un baiat asa de bun si de cuminte... Pacat ca ghinioanele se tin scai de el". "Manelele nu inseamna subcultura" Fotbalistul s-a intristat cind a auzit de campania impotriva manelelor. "Nu sint de acord. Spun asta nu pentru ca sint bun prieten cu Adrian Copilu' Minune. Recunosc, nu prea ma pricep eu asa bine la muzica, insa manelele au partea lor de frumusete. Nu e subcultura, cum pretind unii. Bine, nu se cade sa cinti si sa dansezi toata ziua manele, dar mi se pare o idiotenie sa se interzica asa ceva. Eu am aici, in Italia, citeva casete audio cu selectii de manele. Imi place mult si Vacanta Mare. Am vazut toate casetele video scoase de baieti, iar pe citeva dintre ele le-am luat cu mine la Verona". Tablouri cu Hagi Mutu s-a maturizat de cind s-a transferat in Peninsula, principalul "vinovat" fiind socotit Gica Hagi, nasul sau. "Imediat dupa Campionatul European din Belgia si Olanda, l-am intrebat pe Hagi daca nu vrea sa-mi fie nas. La inceput a ramas surprins, dar a acceptat. Singura lui obligatie de nas e doar morala. Se poarta foarte frumos cu mine. Imi da sfaturi, atit fotbalistice, cit si pentru viata de zi cu zi. Ii cer deseori parerea. In apartamentul de la Bucuresti am citeva tablouri cu Hagi. Imi doresc sa am copii, cind o vrea Dumnezeu, iar nas sa fie tot Hagi". Alexandra si Mutu au terminat amenajarile casei puse la dispozitie de conducerea clubului. "Pe un perete am un tablou cu stadionul din Verona, insa multe tablouri ma infatiseaza pe mine si pe Alexandra". Cu Alexandra, pina la moarte Jucatorul Veronei tine mai mult decit orice la unitatea familiei, pentru care este dispus la orice sacrificiu, fiind pregatit, la o adica, sa se lase de fotbal, sportul pe care-l practica de la virsta de sapte ani: "Daca as fi vreodata pus sa aleg intre familie si fotbal, cu siguranta ca as alege familia. Eu vreau sa traiesc mult, peste 75 de ani, cu Alexandra linga mine. Citeodata, mai ales dupa infringeri, iti doresti sa renunti la fotbal. Trebuie sa ai insa tarie de caracter, sa te ridici repede si sa mergi mai departe". DANIEL CONTESCU [35][pl.dll?rid=expresro] 