 O noua promisiune electorala, intepenita in proiect Averile demnitarilor, dezvaluite cu jumatate de gura In calitate de "viitor ministru al justitiei", Rodica Stanoiu a declarat ca intentioneaza sa promoveze, in actuala legislatura, proiectul de lege prin care averile demnitarilor urmeaza sa fie facute publice, acestea fiind in acest moment confidentiale. Proiectul, initiat intre alti parlamentari ai PDSR si de Ion Iliescu, pe vremea cind era senator, a fost depus la parlament in legislatura trecuta. In consecinta, Rodica Stanoiu declara, inainte de numirea sa, ca se va consulta cu Ion Iliescu in legatura cu modalitatea de promovare a proiectului amintit: ca proiect de lege al viitorului guvern Adrian Nastase sau initiativa parlamentara. Despre acest demers, Daniela Cenusa, consilier al ministrului justitiei, ne-a declarat ca "exista, concret, aceasta intentie din partea MJ". Pina la materializarea intentiei, am incercat sa aflam de la unii dintre actualii demnitari ce valori si-au trecut in declaratiile de avere, obligatorii de Vasile Dancu, ministrul informatiilor publice , a "considerat ca nu are atitea" incit sa le declare public, in opinia sa aceasta informatie fiind una "privata, personala". "Nici nu am cine Razvan Theodorescu, ministrul culturii si cultelor: un apartament de patru camere, in Calea Dorobanti. Cum la vremea semnarii declaratiei nu intrase in posesia pamintului revenit in urma retrocedarii, "mosierul" Razvan Theodorescu ne-a declarat ca va adauga si cele 50 de ha de pamint restituite in Moldova. Venitul net: circa 11 milioane, la care se adauga inca vreo 3 - ca profesor Hildegard Puwak, ministrul integrarii europene : un apartament la etajul 9 in Soseaua Iancului, unde locuieste cu intreaga Georgiu Gingaras, ministrul tineretului si sportului: un apartament de trei camere plus garaj in Pitesti, un loc de casa si structura de rezistenta construita pentru viitoarea casa in comuna Bascov (linga Pitesti), o masina Ford Mondeo (din anul 1998). Venitul net: aproximativ 11 milioane, "fara nici un spor de vechime Dan Matei Agathon, ministrul turismului: un Tico, doua apartamente (unul zona Pietei Unirii), "nici un cont, nici Caritas, Ilie Sarbu, ministrul agriculturii, alimentatiei si padurilor , si-a trecut in declaratia de avere casa (gen vila) de 400 mp din Timisoara si masina Dacia (ramasa acum Antonie Iorgovan, senator PDSR , ne-a spus ca din cei 5,5 miliarde de lei cistigati anul trecut prin firma sa de avocatura, dupa achitarea tuturor "darilor", a mai ramas cu un profit de aproximativ 2,7 miliarde de lei. La care se adauga, potrivit spuselor sale, veniturile rezultate din tratatele al caror autor este si cele obtinute ca profesor la diverse universitati particulare. Antonie Iorgovan ne-a mai declarat ca are o casa la Cimpina, una pe Valea Dunarii si un apartament in Bucuresti. "Am si bani sa-i cumpar sotiei masina, cind isi va lua carnet de conducere". "Sint primul care subscriu pentru a fi facute publice averile demnitarilor", a precizat Irina Loghin, deputat PRM : "Cine ma obliga sa va declar averea? A... au facut-o si ministrii... Eu nu m-am dus in parlament la ciolan, sa ma imbogatesc. O casa am, o pensie de 900.000 lei... Si doi copii". CRISTINA SOFRONIE Curtea Constitutionala a pus guvernul la respect Legea secretului de stat, neconstitutionala Legea privind protectia informatiilor clasificate (cea privind secretul de stat si secretul de serviciu) a fost declarata neconstitutionala. Intrunit in sedinta, ieri, plenul Curtii Constitutionale a decis: "Legea privind protectia informatiilor clasificate este neconstitutionala, fiind adoptata de parlament cu incalcarea procedurii prevazute de articolul 74, alin.1 si de articolul 76 din Constitutie". Astfel, articolul 74 din Constitutie prevede ca "legile organice si hotaririle privind regulamentele Camerelor se adopta cu votul majoritatii membrilor fiecarei Camere", iar articolul 76 arata ca "daca una dintre Camere adopta un proiect de lege sau o propunere legislativa intr-o redactare diferita de cea aprobata de cealalta Camera, presedintii Camerelor vor initia, prin intermediul unei comisii paritare, proce-dura de mediere. In cazul in care comisia nu ajunge la un acord sau daca una din Camere nu aproba raportul comisiei de mediere, textele aflate in divergenta se supun dezbaterii Camerei Deputatilor si Senatului, in sedinta comuna, care vor adopta textul definitiv cu votul majoritatii". Parlamentul va rediscuta Legea informatiilor clasificate Ca urmare a deciziei Curtii Constitutionale, care este definitiva si obligatorie, Legea privind protectia informatiilor clasificate va fi trimisa parlamentului pentru reexaminare. Obiectia de neconstitutionalitate poate fi inlaturata numai daca cel putin doua treimi din numarul membrilor fiecarei Camere a parlamentului voteaza pentru adoptarea legii in aceeasi forma. Adrian Nastase a fost invins Decizia s-a luat in baza dezbaterii sesizarii de neconstitutionalitate facuta de catre un grup de 62 de parlamentari, pe 15 martie. Legea a fost atacata la Curtea Constitutionala de catre parlamentarii apartinind PD, PNL si UDMR, cu toate ca cei ai PNL si UDMR votasera legea in plenul parlamentului. Sesizarea facuta catre Curtea Constitutionala are la baza faptul ca legea cu pricina "depaseste cadrul constitutional si al fidelitatii fata de tara, restringe dreptul fundamental la accesul liber la informatie". Parlamentul a votat legea asa cum a fost ea impusa de catre cabinetul Nastase, in ultimul moment. Varianta guvernului nu a trecut prin comisiile parlamentare si nici prin cea de mediere, asa cum prevede regulamentul, ci a fost dezbatuta direct in plenul reunit. La acel moment, premierul Nastase si-a justificat gestul prin faptul ca legea este mult prea importanta pentru a fi adoptata prin ordonanta de urgenta sau pentru a fi initiata o alta lege. TEODORA GEORGESCU PNL isi savureaza victoria Presedintele PNL, Valeriu Stoica, atrage atentia ca decizia Curtii Constitutionale implica reluarea dezbaterii intregii legi a protectiei informatiilor clasificate. "Sesizarea facuta de PNL la Curtea Constitutionala, si careia i s-au raliat reprezentantii PD si unii ai UDMR, a avut in vedere, de la bun inceput, ca sub aspect procedural au fost incalcate grav prevederile Constitutiei. Iata, Curtea Constitutionala a confirmat aceste puncte de vedere. Legea va fi retrimisa in totalitate in parlament pentru ca au fost violate conditiile de forma pentru adoptarea unei legi organice. Prin aceasta decizie, tot textul legii a fost declarat neconstitutional. In consecinta, parlamentul va trebui sa reia dezbaterea in intregime a acestei legi. Iar PNL va aduce toate amendamentele necesare pentru a restabili concordanta acestei legi fata de prevederile Constitutiei si ale Comisiei Europene a Drepturilor Omului". (C.S.) Dupa ce ani buni i-a fost umbra, Aida Bajenaru il paraseste pe Nastase Aida Bajenaru, legendara aghiotanta a lui Adrian Nastase de ani buni, isi schimba locul de munca. Ea va ocupa in curind functia de director al Directiei de Protocol a Camerei Deputatilor. Precizam ca Aida Bajenaru este ofiter SPP, avind grad de capitan. Potrivit unor surse din PDSR, o data cu schimbarea locului de munca Aida Bajenaru nu va trece in rezerva, ci va ramine cadru activ al SPP, ea urmind sa fie doar detasata la Camera Deputatilor. MADALINA SISU "Majoritatea distructiva" PNL a atacat din nou, ieri, PDSR, tema fiind una la ordinea zilei - proiectul bugetului de stat pe anul 2001: "Consideram ca actualul proiect al legii bugetului de stat este expresia cea mai elocventa a neputintei PDSR de a-si asuma angajamentele luate, prin programul de guvernare, in fata parlamentului si a cetatenilor. Este evident acum ca promisiunile electorale ale PDSR nu pot fi indeplinite. Din pacate, dezbaterile parlamentare au demonstrat ca s-a creat deja o masinarie de vot care ii aduna, in mod surprinzator, la aceeasi masa, pe reprezentantii PDSR, ai PRM si UDMR". Valeriu Stoica a denumit acest fenomen, atipic, "majoritate distructiva". Liderii liberali au aratat ieri ca noua masinarie parlamentara de vot a respins toate amendamentele propuse de PNL "in mod mecanic, fara nici o argumentatie si chiar cu incalcarea repetata a normelor procedurale". Valeriu Stoica a reamintit PDSR ca PNL nu este conditionat de nici o intelegere politica fata de votul pe care il va da la buget, liberalii onorind cele doua obligatii din protocolul cu PDSR: sprijin la investitura cabinetului Nastase si nedepunerea vreunei motiuni de cenzura timp de un an. CRISTINA SOFRONIE Adrian Nastase a dat chix in rezolvarea datoriei catre Suedia Nivelul datoriei catre Suedia nu este inca cunoscut. Se vehiculeaza sume intre 600 de milioane de dolari si 3,5 miliarde de dolari. Nu sint cunoscute nici macar modali-tatile de rambursare a datoriei. Dupa doua zile de vizita oficiala in Suedia, premierul Adrian Nastase a reusit sa obtina doar o aminare in privinta unui posibil arbitraj international in chestiunea datoriei. Faptul ca Nastase i-a prezentat omologului sau suedez, Goran Persson, "citeva solutii de compromis", dar nu a primit nici un raspuns concret, cu toate ca problema datoriei are o istorie lunga, acestea nefiind primele discutii pe aceasta tema, demonstreaza ca variantele romanesti nu au convenit suedezilor. Guvernul Suediei si-a rezervat citeva saptamini de gindire, abia dupa aceea va trimite un raspuns la propunerile premierului Nastase. "Premierul suedez a acceptat ca o discutie politica ar trebui sa fie cea mai buna formula pentru a solutiona aceasta problema, rezervind dreptul statului suedez si al intreprinderilor pe care le reprezinta in acest diferend de a recurge la alte solutii de rezolvare pasnica a neintelegerilor in masura in care formula politica directa nu ar da rezultate", a declarat primul-ministru Adrian Nastase, dupa vizita in Suedia, conform Mediafax. Datoria catre Suedia dateaza din perioada 1922-1934, cind un om de afaceri suedez, Ivar Kreuger, a imprumutat statul roman cu 28 de milioane dolari-aur in schimbul obtinerii monopolului pe piata romaneasca de chibrituri. La aceasta se adauga pagubele suferite de statul suedez in urma nationalizarii din perioada 1948-1950. De-a lungul timpului, au existat mai multe propuneri de rambursare, de la varianta platii in rate a sumei si pina la preluarea unor societati romanesti. Negocierile purtate dupa caderea regimului comunist nu au dat nici un rezultat deoarece nu s-a convenit asupra valorii reactualizate a datoriei. TEODORA GEORGESCU UDMR - o pozitie ciudata "Interesul poarta fesul"- este zicala pe care UDMR a transpus-o in politica prin intermediul parlamentarlor sai. Acestia au votat cu ambele miini bugetul conceput de catre PDSR. Este adevarat ca sustinerea bugetului de catre UDMR era stipulata prin protocolul dintre Uniune si PDSR. Si totusi, sa fi uitat liderul UDMR, Marko Bela, ceea ce chiar el spunea pe 9 noiembrie 2000 ca nu va uita niciodata faptul ca "liderii PDSR au adus deservicii majore comunitatii maghiare"? Sau ca, pe 1 septembrie 2000, actualul premier Adrian Nastase asocia UDMR cu Organizatia pentru Eliberarea Pa-lestinei? Putin probabil. Conducerea UDMR insa, adepta a politicii "pasilor marunti", a preferat sa se faca ca a uitat declaratiile dinainte de alegeri, astfel incit sa-si poata atinge scopurile. Si a votat bugetul pe 2001 asa cum s-a angajat prin protocolul cu PDSR. Votul parlamentarilor UDMR nu a fost dat pentru "ochii frumosi" ai guvernului Nastase. Dupa cum a afirmat deputatul Robert Raduly, din 48 de amendamente acceptate in comisiile de buget-finante ale parlamentului, 20 sint ale UDMR. Dar sa nu uitam ca, in realitate, UDMR este cu un picior la guvernare, detinind o seama de posturi in administratia locala. De asemenea, nu putem uita ca UDMR a avut cistig de cauza si in privinta legii administratiei publice locale. TEODORA GEORGESCU Pedeserizare si udemerizare in Harghita Pentru functia de subprefect al judetului Harghita a fost desemnat ex-prefectul Dezsi Zoltan, sustinut de UDMR. Dezsi Zoltan era, in acelasi timp, si presedinte al Consiliului Reprezentantilor Unionali (CRU). Dupa numirea sa ca subprefect, Dezsi a renuntat la functia politica din UDMR, in detrimentul celei din administratia locala. Singura problema notabila intre filialele harghitene ale UDMR si PDSR s-a ivit la inlocuirea sefului Directiei Generale pentru Agricultura (DGA) si la nominalizarea noului director al Directiei Silvice Judetene (DSJ). Deputatul UDMR Raduly Robert l-a acuzat atunci pe prefectul PDSR Mircea Dusa de pedeserizare a serviciilor publice descentralizate. In replica, prefectura a spus ca numirea facuta la DGA a survenit in urma pensionarii fostului director, iar in cel de-al doilea caz, ca DSJ tine de Regia Nationala a Padurilor. Deputatul Raduly Robert a invocat o intelegere politica privind consultarea prealabila pentru numirea unor noi sefi de servicii descentralizate. (D.T.) UDMR conduce regiile din Mures In urma alegerilor generale din toamna anului trecut, udemeristii din judetul Mures si-au pastrat, in mare parte, posturile din institutiile descentralizate. UDMR a cistigat, in plus, postul de director al CJASS Mures, unde a fost numita Csiki Zsuzsanna. Protocolul de colaborare PDSR - UDMR a fost pus in pericol o singura data, atunci cind Naznan Jeno a fost demis de la conducerea Directiei Agricole Mures. La acea data, Kelemen Attila, presedintele UDMR Mures, afirma ca, in cazul in care PDSR va continua sa demita directorii apropiati uniunii va, "rupe pisica". Apele s-au linistit insa, formatiunea lui Marko cistigind inca un mandat pentru subprefectul Burkhardt Arpad - care detine recordul la mandatele de subprefect din Romania, el ocupind acest fotoliu, cu o intrerupere de citeva luni, aproape 11 ani. Pe linga institutiile descentralizate, UDMR a reusit sa se impuna in Tirgu-Mures, unde, pe linga cei doi viceprimari si o majoritate lejera in consiliul municipal detine friiele celor mai importante regii: Transport Local SA - Tatar Bela, Aquaserv SA - Daraban Otto si Salubriserv SA - Karacsoni Laszlo.(D.B.) Azi, votul final pentru buget PDSR are emotii! Parlamentarii au ajuns aproape de linia de finis a Legii bugetului de stat, astazi urmind sa se dea votul final. PDSR ar putea avea insa o surpriza: PRM sa voteze impotriva. Ieri, in pauza de prinz, parlamentarii PRM au avut o scurta consultare cu liderul C.V. Tudor in urma careia s-au facut liste cu semnaturi. Decizia va fi anuntata insa doar inaintea votului final. Daca PRM nu va vota Legea bugetului, guvernul va avea suficiente emotii avind in vedere ca, in afara PDSR, doar UDMR va fi, in mod sigur, de acord cu legea, ce procentual ar totaliza 52 la suta. PRM a dat semne vizibile de iritare ieri, in timpul votului asupra anexelor la Legea bugetului, care prevad cheltuielile defalcate pe ministere si celelalte institutii ordonatoare de credite. PRM s-a alaturat PNL si PD mai ales la cheltuielile MI si MApN, PDSR si UDMR votind ferm impotriva majorarii bugetelor celor doua ministere. Reprezentantii MI si MApN au avut o atitudine absolut surprinzatoare, cei doi secretari de stat afirmind ca se multumesc cu sumele alocate de Ministerul Finantelor Publice. Aceasta, in ciuda solicitarilor repetate facute anterior in comisiile permanente parlamentare. "Ne faceti de ris in fata plenului. Sa nu mai veniti la noi in comisii sa ne cereti sa va promovam amendamentele", i-a apostrofat senatorul PD Sorin Vornicu. Deputatul liberal Ovidiu Draganescu s-a aflat cam pe aceeasi lungime de unda cu deputatul PRM Marcu Tudor, cei doi sugerind ca MI se multumeste cu putinii bani primiti pentru ca anumite persoane sa fie lasate sa-si continue afacerile. Guvernul nu a facut ieri decit o concesie catre PNL, si aceasta dupa amenintarile proferate in conferinta de presa cum ca liberalii nu vor vota bugetul. Dupa o consultare cu premierul, ministrul finantelor, Mihai Tanasescu, a revenit asupra unei cereri facute marti de PNL si respinsa in plenul parlamentului, respingere care a determinat parasirea salii de catre liberali. Este vorba despre precizarea destinatiei veniturilor din privatizare si din valorificarea activelor bancare pentru reducerea datoriei publice. Chiar daca le apartine, amendamentul a fost votat negativ de PNL care motivat vicii de pro-ce-dura. Se pare ca a fost o incercare nereusita a guvernului de a-i amagi pe liberali in vederea votului final asupra Legii bugetului. NARCISA IORGA, MIHAELA CONSTANTINESCU Bref Codul manierelor elegante fata de ziaristi Senatorul PNL Radu F. Alexandru a anuntat ca, atit in calitate de parlamentar, dar si in calitate de secretar general al Asociatiei ziaristilor liberi profesionisti din Romania, va propune Clubului Roman de Presa "un boicot" la deplasarile interne si internationale ale premierului Nastase, daca se "recidiveaza" in "tratamentul" aplicat ziaristilor care "au avut nesansa" sa-l insoteasca pe Adrian Nastase in recenta sa vizita in Italia. Radu F. Alexandru este convins ca premierul Nastase va suferi in urma unui astfel de boicot deoarece pina acum nu s-a remarcat decit prin "calitatea de narcisist si apetitul fara precedent pentru publicitate". Specificind faptul ca a aflat din relatarile publicate de ziaristii din delegatie despre "confiscarea pasapoartelor lor la intrarea in Italia de catre functionari ai Ambasadei Romaniei la Roma, senatorul liberal a anuntat ca va cere MAE sa-i sanctioneze pe acesti functionari. (C.S.) Pedeserizarea judetului Bihor curge lin, dar sigur La inceputul mandatului, liderii PDSR Bihor aveau in plan schimbarea a cel putin 20 de sefi de institutii descentralizate ale judetului. Pina acum au reusit sa-si numeasca oameni la conducerile a cinci directii si servicii de la nivelul judetului, in care au fost numiti doi membri de partid si trei apropiati ai sefilor de filiala. Datorita unor dispute mai vechi din organizatia bihoreana a PDSR, jocurile in partid sint facute de parlamentarii partidului de guvernamint de la Bihor. Greul insa de-abia acum incepe. Functiile rivnite in special de anumite grupari de interese din judet sint la Finante, Justitie, Politie, Vama, Garda Finaciara. Surse din PDSR spun ca omul de legatura intre oamenii lui Adrian Nastase si grupurile interesate din Bihor este deputatul PDSR Razvan Ionescu. Aceleasi surse sustin ca nici o propunere de numire pe aceste functii nu trece fara a fi vizata de deputatul, originar din Calarasi. (M.I.) Discutie la nivel inalt pe tema "Priboi" Presedintele Ion Iliescu se va intilni cu Adrian Nastase, dar si cu presedintii celor doua Camere ale parlamentului pentru a discuta concluziile politice care se desprind din dezbaterile pe marginea cazului Ristea Priboi, scopul final fiind evitarea afectarii imaginii tarii. Ion Iliescu a reluat ideea judecarii oamenilor dupa ce au facut, nu dupa apartenenta la vreo institutie: "Nu trebuie sa blamam de pomana oameni numai pe baza unor prejudecati, dar, in acelasi timp, trebuie sa tinem seama de efectul de imagine". Nu a fost consultat si nici nu era nevoie, spune el, pentru numirea unui sef de comisie parlamentara.(C.O.) Deputatii si-au luat vacanta de Pasti pina miercuri Deputatii vor avea vacanta de Pasti pina miercurea viitoare, dupa cum a decis ieri conducerea Camerei Deputatilor. Astfel, miercuri, deputatii se vor intilni in plen pentru a discuta citeva rapoarte de mediere, iar joi se vor reuni in cadrul comisiilor de specialitate. Programul pentru saptamina viitoare al Camerei Deputatilor depinde totusi de adoptarea Legii bugetului de stat. Camera si Senatul si-au propus sa adopte bugetul de stat si bugetul asigurarilor sociale pina la Sarbatorile de Pasti. (T.G.) [21][pl.dll?rid=expresro] 