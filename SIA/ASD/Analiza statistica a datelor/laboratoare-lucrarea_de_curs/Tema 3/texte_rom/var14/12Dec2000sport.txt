 Fotbalistul Galatei a acordat, in exclusivitate pentru "Evenimentul zilei", primul interviu dupa EURO 2000 GICA HAGI: "Noi, astia din Est, jucam degeaba!" Gica Hagi, cel mai mare fotbalist roman din toate timpurile, a acceptat ieri sa vorbeasca, in premiera dupa terminarea Campionatului European din Belgia si Olanda, cu presa din tara. "Decarul" formatiei turce Galatasaray Istanbul a acordat un interviu in exclusivitate pentru "Evenimentul zilei", in care s-a referit la echipa nationala si la relatia cu Mircea Lucescu. "Regele" considera ca jucatorilor din Est nu li se recunoaste valoarea. Desi "Il Luce" l-a propus pe Hagi pentru "Balonul de Aur", fostul capitan al "tricolorilor" n-a fost nici macar inclus in primii 50 nominalizati la trofeul acordat anual de prestigioasa revista "France Football". Duminica seara, gruparea "Cim Bom Bom" a trecut pe primul loc in campionat, dupa victoria pe teren propriu, scor 2-0, in fata celor de la Gaziantepspor, insa Hagi a vazut meciul din tribuna, fiind in continuare accidentat. "Ma inteleg de minune cu nea Mircea Lucescu" Cum a fost meciul cu Gaziantepspor? Eu n-am jucat, dar meciul mi s-a parut cam straniu. Am jucat fara spectatori pentru ca suporterii au aruncat etapa trecuta cu petarde in teren, iar federatia a dispus ca urmatoarea partida sa se dispute cu portile inchise. Parca eram la antrenament. E rau sa joci fara suporteri. Important este ca am cistigat si am trecut pe primul loc. Cum te simti la Galata? Mai bine de atit nu se poate! Cu nea Mircea (n.r.- Lucescu) ma inteleg de minune, in pofida celor scrise de presa de aici. Mai esti suparat pe mass-media din Romania? Nu, n-am fost niciodata. Numai ca, dupa EURO, cineva trebuia sa taca, iar acela am decis sa fiu eu. Consider normala atitudinea mea. Vorbeam toti si nimeni nu asculta, asa ca n-am mai vrut sa-mi dau cu parerea. Mi-am zis ca asa e mai bine. Mircea Sandu a recunoscut ca ti-a oferit functia de selectioner al echipei nationale. Da, e adevarat. Oferta m-a onorat. Vreau sa spun ca nu este un refuz, dar atit timp cit sint inca jucator activ, mi se pare normal sa joc fotbal, nu sa stau pe banca. Mai am contract pina-n vara cu Galatasaray, iar abia dupa aceea mai vorbim. Nu va luati dupa ziarele din Turcia pentru ca mint cu nerusinare. "Psihic, sint in mare forma" De ce crezi ca nici macar n-ai fost nominalizat pentru "Balonul de Aur"? Nu stiu, nu e treaba mea. Pot sa spun doar ca nu e logic ceea ce s-a intimplat la aceste nominalizari. Am avut un sezon excelent cu Galata. Am cistigat Cupa UEFA si Supercupa Europei, iar acum sintem calificati in fazele superioare ale Ligii Campionilor. Daca nici macar acum, dupa toate aceste performante, un fotbalist de la Galatasaray, nu neaparat Hagi, nu a intrat nici in primii 10 nominalizati, inseamna ca noi, astia din Est, jucam degeaba! Doar 10-14 echipe, considerate mari, conteaza pentru ei. Unde iti vei petrece sarbatorile de iarna? Vin in Romania. De-abia astept sa ma intorc iarasi acasa. Ma simt putin obosit dupa un sezon foarte solicitant. Nu e usor sa joci, la 35 de ani, cite trei meciuri pe saptamina. Psihic, sint in mare forma. Sper sa o tin tot asa. Interviu realizat de DANIEL CONTESCU Cel mai rapid gol din lume Uruguayanul Dario Silva, de la formatia spaniola Malaga, a inscris cel mai rapid gol din istoria fotbalului mondial. In partida cu Real Valladolid, disputata duminica seara, Silva a marcat in secunda sapte, egalindu-l pe paraguayanul "Lobo" Diarte, care, la 4 aprilie 1977, a reusit aceeasi performanta in timpul partidei Valencia - Elche (4-1). Balonul a fost pus in joc de oaspeti, insa Dario Silva a recuperat rapid mingea si, in urma unei actiuni personale de senzatie (a driblat un fundas si portarul), a inscris in poarta goala. "S-a crezut la un moment dat ca defensiva echipei Real Valladolid se afla la vestiare si nu pe gazon", a comentat cu umor cotidianul madrilen "As". DANIEL NAZARE Amenintari cu moartea intre actionarii Universitatii Craiova Gheara catre Vladucu: "O sa-ti agat capul de gard!" Gabriel Vladucu, unul dintre actionarii echipei de fotbal Universitatea Craiova, a primit recent o amenintare cu moartea. "O sa-ti agat capul de gard!", i-a spus Nicu Gheara, unul dintre actionarii majoritari ai clubului oltean, lui Vladucu, in urma declaratiilor facute de ultimul, care a afirmat ca bucurestenii Nicu Gheara si Gigi Netoiu nu au actiuni la Universitatea Craiova si ca nu detin acte care sa probeze faptul ca sint proprietarii gruparii din Banie. Relatia dintre Vladucu si cei doi s-a deteriorat in timpul deplasarii oltenilor in Macedonia, pentru returul cu Pobeda Prilep, din Cupa UEFA. Inca de atunci, Gheara si Netoiu l-au invinovatit pe Vladucu de toate relele care exista la Universitatea Craiova. Oficialii au trecut apoi peste toate orgoliile, insa o noua cearta a izbucnit inaintea meciului cu Gaz Metan, cind oltenii s-au impus greu, cu 2-1. Jean Nitulescu a fost atunci demis de conducerea clubului, iar Vladucu i-a luat apararea in presa, motiv pentru care a devenit "persona non grata". Mai mult, din acel moment, Gabriel Vladucu nu a mai avut acces la tribuna oficiala a stadionului "Ion Oblemenco". MARIO MORCOV 