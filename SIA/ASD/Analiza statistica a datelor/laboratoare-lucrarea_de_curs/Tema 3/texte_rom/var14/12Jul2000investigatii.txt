 Urmarindu-i indeaproape, reporterii "Evenimentului zilei" au descoperit ca Miliardarii controleaza SRI In mod normal, politicienii cu cele mai putine "zone ascunse" trebuie sa fie cei din Comisia parlamentara de control a SRI. Pentru a nu fi santajabili, pentru a-si indeplini mandatul de supraveghere a activitatii serviciului secret, toate lucrurile despre acesti demnitari trebuie cunoscute. Iata circumstantele creionarii articolului despre afacerile membrilor Comisiei SRI. Dupa "sapaturi" laborioase, concluzia a produs o intrebare: cine pe cine supravegheaza? Parlamentarii supravegheaza activitatea SRI, sau SRI, prin Directia Economica, supravegheaza afacerile parlamentarilor pusi sa-i controleze? Fiindca, cel putin doi-trei membri ai Comisiei de control a SRI au afaceri de anvergura, cu societati de stat, unele susceptibile de a nu fi tocmai rezonabile, avind parteneri straini despre care nu se stiu multe lucruri sau asociati romani cautati de politie dupa ce au dat "tunuri" rasunatoare. Altii s-au multumit cu cite o firma-doua, care sa produca atit cit sa le ajunga pentru ziua de miine. Astfel, din cei noua membri ai Comisiei de control a SRI, doar cei doi deputati taranisti avind o virsta venerabila - Ionescu-Galbeni si Costel Paunescu - nu sint implicati direct in afaceri. Nu e nimic ilegal ca parlamentarii sa aiba afaceri particulare, atit timp cit legea o permite. Astazi vom vorbi despre afacerile proaspatului secretar al Comisiei de control a SRI, deputatul P.D. Adrian Videanu, unul dintre primii zece producatori mondiali de marmura, deci un personaj de importanta nationala, care e prieten cu sultanul din Brunei, caruia ii dichiseste palatul. Secretarul Comisiei SRI, deputatul Adrian Videanu, stapin peste cea mai mare fabrica de marmura din Romania Adrian Videanu e deputat din anul 1990 si, fiindca politica merge mina in mina cu economia, in 1991 a demarat primele afaceri particulare. Undeva la tara, sa nu bata la ochi. Cu totul intimplator, trei parteneri din Albesti-Muscel au infiintat cu 150 de milioane de lei firma "Rocas" S.A., si i-au chemat de la Bucuresti pe deputatul Videanu, impreuna cu sotia, drept cenzori ai societatii. Prin 1994, deputatul Videanu a pus la bataie 350 de milioane de lei pentru fondarea firmei "Titan-Mar" S.A. Bucuresti, firma care intentiona sa se ocupe cu prelucrarea marmurei. Avind niscaiva relatii, parlamentarul a convins "Fondul Romano-American de Investitii" din Bucuresti sa participe, conform misiunii, la infiintarea societatii cu 12.000 de dolari. Cu aceeasi suma a contribuit si "Fondul Romano-American de Investitii" din Cipru, lasindu-l pe "micul investitor" Adrian Videanu sa fie actionar majoritar, presedinte al firmei si sa-si deruleze planul de afaceri. "Tunul" a insemnat cumpararea de la stat a celei mai mari fabrici de marmura din Romania - "Marmosim" Simeria, unde firma deputatului PD, "Titan-Mar", a platit 10 miliarde de lei pentru a detine pachetul majoritar de actiuni. Adrian Videanu sustine ca banii proveneau de la "Fondul Romano-American de Investitii", care ar fi bagat 10 milioane de dolari. Evident, Videanu a fost ales administrator al societatii, functie pe care o detine si astazi. Stapin peste "Marmosim", deputatul a infiintat, in anul 2000, firma "Microsim", impreuna cu o societate din Ungaria - "Mikro Carb 2000 BT", care se ocupa cu aceleasi treburi ca si fabrica de la Simeria. Practic, secretarul Comisiei de control a SRI e staroste peste trei firme de prelucrare a marmurei, detinind 2% din rezervele nationale de marmura si fiind cotat "printre primii zece producatori mondiali", potrivit propriilor marturisiri. De pe aceasta pozitie, firma lui Videanu a cistigat o licitatie pentru a furniza marmura si granit la metrou pe bani grei, platiti de colegul sau de partid, Traian Basescu, pe cind era sef la Ministerul Transporturilor. Lucru care l-a facut pe senatorul UFD, Emil Tocaci, sa ceara explicatii in plenul Senatului. De la Ministerul Transporturilor i s-a raspuns, desigur, ca totul e in regula. SNP "Petrom" a bagat peste 5 miliarde de lei in firma deputatului Videanu si s-a ales cu praful de pe toba Afacerile cu benzina si motorina ale secretarului Comisiei SRI, deputatul PD Adrian Videanu, au demarat inca din 1993. La Rosiorii de Vede - Teleorman, parlamentarul a fondat, impreuna cu alti patru parteneri, firma "Secon" S.A. Deputatul a scos din punga echivalentul a 250.000 USD (aproape 700 de milioane de lei, la valoarea de astazi) pentru a detine 33% din actiunile noii societatii. In 1998, Adrian Videanu a gasit formula prin care sa demareze o afacere de anvergura pe spatele celei vechi: asocierea "Secon" cu Societatea Nationala a Petrolului "Petrom", ai carui stapini erau colegi de partid (PD) cu deputatul Videanu. Astfel a luat nastere societatea privata "Secon Gaz" S.A. in Rosiorii de Vede, in care deputatul PD a investit peste 4 miliarde de lei, aport in natura, partenerii sai la fel, iar SNP "Petrom" a venit cu o investitie de 5,4 miliarde de lei, preluind 30% din actiunile firmei care urma sa se ocupe de producerea si distributia gazelor naturale. Dupa doi ani, datele de bilant arata cit de paguboasa a fost afacerea: cifra de afaceri zero, profitul identic. Adica, ioc activitate, in vreme ce firma-mama "Secon" a inregistrat anul trecut peste 1 miliard de lei profit. Prin urmare, investitia "Petrom" in afacerea cu secretarul comisiei SRI s-a dus pe apa simbetei. Patronul de la "Asirom", Ioan Niculae, a controlat contabilitatea la firma secretarului Comisiei SRI Deputatul Adrian Videanu mai are si alte afaceri. De exemplu, cele din domeniul intermedierilor financiare. In 1998, el a scos de la chimir alte 360 de milioane de lei, pentru a crea firma "Equity Invest" S.A. in asociere cu patru parteneri. Videanu a preluat administrarea societatii, dar se pare, fara prea mult noroc: un an mai tirziu, firma nu inregistra nici un fel de beneficii. Lucru destul de greu de inteles, atit timp cit Videanu l-a avut pe post de cenzor al firmei pe magnatul Ioan Niculae, patronul de la "Asirom", Rafinaria "Astra" si petitorul societatii "Tutunul Romanesc". Secretarul Comisiei SRI, implicat in alimentarea contului secret "Confident", de la "Credit-Bank" Intre Ministerul Justitiei, Parchetul General si politie tot circula de multa vreme un dosar privindu-l pe deputatul PD, Petre Partal, fost director la Agentia Sector 2 a "Credit-Bank", suspectat de niscaiva matrapazlicuri la banca. Pe parcursul anchetei, procurorii au identificat un cont suspect, denumit "Confident", deschis in 1992 la agentia lui Partal, prin care s-au rulat, in 3-4 ani, echivalentul in lei a circa 300.000 dolari, bani a caror provenienta e ciudata. Alimentarile contului erau facute de deputatii P.D., Adrian Videanu si Vasile Bran, sau de diverse persoane care depuneau sume de ordinul zecilor de milioane in cont in numele parlamentarilor democrati. Din acest cont s-au facut plati pentru firma ministrului industriei, Radu Berceanu, si pentru alte persoane din sfera de influenta a Partidului Democrat, dupa cum declara in fata anchetatorilor Suzana Ene, o umila angajata a bancii, dar care figura cu numele ca titular al contului "Confidential". Ba s-a zis ca e spalare de bani, ba ca nu e, astfel ca dosarul se afla tot in stadiul de cercetare de cinci ani, iar cei implicati, fiind parlamentari, beneficiaza de imunitate. Cert lucru, Suzana Ene este banuita de a fi fost folosita ca paravan pentru secretizarea contului. O.C.HOGEA DAN BADEA Adrian Videanu: "Recunosc ca avem o pozitie buna" Secretarul Comisiei SRI, deputatul Adrian Videanu, afirma ca banii pentru afacerile sale cu marmura provin din partea Fondului Romano-American de Investitii si Fondul de Investitii din Cipru, care au creditat cumpararea "Marmosim" cu 10 milioane de dolari. "Personal, nu am investit decit 100 de milioane de lei". Deputatul a subliniat ca societatea pe care a cumparat-o este unul dintre primii zece producatori mondiali de marmura si ca detine 2% din rezervele de marmura ale Romaniei. "Recunosc ca avem o pozitie buna, motiv pentru care lucram si la palatul sultanului din Brunei". Adrian Videanu declara ca afacerile le-a inceput cu mult inainte de a fi secretar al Comisiei de control a SRI, lucru pe care, de altfel, nimeni nu l-a contestat. Violatorul in serie Constantin Constantin - dat in urmarire generala Politistii din Timis cauta un individ care are la activ cel putin trei violuri. Dupa primele doua a fost prins de politistii timisoreni, dar Parchetul a decis ca poate fi cercetat in stare de libertate. Individul a disparut imediat dupa ce a fost eliberat si, la sfirsitul saptaminii trecute, a violat o fetita de 12 ani. Politistii spun ca violatorul in serie de la Timisoara este periculos si umbla inarmat cu un cutit. Dupa doua violuri si un furt, Constantin este lasat liber Constantin Constantin are 42 de ani si este de loc din Timisoara, dar locuieste in comuna Sacosu Turcesc, la 20 de kilometri de oras. El este un recidivist cunoscut in judetele din vestul tarii. In luna septembrie a anului trecut s-a eliberat din Penitenciarul Deva, dupa o pedeapsa pentru mai multe infractiuni cu violenta. S-a intors acasa si, dupa citeva luni, a luat-o de la capat. In ianuarie 2000, Constantin este retinut de politistii timisoreni pentru doua violuri si un furt. Parchetul nu a emis insa mandat de arestare. Din 25 februarie este dat in urmarire generala pentru ca se sustragea urmaririi penale. Constantin are tatuat pe un brat un vultur, iar pe celalalt - un paianjen In seara de 6 iulie, Constantin s-a racorit cu o baie dupa o zi fierbinte. A sarit de pe un pod sub privirile admirative ale copiilor aflati si ei la scaldat. Din grupul de copilasi, Constantin a pus ochii pe o fetita de 12 ani. A intrat in vorba cu ea si i-a promis jucarii si bomboane. Micuta a fost tentata, si cei doi au plecat impreuna spre locuinta ei. Constantin a vorbit cu mama fetei si cu fratele acesteia spunindu-le ca are acasa o multime de jucarii cu care nu mai are ce face. Fetita si fratele ei au luat un carucior si au plecat cu Constantin. La marginea Timisoarei, pe Calea Girocului, Constantin i-a spus baietelului de 13 ani sa astepte linga o cale ferata in timp ce el a plecat cu fetita. A urmat un mars fortat de 20 de kilometri pina in comuna Sacosu Turcesc. Pe drum, Constantin a violat-o de patru ori pe fetita lipsita de aparare. Ea nu a vrut sa povesteasca nimic, dar mama ei si-a dat seama ca ceva nu este in regula. A chemat politia, si fetita a spus tot ce a patit. Din descrierea mamei si fiicei a fost identificat Constantin Constantin. Victima si-a adus aminte ca barbatul avea tatuat pe un brat un vultur pe care scria Danut, iar pe celalalt brat, o pinza de paianjen cu inscriptia Claudiu. Individul dat in urmarire generala din luna februarie este cautat de politistii timisoreni care atrag atentia celor care il vad sa nu incerce sa se apropie de el pentru ca este extrem de periculos. Constantin Constantin are 1,75 m, este brunet grizonat, par des, tuns scurt, are nas turtit de boxer si schiopateaza putin pentru ca are doua taieturi in talpa. Toti cei care pot oferi informatii despre violatorul in serie Constantin Constantin sint rugati sa sune la 056/191772 interior 253, la Compartimentul Urmariri din IPJ Timis, int. 353 - la Serviciul Judiciar sau la oricare alta sectie de politie. TUDOR FLUERAS La sediul Postei Secrete a SRI din Focsani, Un militar si-a impuscat mortal colegul de misiune Doi militari in termen care s-au jucat cu pistoalele din dotare au provocat o drama la sediul Postei Secrete a SRI Vrancea, din Focsani. Luni seara, in jurul orei 18.00, unul dintre militari a ajuns in stare critica la Spitalul Judetean din Focsani dupa ce a fost impuscat de doua ori in stomac de colegul sau de misiune, cu un pistol-mitraliera de calibru 762. Cele doua gloante trase in stomac i-au iesit prin spate, prin dreptul coloanei vertebrale. Din nefericire, cu toate eforturile depuse de medicii din Sectia de terapie intensiva, militarul a murit in jurul orei 21.00, imediat ce a fost bagat in sala de operatie. Victima se numeste Adrian Miinea, avea 21 de ani si locuia in comuna Buda, din judetul Buzau. Doi militari exceptionali Maiorul Mihai Gheban, purtatorul de cuvint al Jandarmeriei din Focsani, ne-a declarat: "Unul dintre militarii in termen a tras doua focuri de arma in colegul sau. Din nefericire, acesta din urma a fost ranit grav si, cu toate eforturile depuse de cadrele medicale, a decedat". Numele militarului care a tras nu a fost dat publicitatii, insa o comisie de procurori militari il ancheteaza si la aceasta ora. Ceea ce s-a intimplat luni seara la Focsani este cu atit mai grav cu cit cei doi militari faceau parte din grupa de incorporare 0, adica militari foarte bine pregatiti, care au urmat cursuri de instructie speciala pentru misiuni importante si erau cotati cu calificativul "exceptionali". SILVIA VRINCEANU Audiat in legatura cu "afacerea Jimbolia", Ministrul Novac spune ca n-a vazut, n-a auzit Aurel Novac, fost ministru al transporturilor in guvernul Vacaroiu, s-a prezentat ieri la Parchetul Curtii Supreme de Justitie pentru a fi audiat in legatura cu incalcarea de catre Romania a embargoului impus Iugoslaviei in anii 1994-1995. Dupa cum informeaza MEDIAFAX, Aurel Novac a declarat presei ca nu a fost citat de procurori pentru a veni la Parchet, adaugind ca din mass-media a aflat atit despre dorinta magistratilor de a-l audia, cit si despre "afacerea Jimbolia". Pe de alta parte, fostul ministru a afirmat ca, atunci cind facea parte din Executiv, a solicitat de mai multe ori ca ministerele Transporturilor si Comunicatiilor sa participe la sedintele Consiliului Suprem de Aparare a Tarii (CSAT). Potrivit Parchetului Curtii Supreme de Justitie, in perioada 1994-1995, din statia CFR Jimbolia au fost expediate in localitatea sirbeasca Kikinda aproximativ 1.000 de vagoane-cisterna cu produse petroliere. Aurel Novac a afirmat ca la o asemenea cantitate de carburanti erau necesare 80 de garnituri de tren, ceea ce ar fi insemnat un "master plan". El a spus ca acest plan s-a derulat la ordinul cuiva, intrebindu-se, totodata, cine ar fi dat acest ordin. De asemenea, Novac a adaugat ca nu-l cunoaste pe fostul sef al garii Jimbolia si nici nu avea cum sa monitorizeze statia CFR. Presedintele Emil Constantinescu a declarat, saptamina trecuta, ca incalcarea de catre Romania a embargoului impus Iugoslaviei in anii 1994-1995 prin contrabanda cu petrol prin gara Jimbolia a fost condusa de Serviciul Roman de Informatii si de Politia de Frontiera la "ordine venite de sus". In "afacerea Jimbolia" urmeaza a fi audiati saptamina aceasta si fostul ministru de interne, Doru Ioan Taracila, precum si fostul sef al SRI, Virgil Magureanu. (C.L.) Din cauza unui borcan cu castraveti, Iosif Stefan si-a transat tatal Un tinar din Baia Sprie, judetul Maramures, a fost retinut, luni seara, de politisti, dupa ce si-a omorit tatal si l-a macelarit cu salbaticie. Intre Iosif Stefan, 36 de ani, si tatal sau, cu acelasi nume, in virsta de 61 de ani, a izbucnit un conflict din cauza unui borcan cu castraveti murati. Batrinul l-a lovit cu un faras pe fiul lui, iar acesta, la rindul sau, a inceput sa isi bata tatal. Tinarul a declarat ca, in urma loviturilor primite, tatal lui s-a dezechilibrat, a cazut pe scarile bucatariei si nu l-a mai putut salva. Folosindu-se de experienta de macelar, acumulata in timpul stagiului militar, Iosif Stefan si-a transat tatal, taindu-i capul, picioarele si organele genitale. In timp ce se pregatea sa ii taie bratul drept, tinarul a fost surprins de sora lui, Eva Stefan, care a anuntat politia. Iosif Stefan a declarat ca mai avea nevoie de doar doua minute pentru a-l taia de tot pe tatal sau, a-l aseza intr-un carucior metalic si a-l arunca in riul Sasar. Medicii legisti au stabilit, in urma efectuarii expertizei medico-legale, ca batrinul nu era mort cind fiul acestuia a inceput sa il transeze. Victima a murit inecata cu singe, in timp ce i se taia capul. CHRISTIAN LEVANT Procesul CEC - SOV Invest a fost aminat Tribunalul Bucuresti a aminat ieri judecarea dosarului in care CEC a cerut anularea contractului de cautiune-fideiusiune incheiat cu SOV Invest. "Instanta a aminat judecarea dosarului pentru ca una din asociatiile investitorilor, cunoscuta sub numele «Grupul Romania Libera», care se va numi Asociatia Civila a Investitorilor Pagubiti de la FNI, nu a primit inca hotarirea juridica de infiintare", ne-a declarat Mihai Nicolaevici, presedintele Asociatiei Nationale pentru Protectia Investitorilor (ANPI). In acest context, instanta nu i-a recunoscut calitatea procesuala, dupa cum lui Gheorghe Negura, membru al Consiliului de Incredere al FNI, instanta i-a refuzat calitatea de a reprezenta FNI. Un alt motiv al aminarii procesului este si acela ca, in timp, un numar mare de investitori individuali sau reprezentati prin asociatii au cerut sa fie parte in proces, iar pentru interventie trebuia platita o taxa de timbru, care nu s-a achitat. Gheorghe Zamfirescu, avocatul SOV Invest, a sugerat instantei ca de la termenul urmator sa nu mai fie acceptate alte interventii, deoarece in acest ritm este de asteptat ca aminarile sa continue. (L.M.) Doctorita Serafim - jefuita de bunuri in valoare de 10 miliarde de lei Escrocii i-au promis ca ii vor transporta in Franta mobila de colectie Cornelia Serafim, o bucuresteanca in virsta de 78 de ani, dorea de mai multa vreme sa plece definitiv din tara pentru ca nu mai avea rude in Romania. Sotul ii murise cu ani in urma, iar fiul locuia la Paris. Femeia, fost medic, mostenise o avere impresionanta, in valoare de aproximativ un milion de dolari: case in Bucuresti, tablouri si bijuterii. Pe la mijlocul lunii mai, batrina s-a decis sa plece. Dorea sa vinda tot, cu exceptia mobilei de valoare, stil Ludovic al IV- lea, pe care ar fi vrut sa o ia cu ea la Paris. Femeia a cunoscut intimplator un bucurestean in virsta de 45 de ani, care i-a spus ca se numeste Dan Constantin si ca este economist. In realitate, el se numea Gheorghe Iordache si avea antecedente penale. Auzind ca batrina are o avere de miliarde si ca vrea sa vinda tot si sa plece din tara, proaspatul amic i-a propus Corneliei Serafim sa se ocupe el de afacerile ei: sa ii vinda casele, sa ii transporte mobila in Franta. Doctorita Serafim contactase deja o firma pentru transportul mobilei (in valoare de aproximativ 8 miliarde de lei) insa a acceptat oferta lui Iordache, crezind ca face o afacere: firma ii ceruse 10.000 de dolari pentru servicii, falsul economist - doar doua mii. Iordache i-a prezentat batrinei un prieten de-al lui, despre care i-a spus ca se numeste Edy Vasilescu si ca este proprietarul TIR-ului care ii va duce mobila la Paris. Pe 26 iunie, Vasilescu si Iordache au incarcat mobila Corneliei Serafim intr-un camion si au efectuat citeva transporturi. Ei i-au spus batrinei ca au dus mobila la Otopeni, unde va fi incarcata in mai multe TIR-uri, cu destinatia Paris. Ei i-au lasat doctoritei o adresa si un numar de telefon din Franta, unde ar fi trebuit sa ajunga bunurile. De atunci, Vasilescu a disparut: Cornelia Serafim nu l-a mai gasit nici la numarul de telefon din Franta, nici la cel din Bucuresti. Iordache a incercat sa o linisteasca pe batrina, spunindu-i ca "drumul este lung si transportul dureaza mai multe zile". La doar 6 zile dupa disparitia mobilei, Iordache i-a comunicat batrinei ca i-a gasit un client care ii oferea 800.000-900.000 de dolari pentru o casa din Bucuresti. Escrocul i-a spus ca potentialul client vrea sa vada casa pe 2 iulie. Femeia i-a cerut "amicului" sa vina cu clientul dupa ora 17.00, pentru ca intre 12.00 si 17.00 este plecata in vizita la o prietena. Cind s-a intors din vizita, doctorita a constatat ca yalele fusesera schimbate si ca ii lipseau din casa bijuterii in valoare de 10.000 de dolari. Batrina si-a dat seama ca a fost inselata si a reclamat cazul la Sectia 8 Politie. Anchetatorii l-au arestat pe Gheorghe Iordache, iar complicele sau, "Edy Vasilescu", a fost identificat: el se numeste Ioan Deliu, 51 de ani, dat in urmarire generala din 1995 pentru mai multe infractiuni. Deliu nu a fost inca retinut, politistii urmind sa il caute prin Interpol. Prejudiciul nu a fost inca recuperat. CARMEN RADULESCU, DANIEL NEAMU 