 Salutari din Panama Mihai Stoichita, antrenorul nationalei de fotbal a statului Panama, si Marius Lacatus, fosta legenda a echipei Steaua, vor avea impreuna o adresa pe Internet. "They made history" (Ei au facut istorie) este sloganul sub care va lua nastere pagina de web "www.stoichita-lacatus.com". Initiativa de a construi pagina a apartinut firmei de impresariat "Futudepor 2000", cu care cei doi au contracte de reprezentare. Ideea de la care au plecat realizatorii este perioada de dupa 1994, de la revenirea in Ghencea a lui Lacatus, in 1998, performante care au culminat cu titlul de campioana cucerit de Steaua, avind pe banca tehnica tandemul Stoichita-Lacatus. Insotit de procuratorul Gabriel Florea, Lacatus a ajuns duminica-seara in Panama. Conducerea federatiei din Ciudad de Panama (FEPAFUT) i-a propus "Fiarei" sa-l ajute, pina la vara, pe "Lippi". Lacatus nu a semnat nici un contract cu federatia, dar doreste sa-l sprijine pe Stoichita, foarte apreciat in Lumea Noua, sa aduca o farima de profesionism. De altfel, printre altele, Stoichita a introdus in fotbalul panamez obligativitatea ca la meciurile din campionat sa existe cite o ambulanta la marginea terenului. DANIEL CONTESCU Vio Moldovan duce lipsa mieilor mioritici FC Nantes, formatia franceza la care evolueaza fotbalistul roman Viorel Moldovan, a fost invinsa, marti seara, in semifinalele Cupei Ligii, de Olympique Lyon, in deplasare, cu scorul de 3-2. Disputata pe o ploaie torentiala, partida a avut o desfasurare dramatica, Nantes conducind de doua ori si atacind in final cu tot cu portar. Viorel Moldovan nu a evoluat, fiind menajat de antrenor impreuna cu alti trei titulari. "Ma simteam frint", ne-a marturisit internationalul roman. "S-a acumulat o stare de oboseala in ultimul timp si am preferat sa ma odihnesc. Campionatul este, pentru noi, primordial. Cu patru etape inainte de final sintem pe primul loc, la doua puncte de a doua clasata, iar simbata jucam cu Bastia, un meci deosebit de greu, acasa. Cei de aici simt ca putem aduce iarasi titlul la Nantes si nimeni nu mai vorbeste decit despre asta. Nu vrem sa-i dezamagim". Viorel Moldovan isi va petrece sarbatorile de Pasti la locuinta sa din Nantes, cu toate ca si-ar fi dorit sa fie alaturi de cei dragi, acasa, pe meleagurile bistritene, cu un pahar cu vin de Lechinta pe masa. "Imi pare rau ca nici macar o biserica ortodoxa nu avem pe aici", s-a plins "canarul", adaugind: "Voi sta acasa, cu sotia si cu cei doi juniori. Facem si noi ce putem, oua, cozonaci. Mielul mi-ar fi placut sa-l aduc din tara, ca aici toata lumea a innebunit cu febra asta aftoasa la animale". ADI DOBRE "Tricolorii"scapa de 13 Pentru prima oara in acest an, nationala de fotbal a Romaniei a reusit sa urce in clasamentul lunar intocmit de FIFA si dat publicitatii ieri. "Tricolorii" ocupa pozitia a 12-a, cu 688 de puncte, un loc mai sus fata de precedenta ierarhie. Pe primul loc se afla Brazilia, cu 807 puncte, urmata de Franta, cu 792 de puncte, si Argentina, cu 770 de puncte. Italia, marea favorita a Grupei a 8-a preliminare de calificare la Cupa Mondiala din 2002, se situeaza pe locul 4, cu 750 de puncte. Celelalte echipe din Grupa a 8-a ocupa urmatoarele pozitii: Ungaria - locul 48 (559 puncte), Georgia - locul 68 (499 puncte) si Lituania - locul 87 (462 puncte). (S.T.) Slovaci la pascut Dupa Campionatul Mondial din SUA, reprezentativa de fotbal a Romaniei a inceput campania de calificare pentru turneul final al Campionatului European din Anglia. Prima partida a "tricolorilor" s-a disputat la Bucuresti, pe 12 noiembrie 1994, cu incomoda selectionata a Slovaciei. Gheorghe Hagi a marcat din nou pentru reprezentativa antrenata, la acea vreme, de Anghel Iordanescu, lobind un balon peste portarul slovac. Golul, inscris in minutul 47 al intilnirii, va putea fi revazut astazi, pe "Romania 1", de la ora 20.30. La scorul de 2-2, Hagi a reusit, in minutul 82, o pasa decisiva, Prodan marcind golul victoriei. Imnul lui Hildan se difuzeaza in Vinerea Mare Postul de radio Europa FM va difuza, in premiera absoluta, piesa dedicata fostului jucator dinamovist Catalin Hildan. Intitulat "Sus in cer", cintecul, compus de Don Baxter, va putea fi ascultat vineri, 13 aprilie, in cadrul emisiunii "Europa Express", unde realizatorul George Zafiu il va avea invitat pe Cristian Hildan, fratele fostului capitan de echipa al dinamovistilor. Piesa "Sus in cer", creata la initiativa componentilor echipei de fotbal Dinamo Bucuresti, va fi lansata oficial pe piata abia dupa Pasti, impreuna cu compilatia "Red Dogs Music". "Sus in cer" va avea si un videoclip, costurile urmind sa fie sustinute integral de clubul din Sos. Stefan cel Mare. Se incinge sfada dintre Ceahlaul si FCM Bacau Chivorchian le cerea nemtenilor sa-i curete cartofii si sa-i puna varza la murat Razboiul psihologic dintre Ceahlaul si FCM Bacau, echipe amenintate cu retrogradarea din Divizia A la fotbal, s-a declansat la inceputul acestei saptamini. Simbata, cele doua grupari din Moldova se vor infrunta in meci direct, la Piatra-Neamt. Partida se anunta una de zile mari, Ceahlaul avind doar varianta victoriei, in vreme ce Bacaul ar imbratisa si un rezultat de egalitate. Spre deosebire de ultimii ani, cind Florin Halagian se plimba intre cele doua banci tehnice, de data aceasta partida se va desfasura cu pumnalele pe masa. Stefan: "Nu sint certat cu Chivorchian" Gheorghe Poenaru, antrenorul echipei FCM Bacau, a declarat simbata trecuta, la finalul partidei cu FC Arges: "Degeaba se agita Ceahlaul. "Pinalti" oricum nu scapa". Gheorghe Chivorchian, presedintele "galben-albastrilor", i-a pus si el gind rau Ceahlaului, chiar daca, pina nu de mult, conducea destinele nemtenilor. Gheorghe Stefan n-a dorit ieri sa polemizeze: "Ii las sa vorbeasca singuri". Desi relatiile dintre cei doi presedinti s-au racit considerabil, magnatul pietrean s-a marginit sa declare despre rivalul sau: "Nu sint certat cu el, doar ca acum avem alte interese". Iarna vrajbei lor Ultima contra dintre Stefan si Chivorchian a avut loc asta-iarna. Ceahlaul, pregatit atunci de Florin Halagian, l-a dorit pe fundasul stinga Danut Munteanu, in prezent la divizionara B "Poli" Iasi. Numai ca, desi l-a tras pe "linie moarta" pe Munteanu, "Chivo" n-a dorit in ruptul capului sa-l lase la Piatra-Neamt. Mai mult, aflind de faptul ca portarul Ionut Covrig freaca banca de rezerve a nemtenilor, Chivorchian, fost goalkeeper la Textila Buhusi, l-a curtat pe tinarul "gardian", mai ales ca Daniel Bogdan luase drumul Baniei. Stefan a impiedicat tranzactia. Iobagi pe plantatia lui Chivorchian Chivorchian are pretentia ca este cel care i-a aratat lui Stefan drumul pina la FRF si i-a calauzit primii pasi in fotbal. Conducerea bicefala a Ceahlaului de acum citiva ani, compusa din "Chivo" si "Pinalti", s-a scindat, dupa ce Stefan si-a zis ca, daca tot isi baga banii in echipa, sa preia de unul singur friiele. Stefan si-ar fi pierdut increderea in fostul sau colaborator, dupa ce acesta din urma n-a reusit sa treaca peste citeva "probe de foc". Se spune ca, la Piatra-Neamt, masivul presedinte de pe malurile Bistritei nu se afla nici in gratiile jucatorilor. "Eram ca niste iobagi pe plantatia lui. Ne facea contracte pe cite 7 ani", marturiseste unul dintre fotbalistii Ceahlaului. De asemenea, multi dintre angajatii clubului se vaita ca erau trimisi de Chivorchian acasa la el ca sa-i curete cartofii si sa-i puna varza la murat. "Chivorchian e consumator in fotbal, la fel ca si Dinu, spre exemplu. Ii "toaca" banii lui Sechelariu. Eu imi bag banii in fotbal, spre deosebire de Chivorchian", este de parere Stefan. 2.500 de dolari, prima de victorie a bacauanilor Nici Gheorghe Chivorchian n-a vrut sa polemizeze cu "Pinalti". "Am stat atitia ani la Piatra-Neamt si cred ca am facut o treaba buna. Ii las pe altii sa aprecieze. Il consider un elev pentru ca eu am fost profesorul. De obicei se spune ca elevul isi bate profesorul, insa nu va fi cazul. Ii vom demonstra simbata ca sintem mai buni. De fapt, am demonstrat in meciul-tur ca in acest derby avem intiietate", a opinat presedintele bacauanilor. Conducerea din urbea lui Bacovia a promis o prima de 2.500 de dolari pentru o victorie la Piatra-Neamt si 1.000 de dolari in cazul unui rezultat de egalitate. Gazdele joaca doar pe 1.000 de dolari, iar daca vor remiza nu vor primi nici un ban, fiind pasibili chiar de o amenda. Grupaj realizat de DANIEL CONTESCU si DANIEL NAZARE Galata se cauta Lucescu isi trimite jucatorii la psiholog! Conform celor aparute in numarul de ieri al cotidianul "Turkiye", Mircea Lucescu intentioneaza sa-i trimita pe jucatorii formatiei Galatasaray Istanbul la psiholog. Jucatorii au inceput deja sa faca glume pe seama acestei decizii: "Mai este putin pina innebunim, unde ne este psihologul?", se intreaba jucatorii la antrenamente. Conducerea Galatei a anuntat ca are deplina incredere in deciziile lui Lucescu. "Antrenorul are dreptate. Ne-a anuntat ca are de gind sa-l menajeze pe Jardel in jocul de campionat de astazi (n.r. - aseara), cu Istanbulspor, iar noi nu avem nimic impotriva acestei decizii. Responsabilitatea ii apartine", au spus oficialii gruparii "ros-galbene". Marti seara, Lucescu, Hagi si Popescu au urmarit meciul amical dintre echipele de juniori ale Galatei si Farului Constanta, incheiat cu scorul de 8-2 in favoarea turcilor. Toate cheltuielile legate de sejurul dobrogenilor in Turcia au fost suportate de Gica Hagi. "Regele" a estimat ca fiul sau, Ianis, va deveni un foarte bun fotbalist. "Peste zece ani, el va fi Maradona al Carpatilor", a spus Hagi. (S.T.) "Cangurii" si-au depasit propriul record Australia- Samoa Americana 31-0! Echipa nationala de fotbal a Australiei a invins ieri, pe teren propriu, cu 31-0 (16-0), formatia similara a statului Samoa Americana, stabilind un nou record mondial in privinta diferentei de scor intr-un meci oficial intertari. Precedentul record data din urma cu doua zile, cind aceeasi echipa a Australiei s-a impus in fata nationalei din Tonga cu 22-0. Ambele jocuri au contat pentru preliminariile Cupei Mondiale din 2002, zona Oceania, si s-au desfasurat la Coffs Harbour. Inaintea partidei, jucatorii din Samoa Americana s-au rugat pentru a nu pierde la un scor mai mare decit cel la care au pierdut cei din Tonga, insa, se pare, Dumnezeu nu prea i-a auzit. Samoa Americana este cea mai slaba reprezentativa din lume, ea ocupind ultimul loc, 203, in clasamentul publicat ieri de FIFA, cu doar 8 puncte la activ. Un alt record batut in partida de ieri i-a apartinut atacantului australian Archie Thompson, care a marcat nu mai putin de 13 goluri (opt in prima repriza si cinci in cea de-a doua). Pina acum, cele mai multe reusite intr-un meci fusesera realizate de danezul Sofus Nielsen si de germanul Gottfried Fuchs, ambii cu cite 10 goluri. Primul reusise aceasta performanta in 1908, cu ocazia meciului Danemarca - Franta 17-1, iar cel de-al doilea in 1912, in partida Germania - Rusia 16-0. SILVIU TANASE Incrucisam rachetele cu cehii Echipa de Cupa Davis a Romaniei va intilni, in deplasare, reprezentativa de tenis a Cehiei, in meciul de baraj pentru mentinerea in Grupa Mondiala a competitiei. La tragerea la sorti a partidelor, care a avut loc ieri, la Londra, Romania nu s-a numarat printre capii de serie. Disputa dintre tenismenii cehi si cei romani se va desfasura intre 21 si 23 septembrie, cel mai probabil la Praga. (S.T.) Galatenii isi umfla buzunarele Egalul obtinut in fata "ciinilor rosii" a readus in vestiarul fotbalistilor galateni atmosfera existenta acum citiva ani, pe vremea cind Otelul lupta pentru un loc in cupele europene. Considerata, la finalul turului, drept o candidata sigura la retrogradare, echipa de pe malul Dunarii si-a regasit moralul, anuntind ca are ginduri mari pentru urmatorul meci, cel cu Rocarul, la Bucuresti. Un motiv de satisfactie il reprezinta si faptul ca, in aceasta deplasare, jucatorii galateni vor primi cei 10.000 de dolari promisi de Steaua pentru remiza smulsa contracandidatilor la titlu. "Oricum, eu sper sa nu fie singurii bani cu care ne vom intoarce de la Bucuresti. Meciul e chiar inainte de Pasti, o sarbatoare care iti cam baga mina in buzunar. Plus ca avem nevoie de puncte", a declarat Catalin Tofan, care il avertizeaza astfel pe fostul sau antrenor, Titi Dumitriu, ca Otelul nu vine in excursie la Bucuresti.(H.H.) "Comisarul" n-are ochelari de cal Ion Moldovan, antrenorul echipei nationale de tineret a Romaniei, a declarat ieri ca nu-i poarta ranchiuna lui Daniel Balan, fotbalistul stelist care a refuzat sa faca deplasarea la Tbilisi, pentru meciul cu Georgia, pretextind ca este accidentat. "Contez in continuare pe el. Nu avem ochelari de cal, nu sintem ingusti la minte, ca sa cautam acum razbunarea. Daca va redeveni titular la Steaua si-si va reconsidera atitudinea fata de nationala, sigur ca-l vom rechema la echipa". "Comisarul" Moldovan a apelat, in perspectiva meciului cu Slovacia, din 25 aprilie, la 18 jucatori: Dolha si Stanca - portari; Paraschiv, Maftei, Ghionea, Marincau, Ciurlea, Dancia si Rat - fundasi; Patrascu, Marius Croitoru, Cernat, Vlad Munteanu, Dica - mijlocasi; Neaga, Claudiu Dragan, Iacob si Ciubotariu - atacanti.(M.U.) Eric, rege in tara Reginei Eric Cantona, fostul international francez in virsta de 34 de ani, fotbalist care a facut istorie la clubul englez Manchester United, a fost desemnat, marti, cel mai bun jucator din toate timpurile al "diavolilor rosii". Ceremonia s-a desfasurat pe stadionul "Old Trafford", inainte de disputarea partidei de campionat cu Charlton Athletic, scor 2-1. Eric "The King" a devansat in acest top jucatori de legenda precum George Best sau Sir Bobby Charlton. (M.B.) Anghelache crede ca "Hizo nu prinde avionul de Bistrita" Constantin Anghelache, consilierul sponsorului rapidist George Copos, a declarat ieri ca "Mircea Rednic se va intoarce la Rapid". Anghelache s-a aratat pesimist in privinta sanselor lui Hizo de a ramine pe banca tehnica a giulestenilor. "Rednic a gresit, asta e clar! Eu i-am spus inca dinaintea partidei cu FC Brasov sa aiba grija, sa nu se lase amagit de rezultatul cu Rocar, pentru ca adversarii avusesera mari ocazii. Nu m-a ascultat si putea fi tras la raspundere, dar nu dat afara. Atit eu, cit si Lucescu i-am spus lui George (n.r. - Copos) acest lucru, dar raspunsul a fost: "Eu dau banii, eu decid"", a descris Anghelache evolutia "ostilitatilor". Profesorul universitar s-a referit la meciul de miine al Rapidului, cu Gloria, spunind pe un ton misterios: "Si daca Hizo nu prinde avionul de Bistrita?". Anghelache a marturisit ca lucreaza la o carte "despre un sultan", facind trimitere evidenta la Mircea Lucescu, antrenorul de la Galatasaray Istanbul. MATEI UDREA Mircea Sandu masoara aranjamentele "la ochiometru" Membrii Comitetului Executiv al FRF au decis ieri ca Ionel Ganea sa nu mai fie convocat la lot pe o perioada nedeterminata, dupa conflictul cu Bölöni in timpul partidei cu Italia. Sanctiunea a fost dictata in ciuda scrisorii de scuze pe care fotbalistul o adresase in urma cu o saptamina. "Am stabilit ca o decizie irevocabila sa fie luata dupa meciul cu Slovacia. Impreuna cu Bölöni vom vedea daca, fata de greseala pe care a facut-o, jucatorul are valoarea sa mai fie rechemat la nationala", a sunat concluzia lui Mircea Sandu, presedintele FRF. Conducatorul federatiei a avut o reactie virulenta la adresa lui Florin Bercea, presedintele Consiliului de Administratie de la Petrolul, care il acuzase ca "este un om moale, pe care-l modeleaza presedintii de cluburi". "Anul trecut am ridicat problema acelui meci Rocar-Petrolul (n.r. - intilnire incheiata cu scorul de 2-1 pentru gazde), cind oaspetii nu si-au aparat corect sansele, dar s-a uitat acest lucru. Probabil ca are si el o prietena mai frumoasa si vrea sa iasa in evidenta", a ripostat Mircea Sandu. Atentionat ca ar putea fi tirit in tribunal de Mitica Dragomir daca mai vorbeste de blaturi, Nasu' s-a mentinut pe pozitie: "Da, asta este parerea mea si nu retractez nimic. Mi s-a parut ca jucatorii de la Petrolul s-au dat la o parte. A fost constatarea mea, facuta la ochiometru. Si acela n-a fost singurul meci, daca-mi aduc bine aminte. Am propus sanctiuni in Comitetul Executiv, la vremea respectiva". FC Arges, FC Brasov, Foresta Suceava si Universitatea Craiova sint echipele care se bat pe cele doua locuri rezervate Romaniei in Cupa UEFA-Intertoto. Pina la 26 mai, federatia urmeaza sa comunice forului continental numele formatiilor care vor fi inscrise in competitie. MATEI UDREA Dinamo si Rocar trag de toartele Cupei Romaniei Dinamo, fara sa faca un joc stralucit, si-a asigurat calificarea in finala Cupei Romaniei, gratie, in primul rind, celor doua gafe monumentale ale portarului de la Sportul, Stanca. Nu-i mai putin adevarat ca evolutia gazdelor a capatat o nota de prospetime pe final. "Studentii" au crezut in sansa lor pina la inscrierea celui de-al doilea gol dinamovist, dupa care au facut doar figuratie. Cristian Balaj, arbitrul central al partidei, a refuzat sa acorde doua penalty-uri, unul pentru Dinamo (min. 13 - la obstructia in careu a fundasului Farmache, de la Sportul, asupra lui Mihalcea) si altul pentru echipa-oaspete (min. 41 - cind dinamovistul Badea l-a tras de tricou, in suprafata de pedeapsa, pe mijlocasul Paduret) Pe parcursul primei reprize, antrenorul Cornel Dinu si-a facut tot timpul semnul crucii, protestind la numeroase decizii ale lui Balaj. Totusi, la conferinta de presa, Procuroru' a declarat ca "ne aflam in Saptamina Mare. De aceea m-am inchinat, nu din cauza arbitrajului" La revenirea de la vestiare, Florin Prunea si-a incurajat colegii, parca adormiti de soarele unei superbe dupa-amiezi de primavara. "Hai, ne aparam, facem marcaj si, dupa aia, cu totii in atac", au sunat indicatiile "tactice" ale portarului dinamovist, desprinse parca din lectiile pe care le-a luat in trecut de la batrinul profesor Florin Halagian Vali Nastase, zis si "Pepenele", printre cei mai contestati jucatori "alb-rosii", le-a inchis gura definitiv suporterilor, dupa ce a marcat golul egalizator Ovidiu Tilvan a evoluat accidentat si ieri. El a suferit o arsura la piciorul drept, in meciul de la Galati, din cauza prafului de var care i-a intrat in gheata Constantin Schumacher, mijlocasul rapidist imprumutat pina in vara echipei Gloria Bistrita, ar putea fi transferul-surpriza pe care-l va face Dinamo in intersezon. Pretul cerut de giulesteni este de 400.000 de dolari George, fiul "secundului" Cornel Talnar, in prezent atacant la echipa de tineret a clubului din Soseaua Stefan cel Mare, a vazut un spectator care avea parul vopsit in culoarea mov. "Daca m-ar vedea tata in halu' asta, cred ca nu m-ar mai lasa sa intru in casa", a exclamat Talnar-junior. DANIEL NAZARE DANIEL CONTESCU HORIA HASNAS DINAMO - SPORTUL STUD. 3-1 (1-1) Au marcat: V. NASTASE (min. 39), NICULAE (min. 81), KIRITA (min. 84) / DINITA (min. 37) Stadion: "Dinamo"; Spectatori: 10.000 DINAMO : Prunea 6 - Kirita 5,5, Lupescu 6,5, V. Nastase 5 - Bolohan 5, I. Badea 4 (min. 42 Onut 6), Tames 5, Vl. Munteanu 4 (min. 46 Cl. Dragan 6), Tilvan 6,5 - Mihalcea 5,5 (min. 90 Zicu), Niculae 6. Antrenor : Cornel Dinu SPORTUL: Stanca 4 - A. Dumitru 5,5 (min. 57 Paunescu 4), Galamaz 6, Musteata 6, Farmache 5, G. Georgescu 5 (min. 27 G. Bucur 5,5) - Cr. Irimia 6 (min. 77 O. Chihaia), Cruceru 5,5, Paduret 5,5 - Dinita 5,5, Ciubotariu 5,5. Antrenor : Gheorghe Multescu Arbitri: Cr. Balaj 5,5 - C. Fecioru 6,5, N. Sterea 6 PETROLUL PLOIESTI - ROCAR 1-1 (1-0) Au marca t: TODORAN (min. 34)/MANTA (min. 67) Stadion: "Ilie Oana"; Spectatori: 8.000 PETROLUL : Cernea 5 - Pancovici 4, Rohat 4, Toporan 4,5, Lupsa 4 - Costache 4 (min. 70 Ghita 4,5), A. Savu 4,5, Todoran 5, Irimescu 5 (min. 51 E. Tudor 4,5) - Orlando 4 (min. 80 Gherghiceanu), I. Anghel 4. Antrenor : Victor Rosca ROCAR: Radulescu 5- Ionut Voicu 5,5, Zanc 6, Nemtanu 6, Irinel Voicu 6,5, Ursu 5 - Buia 5,5 (min. 80 Balace), Suleap 5,5, M. Nicolae 5 - Luca 5 (min. 64 C. Dinu 5), Vrajitoarea 5 (min. 46 Manta 6). Antrenor: Dumitru Dumitriu Arbitri: M. Salomir 5,5 - I. Onicas 6,5, Z. Szekely 6,5 Rocar Bucuresti a izbutit sa obtina calificarea in finala Cupei Romaniei, dupa ce ieri, la Ploiesti, a remizat cu echipa-gazda, Petrolul. Jocul a fost de slaba calitate, departe de pretentiile unei semifinale, cele doua echipe demonstrind inca o data ca fotbalul autohton este departe de nivelul celui din Europa. Gazarii si-au dorit foarte mult sa intoarca acel 3-0 din mansa-tur, insa neputinta afisata n-a facut altceva decit sa enerveze la culme un oras care isi pusese mari sperante in cistigarea unui nou trofeu. Spre surprinderea tuturor, antrenorul oaspetilor, Dumitru Dumitriu, n-a luat loc pe banca tehnica a Rocarului, urmarind partida din tribuna. Cu toate ca incidentele produse de Titi in partida de campionat cu Steaua vor fi analizate abia astazi de LPF, gruparea bucuresteana a primit un fax de la forul din strada Eminescu in care se anunta ca antrenorul n-are voie sa stea pe banca de rezerve Dupa ce, in partida-tur, Petrolul a fost sanctionata cu o lovitura de pedeapsa inexistenta, Mircea Salomir n-a acordat ieri gazarilor un penalty, la un hent al lui Ursu, in minutul 25 In tribunele stadionului "Ilie Oana" s-a aflat si patronul de la Rocar, Gheorghe Florea, revenit in urma cu doua zile din vizita efectuata in Italia. La finele intilnirii, de bucurie ca baietii sai s-au calificat in finala, Florea avea lacrimi in ochi Accidentat in jocul cu Steaua, Didi Prodan a tinut sa fie alaturi de coechipierii sai si a sosit la Ploiesti cu masina personala. De frica unei eventuale razbunari a fanilor "galben-albastri", Didi si-a lasat autoturismul, un Range Rover care costa circa 70.000 de dolari, departe de stadion. Pentru a urmari in conditii mai bune jocul, Prodan a luat loc la tribuna oficiala a stadionului "Ilie Oana", insa, in preajma minutului 30, el a fost reperat de suporterii "lupilor" si luat la injuraturi de catre acestia. Suparat, internationalul de la Rocar a preferat sa urmareasca repriza secunda de pe pista de atletism a arenei prahovene Dupa golul reusit de oaspeti, galeria "lupilor galbeni" si-a strins bannerele si a parasit in liniste stadionul Declaratiile din ultima vreme facute de Florin Bercea, coroborate cu rezultatele slabe obtinute de Petrolul, au inflamat atmosfera la clubul ploiestean. Este foarte posibil ca zilele urmatoare sa aiba loc schimbari spectaculoase in conducerea gruparii prahovene, principalul vizat fiind chiar Bercea. ADI DOBRE [35][pl.dll?rid=expresro] 