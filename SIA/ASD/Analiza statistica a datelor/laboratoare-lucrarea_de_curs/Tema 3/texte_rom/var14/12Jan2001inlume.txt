 Gheare de valoare Oja de aur Firma de produse cosmetice "Estee Lauder" a creat o oja senzationala, menita sa le faca stralucitoare la propriu pe norocoasele care isi vor putea permite o astfel de sticluta, relateaza Reuters. Pretioasa oja contine in suspensie ... aur de 24 de carate si este ambalata in sticlute care seamana cu un toc cui de pantof, intors cu virful in sus. Originalul produs al firmei "Estee Lauder" va fi lansat cu ocazia decernarii premiilor Golden Globe pe 2001, toate actritele nominalizate la premii, precum si prezentatoarele galei urmind sa primeasca drept cadou cite o sticluta cu oja.(I.A.) 2002 Liberty - Jeep-ul noului mileniu Compania DaimlerChrysler a prezentat in premiera mondiala la Salonul Auto Mondial de la Detroit din acest an un nou tip de jeep, denumit "2002 Jeep Liberty". Oficialii companiei DaimlerChrysler spun ca noul model, ce va fi introdus in fabricatie incepind cu luna iulie a acestui an, este menit a inlocui vechiul jeep care a facut senzatie pe piata mondiala a automobilelor decenii de-a rindul. Compania DaimlerChrysler spune ca noul "2002 Jeep Liberty" va fi un automobil foarte puternic, deosebit de rafinat, capabil sa ofere o suplete deosebita mai ales pe terenurile accidentate. Dotat cu un motor nou de 3,7 litri V-6, cu un sistem de suspensii total nou ce permite o independenta integrala in partea din fata, cu o cutie de viteze manuala in cinci trepte, avind dotari interioare de ulima ora, noul jeep surprinde mai ales prin designul sau care combina exactitatea liniilor cu o infatisare "violenta". Pentru pietele internationale, motorul noului "2002 Jeep Liberty" va fi de 2,5 litri cu injectie directa, 4 cilindri turbodiesel si 16 valve. Datorita atributelor sale, precum si pretului (n.r. - nu a fost inca stabilit, insa se spera a se situa intre 18.000 - 23.000 USD), constructorii spera ca noul "2002 Jeep Liberty" va fi un serios concurent pentru modele precum Ford Escape, Honda CR-V sau Toyota RAV4. OVIDIU ZARA Fara pusti, fara pistoale, numai cu fesele goale Soldatii britanici din Kosovo asigura protectia stripteuzelor evoluind la bara Trei puscasi marini britanici au declansat o masiva alerta de securitate, fugind din unitate pentru a se imbata intr-un bar cu strip-tease din Kosovo, relateaza cotidianul "The Daily Mirror". Comandantii militari au mobilizat imediat Forta de Reactie Rapida pentru a localiza militarii lipsa, plecind de la temerea ca ei ar fi fost rapiti de membri ai gherilelor, care inca agita spiritele in capitala provinciala Pristina. In cele din urma, petrecaretii au fost gasiti intr-un local deocheat, beti turta: doi prabusiti pe o masa, iar al treilea arcuindu-se pe linga o bara, gol pusca, in ton cu o "dansatoare". "Drama" a inceput dupa un concert de Craciun dat in oras in cinstea militarilor britanici din KFOR, cind 300 de soldati au fost scosi din unitate in transportoare blindate. Ei au fost nevoiti sa se supuna strictei "reguli a celor doua sticle" - adica nu aveau voie sa consume mai mult de doua beri, astfel incit sa fie totusi apti sa tina arma in mina in caz ca ar fi fost nevoie sa intervina intr-un conflict. Insa cei trei "evadati" au reusit sa paraseasca rindurile neobservati, neinarmati, dar imbracati in uniforma, indreptindu-se spre centru, in cautare de distractie. O sursa din cadrul Ministerului britanic al Apararii a declarat ca in partea de oras in care au colindat pe strazi chefliii "erau lunetisti la tot pasul, si e o minune ca n-au fost impuscati". Zurbagiii au fost arestati de politia militara si trimisi inapoi in unitatea lor din Scotia. Impotriva celor trei nu au fost luate masuri disciplinare aspre, dar aventura lor a fost consemnata in dosare, ceea ce le va influenta negativ cariera militara. CONSTANTIN VLAD Secretarul american al apararii nu mai doarme noaptea de frica teroristilor Pentagonul se teme de "profetii Apocalipsei" Un fanatic religios poate extermina un oras intreg cu o punguta de antrax Statele Unite au motive serioase sa fie ingrijorate in privinta unui posibil atac terorist, se arata intr-un raport al Pentagonului prezentat miercuri de secretarul american al apararii, William Cohen, care acuza Rusia si China ca am permis proliferarea armelor de distrugere in masa, relateaza France Presse. "Suprematia noastra incontestabila in materie de armament conventional ii determina pe adversarii nostri sa caute mijloace neconventionale pentru a tinti ceea ce ei considera a fi la noi calciiul lui Ahile", a afirmat Cohen in acest raport intitulat "Proliferare: amenintare si raspuns". In opinia sa, cel putin 25 de tari poseda sau sint pe cale sa achizitioneze mijloace care sa le permita utilizarea de arme de distrugere in masa - nucleare, biologice sau chimice (NBC). El a mai avertizat ca aceste tipuri de arme risca sa cada in miinile fanaticilor sau ale "profetilor Apocalipsei". "«Un sac de zahar» de 2,5 kg, care ar intra in Statele Unite si care ar fi, de fapt, antrax, ar putea ucide 75 la suta din locuitorii Washingtonului", a spus Cohen, amintind ca militarii americani sint vaccinati impotriva acestui agent biologic. In ceea ce priveste NBC si rachetele cu care acestea sint transportate, mai multe state beneficiaza de ajutor tehnologic strain, venit din partea Rusiei, Chinei sau Coreii de Nord, afirma Pentagonul. Coreea de Nord dispune de arme chimice sau biologice si construieste si vinde rachete cu raza lunga de actiune, se arata in raport. Iranul, care vrea sa imite Libia, are deja arme chimice si cumpara rachete. Trecind in revista aceasta situatie, William Cohen a readus in final in discutie controversata problema a sistemului de aparare antiracheta (NMD), sustinut deschis de presedintele ales George W. Bush, caruia Rusia si China i se opun, considerind ca acest lucru ar redeclansa razboiul rece. CAMELIA MUNTEAN Nota de plata a catastrofelor de anul trecut: 17.000 de vieti si 38 de miliarde $ Dezastrele si catastrofele naturale care au avut loc anul trecut in lume au provocat moartea a 17.000 de persoane si pagube de aproximativ 38 de miliarde de dolari, releva un raport al Swiss Re, una dintre cele mai mari companii de asigurari din lume, ale carui concluzii au fost preluate de Reuters. Aceste cifre sint comparate cu cele din anul 1999, cind au murit 105.000 de persoane si pagubele au fost de 100 de miliarde de dolari. Printre dezastrele naturale cele mai mari din 2000 se numara inundatiile din Asia si vestul Europei, iar in cele provocate de om au murit 9.000 de oameni, cu doua treimi de decese provocate de accidente rutiere, aeriene sau maritime. Swiss Re a intocmit o lista cu cele mai grave dezastre, printre care se numara inundatiile din august din Bangladesh, Nepal, Bhutan si India, in care au pierit 1.861 de persoane, inundatiile din februarie din Mozambic si Africa de Sud, in care au murit 920 de oameni, si uciderea membrilor unei secte in Uganda, 780. Cele mai costisitoare catastrofe pentru companiile de asigurari au fost inundatiile din septembrie din Japonia - un miliard de dolari, furtunile si inundatiile din vestul Europei din octombrie - 725 milioane de dolari, furtunile de zapada si inghetul din Statele Unite din ianuarie - 550 de milioane de dolari si tornadele si ploile din martie - 520 de milioane. ISABELLA ALEXANDRESCU Nebunie ucigasa Trei persoane au fost ucise, iar cel putin alte trei au fost ranite miercuri, in Statele Unite, dupa ce un barbat bolnav mintal a deschis focul in doua cladiri publice din orasul Nevada, statul California, relateaza Reuters. Potrivit politiei, Scott Harlan Thorpe, in virsta de 30 de ani, a intrat in cladirea Departamentului de sanatate publica din Nevada la orele prinzului si a inceput sa traga la nimereala. Doi barbati - un tinar de 19 ani si un vizitator in virsta de 68 de ani - au fost ucisi pe loc de ploaia de gloante abatuta asupra lor. O persoana a fost ranita de un glont, iar alta si-a fracturat piciorul sarind pe geam pentru a scapa de furia atacatorului. Ceva mai tirziu, Thorpe a intrat intr-un restaurant din apropiere si a deschis din nou focul. Managerul restaurantului si-a pierdut viata, iar un angajat a fost ranit. Importante efective ale politiei au inconjurat centrul orasului, declansind o ampla operatiune de cautare a criminalului. Dupa aproape o zi de cercetari, Thorpe a fost localizat si arestat, in urma unei informatii oferite chiar de fratele lui. Seriful din Nevada, Keith Royal, a declarat ca, potrivit primelor cercetari, crimele lui Thorpe ar fi fost motivate de razbunare, acesta fiind nemultumit de modul in care a fost ingrijit in clinica de boli mintale in care a fost internat.(L.C.) "Imperiul groazei" se intinde dincolo de portile unui asezamint macabru din Hollywood Muzeul Mortii Pentru cei care mor sa dea ochii cu "Doamna cu coasa" inainte de vreme, sa vada cum si-au dat obstescul sfirsit criminali celebri sau sa admire mare parte din instrumentele de executie inventate de-a lungul timpului, precum si pentru amatorii de senzatii de la foarte tari in sus, exista in centrul Hollywoodului un loc pe masura asteptarilor lor: Muzeul Mortii. Aici se gaseste cea mai completa colectie de arta, arhiva video, obiecte, artefacte si fotografii referitoare la moarte. Cele 10 sali ale sale ofera cam tot ce ar fi de stiut despre sfirsitul vietii, inclusiv canibalism, sinucidere, taxidermie, autopsie, crima, executii, accidente, boli si criminali in serie. Cadavre de bebelusi Intrarea este 7 dolari, iar camerele au toate forma unui cavou. In foaier te intimpina, vizavi de un perete tapetat cu fotografii de oameni spinzurati, tricoul patat de singe scos de pe trupul unui barbat ars foarte grav pe scaunul electric al unei inchisori din Florida. De aici, patrunzi intr-o incapere care adaposteste echipamente legistice vechi, precum o masa de imbalsamare din 1880, cu numele medicului care o folosea inscris pe o latura, sau fotografii cu sugari morti asezati in sicrie. Muzeul Mortii a fost mutat din orasul sau de "nastere", San Diego, unde fusese infiintat de Cathee Shultz si sotul ei, J.D. Healey. De altfel, cei doi soti aveau un apetit special pentru macabru inca de mici, dupa cum ei insisi povestesc. Cathee isi aminteste cu placere cum a adunat de pe trotuar bucatele din creierul unui om care sarise de pe acoperis, bucatele pe care le-a tinut mult timp intr-un borcan. La rindul sau, Healey ingropa in curte animale moarte, asteptind rabdator sa putrezeasca pentru a le studia scheletele. Portrete de ucigasi celebri te privesc de pe pereti La iesirea din camera dedicata canibalismului, te impiedici de citeva canistre de gaz otravitor folosit de nazisti la exterminarea evreilor inchisi in lagarele de concentrare. Aproape de canistrele decorate cu svastici sint asezate citeva prescuri si o carafa cu vin - simboluri crestine folosite la comemorarea lui Iisus Hristos. Pe peretii holului dintre doua sali sint asezati fata in fata, saci din plastic in care se pun temporar cadavre si fotografii extrem de explicite ale unor oameni morti in accidente de masina, alaturi de ceva tablouri pictate de criminali si ucigasi in serie celebri, printre care si un autoportret al celebrului John Wayne Gacy. Fondatorii muzeului au gasit si au expus citeva modele de scaune electrice, de camere de gazare si instalatii de injectare letala folosite la executarea condamnatilor la moarte, dar si ghilotine si sisteme de ucidere mai vechi, cum ar fi uitatul "pendul" sau mult mai des intilnita spinzuratoare. Faza finala a sinuciderii colective a membrilor sectei "Poarta Raiului" (Heaven's Gate) a fost recreata fidel: manechine zac pe paturi, imbracate chiar in hainele mortilor si acoperite de giulgiuri rosii. Dupa ce vor deceda, cei doi soti care au fondat Muzeul Mortii vor sa-si plaseze trupurile imbalsamate la intrare, pentru a intimpina vesnic noii vizitatori, intr-un fel de sfidare la adresa "Doamnei cu coasa". CONSTANTIN VLAD Chinezoaicele isi ridica poalele sa stringa paralele Barurile si localurile de noapte din China, intre care este o concurenta acerba, cauta tot felul de mijloace pentru a-si atrage noi clienti si pentru a-si spori incasarile, transmite Reuters. Profitind de faptul ca autoritatile chinezesti au renuntat la austeritatea si severitatea proprii regimului comunist, o data cu introducerea de reforme economice liberale, proprietarii de localuri si restaurante din Beijing au introdus numere "decoltate" de cabaret. Dansatoarele, acoperite cit mai putin, av"nd costume minuscule din satin si voal, fac miscari lascive si nu se dau in laturi nici de la a ridica picioarele cit mai sus, in ritm de can-can.(I.A.) Rusii se incalzesc la flacara revolutiei Multi cheflii din Sankt Petersburg au descoperit o metoda insolita de a rezista gerului din timpul noptii, asezindu-se sa mai traga o dusca de votca sau bere linga flacara eterna aprinsa in centrul orasului in memoria victimelor revolutiei din 1917. In timp ce in Siberia se manifesta o vreme extrem de rece, cu temperaturi record ce scad sub minus 50 de grade Celsius, in zona europeana a Federatiei Ruse se inregistreaza temperaturi destul de ridicate pentru aceasta perioada, oscilind in jurul valorii de zero grade Celsius. Cu toate acestea, la Moscova, patru persoane si-au pierdut viata din cauza frigului si a zapezii, iar alte 20 au fost spitalizate, cea mai mare parte dintre aceste victime cazind prada gerului dupa ce au adormit pe strada din cauza starii de ebrietate.(L.C.) 