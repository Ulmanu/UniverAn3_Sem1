 Pata de "culoare" pe obrazul lui Adrian Nastase Fan-Club Saddam in PDSR Coplesiti de grija pentru poporul irakian, doi deputati din partidul de guvernamint si trei parlamentari PRM au plecat la Bagdad intr-o misiune umanitara Cinci parlamentari romani, doi de la PDSR si trei de la PRM, efectueaza in aceste zile o vizita in Irak, la Bagdad. Vizita este organizata de Camera de Comert si Industrie Romania-Irak si nu are caracter oficial parlamentar. Chestorul Camerei Deputatilor, Andrei Chiliman (PNL), a declarat pentru Mediafax ca deputatii nu pot pleca oficial in astfel de delegatii fara acceptul Biroului Permanent, care nu a primit nici o solicitare in acest sens. Parlamentarii care au facut deplasarea la Bagdad sint senatorii PRM Mihai Lupoi si Nicolae Iorga, impreuna cu deputatii Cristian Buzea (PRM), Gheorghe Ana (PDSR) si Nicolae Sersea (PDSR). Delegatia, din care fac parte si 12 irakieni care au afaceri in Romania, a dus la Bagdad si o tona de materiale sanitare, conform programul aprobat de ONU "Petrol contra hrana", Irakul aflindu-se sub embargo international dupa razboiul din Golf. Surse din cadrul PDSR au declarat pentru PRO FM ca parlamentarii partidului care au plecat in Irak vor fi trasi la raspundere pentru ca au facut-o fara a avea acceptul PDSR, pe care nu-l reprezinta. Cu toate acestea, vicepresedintele PDSR Viorel Hrebenciuc a declarat pentru Mediafax ca nici un parlamentar PDSR nu s-a deplasat in Irak, precizind ca Nicolae Sersea se afla intr-o vizita in strainatate, dar nu la Bagdad. PDSR nu a facut ieri nici o declaratie oficiala pe aceasta tema, cu exceptia celei oferite de Hrebenciuc. In schimb, cei trei parlamentari care fac parte din partidul lui Vadim Tudor au plecat in Irak in calitate de reprezentanti ai PRM, sustine deputatul Marcu Tudor. El spune ca aceasta actiune a fost discutata in cadrul partidului "mai de mult". Potrivit lui Tudor, PRM a contribuit chiar la ajutoarele trimise in Irak, "dar nu asa mult, pentru ca noi n-avem bani". El este de parere ca unele dintre state sint "puse la index pe nedrept" si, in conditiile in care Romania are de recuperat creante de miliarde de dolari de la tari ca Irak, Libia etc., "este bine sa fim acolo". Cit priveste alegerea celor trei parlamentari pentru a face parte din delegatia care a plecat in Irak, deputatul PRM a spus ca acestia trebuiau "sa cunoasca limba engleza sau araba", dar si ca membrii PRM "pleaca cu rindul in strainatate". Deputatul PRM sustine ca parlamentul a fost informat cu privire la vizita din Irak. LUCIAN PURCAREANU MADALINA SISU In cazul fostului deputat Rakoczi Lajos, CNSAS recunoaste ca a gresit Constantin Buchet, membru al Consiliului, afirma ca erori de acest fel se pot repeta Consiliul National pentru Studierea Arhivelor Securitatii recunoaste ca s-a inselat in cazul Rakoczi Lajos, insa respinge acuzele aduse de fostul deputat conform carora Consiliul a uitat sa publice rezultatul contestatiei sale. Secretarul CNSAS, Claudiu Secasiu, a declarat ca Rakoczi Lajos a fost informat inca din decembrie de faptul ca in cazul lui s-a comis o greseala si ca nu este informator al fostei Securitati. Claudiu Secasiu a afirmat ca dovada in acest sens sta chiar un interviu acordat in decembrie 2000 ziarului de limba maghiara "Kronika" de catre cel desemnat de UDMR in CNSAS, Ladislau Csendes, interviu in care era precizata situatia lui Rakoczi Lajos. La rindul sau, Constantin Buchet, membru al CNSAS, a recunoscut ieri, intr-un interviu acordat Mediafax, ca "erori ca in cazul Rakoczi pot sa mai apara" pentru ca "nimic nu e etern in ceea ce emitem noi". Constantin Buchet sustine insa ca legea "nu ne obliga la anuntarea publica asupra unei schimbari de pozitii" si ca acest lucru este la latitudinea membrilor CNSAS. Cit despre nechemarea la audiere a lui Rakoczi Lajos, Constantin Buchet "crede" ca acesta a fost chemat, "dar poate nu a fost gasit. Exista si varianta sa nu fi fost anuntat. Nu puteam sa ajungem la alegeri fara sa prezentam lista". Fostul deputat UDMR, in cazul caruia CNSAS s-a inselat asupra colaborarii sale cu Securitatea, i-a acuzat pe cei din Consiliu ca nu au dat publicitatii rezultatul contestatiei sale decit la doua luni dupa ce aceasta fusese rezolvata, timp in care el a fost somer si aratat cu degetul ca "turnator". TEODORA GEORGESCU Bref Primarul Pitestiului a sarit in barca PDSR Primarul Pitestiului, Tudor Pendiuc, a declarat vineri noaptea, in cadrul unui talk-show la o televiziune locala, ca s-a inscris oficial in PDSR. Fost membru PD, Tudor Pendiuc a demisionat din acest partid cu doar doua zile inaintea alegerilor generale de anul trecut. Independenta lui Pendiuc a durat doar doua luni, pina cind acesta s-a decis sa sara in barca partidului lui Adrian Nastase. Seful PDSR Arges, Constantin Nicolescu, a declarat ca primarul Pitestiului s-a inscris de bunavoie in partidul celor trei trandafiri si ca in nici un caz nu e vorba de pedeserizare. Ca recompensa pentru gestul facut, Tudor Pendiuc a primit functia de vicepresedinte al PDSR Arges. (G.M.) Demnitarii ar putea fi retrasi de la conducerea societatilor de stat Guvernul va analiza, in scurt timp, situatia demnitarilor care sint actionari la societatile de stat, intentionind sa interzica acestora pastrarea calitatii de membru al consiliului de administratie al societatii in perioada de exercitare a mandatului, a anuntat ieri purtatorul de cuvint al guvernului, Claudiu Lucaci. Daca decizia va fi luata in acest sens, ministri, secretari si subsecretari de stat, prefecti si subprefecti vor trebui sa se retraga din consiliile de administratie, raminind insa actionari la societatile respective. Ministrul administratiei publice, Octav Cozmanca, le-a sugerat, vineri, prefectilor din toata tara sa aplice reglementari similare si in administratia locala atit pentru indeplinirea exclusiva a obligatiilor ce le revin, cit si in vederea eliminarii oricaror suspiciuni. (O.P.) Funar a aplicat Constitutia pe panou Doua panouri imense cu articole din Constitutia Romaniei au fost instalate simbata la Cluj Napoca, in fata primariei si pe drumul catre cartierul primarului. Cu rosu pe galben linga indicatoarele albastre sint reproduse articolele 13, 16 si 51, cele care spun ca limba oficiala in Romania este romana si ca cetatenii sint egali in fata legii si a autoritatilor publice. Actiunea reprezinta una din reactiile primarului Gheorghe Funar la noua Lege a administratiei publice, care-l va obliga pe acesta sa angajeze functionari vorbitori de maghiara. Montarea tablitelor menite sa sensibilizeze cetatenii va continua azi la toate intrarile in municipiul Cluj Napoca, conform declaratiei purtatorului de cuvint al primariei, Horatiu Crisan. (M.B.) Stoica nu crede ca Stolojan ii va fi contracandidat Valeriu Stoica, exclude orice posibilitate privind candidatura lui Theodor Stolojan la presedintia PNL. Liderul liberal a declarat, intr-un interviu acordat Mediafax, ca o eventuala intrare in cursa pentru presedintia PNL a lui Stolojan reprezinta un "scenariu demn de un film science-fiction". In opinia lui Stoica, exista in PNL persoane care "mai viseaza la materializarea unui astfel de scenariu". El sustine ca Stolojan nu este dispus "sa faca jocurile celor care, in vara, se opuneau din rasputeri venirii sale in PNL". In plus, considera liderul liberal, personalitatea si caracterul lui Theodor Stolojan "sint incompatibile cu asemenea manevre de culise". Stoica afirma ca Stolojan "s-a aratat dispus sa-si asume rolul de autor al programelor, strategiilor si politicilor economice ale partidului, candidind la functia de presedinte al Consiliului National". (M.S.) Ingrijorare mare in PRM Ioan Radu pune de-un nou partid Surse din cadrul grupului parlamentar al Partidului Romania Mare care au dorit sa-si pastreze anonimatul dau ca sigura formarea unei noi formatiuni politice in prima parte a acestei saptamini. Conform acelor surse, miine la amiaza, in cadrul unei conferinte de presa, ar urma sa fie anuntata crearea Partidului Socialist al Renasterii Nationale, al carui presedinte interimar va fi viceprimarul general al Capitalei, Ioan Radu. Fost membru al PRM, Radu a parasit aceasta formatiune politica in urma divergentelor cu presedintele Corneliu Vadim Tudor, aparute imediat dupa turul al doilea al alegerilor prezidentiale de anul trecut. Sursele PRM sustin ca in viitorul Partid Socialist al Renasterii Nationale vor intra ca membri fondatori cel putin inca un deputat PRM si 20 de consilieri municipali ai Capitalei, de aceeasi culoare politica. In perspectiva, dupa desfasurarea Consiliului National al PRM, programat pentru data de 24 februarie, la PSRN ar urma sa mai adere si alti parlamentari ai partidului lui Corneliu Vadim Tudor, care vor forma astfel un nou grup parlamentar, care se vrea a fi "independent". Dezmintind speculatia potrivit careia noua formatiune politica va fi creata in urma unor influente din interiorul PDSR, fiind o formula de tranzitie a grupului de politicieni PRM spre partidul de guvernamint, sursele citate au sustinut ca, din viitorul Partid Socialist al Renasterii Nationale vor face parte chiar si actuali parlamentari ai PDSR. PSRN va avea o orientare politica de stinga sau centru stinga, cu accente "nationale", dorind sa atraga si electoratul traditional al PUNR. Conform acelorasi surse din interiorul PRM, majoritatea celor care vor parasi acest partid in favoarea PSRN sint nemultumiti de actuala politica, etichetata drept "prea autoritara", a lui Corneliu Vadim Tudor. Mai mult decit atit, liderul PRM a fost deja instiintat de proiectul de creare a PSRN si de intentia unui grup masiv de politicieni PRM de a trece in viitoarea formatiune politica. "Reactia lui Vadim a fost aceea de a ne ruga sa raminem in partid cel putin pina la Consiliul National din 24 februarie si sa decidem dupa aceea daca plecam sau nu", au adaugat sursele citate. DORIN BEJENARU Calin Popescu-Tariceanu ataca politica dusa de Valeriu Stoica Sosit vineri in campanie electorala la Bacau, vicepresedintele PNL Calin Popescu-Tariceanu a criticat vehement ultimele hotariri politice adoptate de partid sub comanda lui Valeriu Stoica. Tariceanu a spus ca are mai multe motive l-au determinat sa isi anunte candidatura la presedintia PNL, cel mai important fiind acela care priveste relatia PNL-PDSR. Contracandidatul lui Valeriu Stoica este de parere ca PNL ar trebui sa-si joace mult mai clar rolul de partid de opozitie, nu cum o face acum. "PNL voteaza in parlament alaturi de PDSR. Insa ar trebui sa ne gindim ca oamenii care au votat PNL nu au votat PDSR. Astfel, inselam asteptarile electoratului". Tariceanu a demontat motivatia potrivit careia PNL nu face opozitie ca sa nu duca Romania intr-o criza politica, aratind ca, oricum, PDSR si UDMR au impreuna o majoritate sigura. Vicepresedintele PNL a mai condamnat si o alta manevra a actualei conduceri a partidului, care are o intelegere cu PDSR privitoare la mentinerea citorva dintre sefii liberali ai institutiilor descentralizate. "E incorect fata de ei, a spus Tariceanu. Ei tot vor fi schimbati, stiu asta, si-au asumat riscul atunci cind au fost numiti pe criterii politice si nu e corect sa amanetam soarta partidului spunind ca am salvat citiva oameni". Duminica dupa-amiaza era asteptat la PNL Bacau si Valeriu Stoica, cel spre care se va indrepta sprijinul organizatiei locale, potrivit ultimelor declaratii ale liderilor locali. CLAUDIU TARZIU Doctrina este, partid sa mai fie! Catarama a mobilat ApR in stil social-liberal "Balta de singe" care se anunta la Consiliul National al ApR s-a transformat in citiva stropi. Nu s-a lasat cu cadere de capete, iar acuzele au fost facute la modul general. Cei care au lasat sa se inteleaga in ultimpul timp, prin declaratii facute prin presa, ca vor sa paraseasca corabia aperista, nu au facut-o deocamdata. Chiar si presedintele ApR, Teodor Melescanu, plictisit parca de atitea discutii, s-a apucat de molfait guma de mestecat pe care o scotea din gura si o baga inapoi dezlipind-o cu dintii de pe degete. Doua lucruri sint certe: fostul liberal Viorel Catarama ii sufla in ceafa presedintelui Melescanu si Consiliul National al ApR a respins o alianta cu PDSR. De fapt, Consiliul National al ApR a reprezentat, cel putin in parte, o victorie pentru Viorel Catarama. Manifestul social-liberal, initiat de el si prezentat de Melescanu, a fost adoptat cu majoritate de voturi de catre participantii la sedinta Consiliului National chiar daca s-a renuntat la sintagma "centru-dreapta" care definea noua orientare a partidului. Si asta s-a intimplat in detrimentul lui Doru Viorel Ursu, actualul presedinte al organizatiei Bucuresti, care a propus motiunea social-democrata, ce ar fi insemnat inclusiv inceperea negocierilor cu PDSR. Doru Viorel Ursu a contestat atit votul, cit si intrunirea Consiliului National, pe care o considera nestatutara deoarece nu au venit toti membrii. Desi suparat, Ursu a declarat ca ramine in ApR ca sa faca zile negre celor care au votat pentru social-liberalismul propus de Catarama. In urma votului Consiliului National, manifestul social-liberal a devenit document oficial al partidului. De asemenea, Consiliul National a decis convocarea Conventiei Nationale in luna martie, cind va fi aleasa noua conducere si va fi votat statutul partidului. Pina atunci, Melescanu, care este presedinte interimar, a fost mandatat sa inceapa un dialog politic cu alte partide in vederea prezentarii unui proiect pentru o viitoare alianta, care sa constituie "o alternativa la actuala guvernare". La Conventia Nationala se va infiinta functia de prim-vicepresedinte sau de presedinte executiv pentru Viorel Catarama. Pentru cea de secretar general, care va fi reinfiintata, Melescanu se gindeste fie la Liviu Spataru, fie la Popa Aron. "Sintem capabili sa ne asumam greselile", a declarat Teodor Melescanu. "Purtam raspunderea toti cei de la centru", a declarat si Iosif Boda. "Nu am putut lucra cu o echipa care m-a tot sabotat", a declarat si Paul Dobrescu, fostul secretar-general al partidului. Singurul care a atacat cu duritate atit pe presedintele Melescanu, cit si pe Viorel Catarama a fost cel care a condus campania electorala parlamentara, Dan Mihalache. "Nu cumva in spatele acestei orientari se afla un alt angajament, nu cumva noi ii oferim lui Catarama un vehicul pentru ca sa ajunga in alta parte? Nu e la prima tentativa, iar Magureanu stie", a declarat Mihalache. El a adaugat, atacindu-l pe Melescanu, ca "toata campania electorala prezidentiala a fost tratata ca o chestiune de familie si nu de partid". Deciziile Consiliului National trebuie votate si de catre Conventia Nationala. TEODORA GEORGESCU [17][pl.dll?rid=expresro] 