 Torturat si omorit in fata copilului Emil Savin, un barbat din comuna galateana Cudalbi, a fost batut, maltratat si omorit, duminica seara, de doi ciobani. Motivul: a incercat sa-i ia apararea baiatului sau, in virsta de 12 ani, care era persecutat de cei doi. Georgeta Istrate, sora victimei, ne-a povestit: "Ei l-au luat la bataie cu lopata, l-au batut cu lantul, l-au legat de git, l-au legat de caruta, au dat drumul la cal cu caruta si l-au tirit asa toata padurea". Toate acestea s-au petrecut chiar sub ochii copilului. ( A.C.D. ) Preotul-primar din Pades, acuzat ca toaca banii primariei si ca umbla dupa femei Primarul localitatii gorjene Pades, Ion Raut, este contestat de citiva consilieri locali pentru ca nu se ocupa asa cum trebuie de treburile primariei. Ei mai spun ca primarul ales anul trecut, candidat pe listele PD, nu a renuntat pina acum la indatoririle de preot al parohiei Closani-Orzesti desi a fost retras din cler de Mitropolia Olteniei de la inceputul lunii aprilie a acestui an. Citiva consilieri locali, printre care PSD-istii Haralambie Stoicanel, fost primar in mandatul trecut, Ion Tuhasu si Constantin Ionescu, il acuza pe Raut ca scoate bani cu nemiluita din primarie, fara a fi trecuti prin trezorerie, pe numele unor angajati sau al agentilor agricoli, pentru "cheltuieli materiale". Consilierii sustin ca acestea nu se justifica pentru ca, de cind a fost ales primar, Raut nu ar fi facut decit trei banci din lemn pe care le-a amplasat la poarta primariei. Atunci cind a candidat la alegeri, Raut avea si cazier, el fiind condamnat cu suspendare la doi ani de inchisoare pentru furt din avutul public in anul 1994. Desi preot de profesie, Ion Raut a fost acuzat acum citiva ani in presa locala ca ar fi incercat sa profaneze citeva morminte in cimitirul localitatii Baia de Arama, pentru a lua banii si bijuteriile mortilor. Primarul se apara acum, spunind ca acuzatiile respective n-au putut fi dovedite, la fel si acuzatiile consilierilor, ca se foloseste de banii primariei in interes personal. El spune ca de multe ori cumpara materiale de constructie necesare la primarie cu bani din buzunar si ulterior ii recupereaza din casieria primariei, pe baza chitantelor. "Daca ceea ce fac eu este ilegal, numai Curtea de Conturi poate decide", afirma primarul. Acesta nu crede ca sta degeaba la primarie pentru ca "in aceasta vara am varuit si igienizat 80a din scolile comunei, dar am construit si un WC la scoala cu clasele I-VIII". Cit despre faptul ca preotul-primar tine in continuare slujbele la biserica, el sustine ca nimeni nu-i poate interzice acest lucru si ca, oricum, va reveni la vechea sa profesie cind se vor implini doi ani de mandat pentru ca "munca la primarie e o munca titanica, de pe urma careia nu ai satisfactii". Angajatii primariei il mai acuza pe Ion Raut ca pleaca dupa femei tocmai pe la Motru si de multe ori acesta este motivul pentru care nu poate fi gasit la primarie. Ion Raut spune insa ca e treaba lui ce face in timpul liber. La Parchet si prefectura, cei nemultumiti de activitatea primarului au depus mai multe plingeri. Satenii cred ca, de citeva luni, primarul si-a schimbat si orientarea politica. Acesta a refuzat insa sa faca declaratii in legatura cu acest subiect. CLAUDIA TIPLUICA Politistii emigreaza pe capete Sint foarte putini romani care dupa ce reusesc sa emigreze isi doresc sa se intoarca acasa definitiv. In orasul brasovean Victoria, exista insa un asemenea emigrant. Gheorghe Maftei, fostul comandant al Politiei Victoria, a emigrat in urma cu mai bine de un an in America. El a trecut oceanul impreuna cu familia, dupa ce sotia lui a cistigat la Loteria Vizelor SUA. Din pacate insa, politistul din Victoria nu s-a acomodat in SUA si isi doreste foarte mult sa se intoarca definitiv acasa. El nu este singurul politist din Victoria care a ales sa emigreze, insa este primul care isi doreste sa revina in Romania. "America nu este cine stie ce" Inainte de a pleca spre America, pe 22 mai 2000, fostul comandant al Politiei Victoria a predat armele, iesind la pensie in urma unei boli care a necesitat interventii chirurgicale pe cord, dar si datorita cistigarii Loteriei Vizelor SUA de catre sotia lui. "Am plecat impreuna cu familia mea - sotia si cei doi copii - in America, pe 6 iunie 2000. Mai mult pentru ca stiam ca acolo pot beneficia de un tratament bun pentru boala mea de inima. De-abia acolo mi-am dat seama ca eu si sotia nu mai sintem la o virsta la care poti sa iei viata de la capat. Nu mi-a placut acolo inca de la inceput. America nu e cine stie ce. Nu e atit de incintatoare cum cred altii, poate pentru ca noi ne-am descurcat mai greu la inceput. A fost greu si sa ne gasim locuinta si locuri de munca. Peste ocean esti un nimeni, te descurci cum poti, oamenii sint foarte reci, chiar daca sint compatrioti. Dupa citeva luni am cunoscut o familie din Arad, plecata de 20 de ani in SUA. Sotia mea s-a imprietenit cu ei si ne-au ajutat sa ne gasim serviciu. Comandant de politie in Victoria, somer in America Primul loc de munca in America a fost la o firma de componente de calculator. "Am lucrat aici doar trei luni, dupa care ne-au trecut in somaj. Cistigam bine, de zece ori mai bine decit in tara, dar totul a tinut putin. Am lucrat apoi la o companie, in domeniul serviciului de protectie si investigatii. Acum am decis sa stau, deocamdata, sase luni in Romania si sase luni acolo cu familia. Sotia mea s-a angajat chiar in Detroit, la un "bilding" al unei companii care se ocupa de problemele speciale ale oamenilor. Fiul meu , in virsta de 21 de ani, a avut si el probleme cu acomodarea, mai ales ca nu gasea nimic de lucru. Acum lucreaza la Compania Chrysler, unde are un salariu bun, oricum o sa se intoarca si el in tara, dupa ce mai aduna niste bani. Si sotia mea vrea sa se intoarca. In America, familia Maftei locuieste in orasul Santgate-Detroit, intr-un apartament inchiriat pentru care plateste lunar 720 de dolari. Pe 19 octombrie, politistul va pleca inapoi in America. A venit in Victoria, pe 30 mai 2001, si de atunci isi imbunatateste vila pe care si-a ridicat-o de citiva ani in orasul in care a fost comandant de Politie. Mai multi politisti din Victoria au luat calea Americii Dupa ce maiorul Gheorghe Maftei a plecat, multi dintre fostii sai subordonati si-au incercat si ei norocul. Au cistigat la Loteria Vizelor doi dintre ei: sergentul major Catalin Colceag, care a plecat in Statele Unite in 2000, si plutonierul Sorin Stoica, care a emigrat anul acesta. Despre fostul sergent Colceag din Victoria se stie ca s-a angajat la o intreprindere de textile din Cleveland, localitatea in care a plecat de curind si Sorin Stoica. In orasul Victoria, nu numai politistii emigreaza. Aproximativ 10.000 dintre localnici si-au depus actele pentru a pleca in strainatate, iar mai mult de jumatate dintre oraseni se lauda ca au rude in America, Italia sau in alte tari. CAMELIA CSIKI Goana spre Occident In ultimul an, s-a constatat, la nivelul intregii tari, o migrare a specialistilor din institutiile principale ale statului spre alte domenii de activitate. Nemultumiti de lefurile pe care le primesc, unii politisti renunta sa mai alerge pe urmele criminalilor sau ale hotilor si se orienteaza spre alte domenii, in care se cistiga mai bine. Majoritatea politistilor brasoveni care au plecat din IPJ au parasit tara cu destinatia Spania, Irlanda si Italia, unde lucreaza acum, pe salarii platite in valuta, ca agenti de paza sau gardieni. CAMELIA CSIKI Ofiter de politie, om de curte in casa unui italian Numai in ultimii doi ani, din IPJ Vrancea si-au dat demisia opt politisti. Cei mai multi si-au luat pasapoartele, incercindu-si norocul prin tari straine. Este si cazul unui ofiter de politie rutiera care s-a prezentat in fata sefilor si le-a spus ca, decit sa se compromita luind spaga la drumul mare, mai bine emigreaza in alta tara. In momentul de fata, fostul politist este angajat custode, adica om de curte, in casa unui magnat italian. Impreuna cu el au plecat sotia si cei trei copii. ( C.C. ) Fratele sefului de la Crima Organizata a fugit in Spania Moda plecarilor in strainatate a fost deschisa la Politia Judetului Cluj de catre un plutonier de la Serviciul Criminalistic. Adrian Popescu a plecat sa munceasca la o cariera de piatra in Germania pentru 2.500 DM pe luna, dar acesta s-a intors la doar trei luni dupa ce a plecat, deoarece munca pe care o presta la carierele de piatra era inumana. Acum umbla pe la Serviciul Personal cu cereri de rangajare. Au urmat, in ultimul an si jumatate, peste 15 ofiteri si subofiteri de la IPJ Cluj care au depus cereri de trecere in rezerva pentru a putea pleca in strainatate la munca. Anul trecut, plutonierul in rezerva Calin Rus, fratele sefului Brigazii de Combatere a Crimei Organizate si Antidrog Cluj, maior Toma Rus, a disparut peste noapte in Spania, de unde si-a trimis legitimatia si demisia prin posta. Motociclistul Politiei Rutiere a plecat departe si n-a mai venit O alta plecare precipitata a fost aceea a plutonierului in rezerva Teodor Coblisan, angajat al Serviciului Politiei Rutiere Cluj, pe functia de agent de circulatie. Coblisan isi efectua serviciul folosind singura motocicleta din cadrul SPR Cluj. Plutonierul a facut raport prin care anunta ca va pleca in excursie in strainatate, de unde insa nu s-a mai intors. Plecarea sa a pus pe jar conducerea Serviciului de Circulatie care, timp de mai bine de citeva luni, a cautat sa-i gaseasca un inlocuitor pe motocicleta. In tot acest timp, motocicleta BMW a stat parcata in holul cladirii unde isi desfasoara activitatea Politia Rutiera Cluj. Un locotenent de la Politia Municipiului Turda, care a fost angajat pe post de informatician nu s-a acomodat si a fost nevoit sa paraseasca IPJ Cluj. El a plecat in Germania, impreuna cu sotia, si cistiga in prezent aproximativ 5.000 DM pe luna. MIHAI SOICA Fost ministru de interne, avocatul lui Tcaciuc Doru Viorel Ursu, fost ministru de interne, este, de ieri, avocatul miliardarului sucevean Tcaciuc Severin, arestat pentru evaziune fiscala, fals si uz de fals. Sotia lui Tcaciuc Severin a depus ieri, la Parchetul de pe linga Curtea de Apel Suceava, o intimpinare in care anunta ca renunta la serviciile avocatilor Petru Bogdan si Robert Ionescu. In aceste conditii, Tcaciuc Severin ii are ca aparatori "doar" pe Mihai Vlasov si Doru Viorel Ursu. La Curtea de Apel Suceava s-a judecat ieri recursul formulat de Tcaciuc Severin impotriva prelungirii arestarii preventive. Instanta a respins recursul, astfel incit Tcaciuc Severin ramine in continuare in arest. TIBERIU AVRAM Balaur si prietenii sai au inghitit un milion de litri de vin Doi oameni de afaceri din Focsani, fratii Teodor si Marius Stan, cunoscuti in lumea interlopa din oras, au fost retinuti de politisti, iar un al treilea, Balaur Viaceslav, cetatean moldovean, a fost dat in urmarire generala, dupa ce au dat o teapa de doua miliarde de lei Statiunii de Cercetari Viticole Odobesti. Printr-o inginerie financiara, cei trei au facut sa dispara din beciurile statiunii un milion de litri de vin. 100 de butoaie de vin, cumparate dimineata de o firma, au fost pasate in citeva ore unei alte societati care-l platise integral in avans. Banii din cont au disparut, iar firma care a incheiat contractul cu Statiunea Odobesti a fost vinduta in aceeasi zi. ( C.C. ) Tepe de miliarde Jonglerie financiara cu patru milioane de litri de alcool FAN PROD 97 Bucuresti a prejudiciat statul cu 155 de miliarde de lei Ministerul Finantelor Publice a comunicat, ieri, ca in urma unor controale efectuate, comisarii Garzii Financiare Teleorman au descoperit ca firma FAN PROD 97 SRL Bucuresti a jonglat cu patru milioane de litri de alcool etilic alimentar de 96 de grade, prejudiciind statul cu aproximativ 155 de miliarde de lei. Verificarile intreprinse de comisarii GF Teleorman au scos la iveala ca reprezentantii FAN PROD 97 SRL Bucuresti declarasera fictiv sediul societatii la o adresa unde exista o cladire nelocuita, in constructie. Desi oficialii firmei mentionate au refuzat sa prezinte documentele justificative privind provenienta celor patru milioane de litri de alcool si actele contabile, comisarii GF au descoperit ca in documentele privind livrarile de alcool erau trecute mijloace de transport cu numere fictive si delegati inexistenti. Surpriza cea mare a venit atunci cind comisarii GF au observat ca FAN PROD 97 SRL Bucuresti figura ca se aprovizioneaza cu alcool de la o firma radiata de la Oficiul Registrului Comertului, si anume FAN PROD 97 SRL Plopii Slavitesti. In urma controlului s-a stabilit ca societatea FAN PROD 97 Bucuresti nu inregistrase nici un leu din veniturile realizate din desfasurarea activitatilor sale, respectiv impozit pe profit - 31 miliarde lei, TVA si accize sustrase - 44 miliarde lei si majorari de intirziere aferente - 80 miliarde lei. OVIDIU ZARA Primar, acuzat de furtul a 17 saci cu prune Primarul comunei Puiesti, jud. Vaslui, Ioan Duca (PNTCD), a fost reclamat la politie pentru furtul a 17 saci cu prune din livada care apartine domeniului public. Duminica seara, magazia personala a primarului a fost sigilata si a fost pazita toata noaptea de catre politia din comuna. In acelasi timp, s-a facut o sesizare si impotriva plt. adj. Mihai Vatamanu, adjunctul sefului de post. Victoria Radu, asistenta sefa a spitalului din Puiesti, a trimis citiva oameni de la spital in livada respectiva sa culeaga prune pentru a le face gem bolnavilor. Aici, au dat de primarul si adjunctul sefului de post, care culesera 21 de saci cu prune. Revoltata, asistenta sefa a alertat Politia Birlad. Ajunsi la fata locului, politistii au pus sechestru pe magazia in care primarul a depozitat sacii, dar nu l-au putut acuza de furt, fiindca nici unul din proprietarii in drept ai celor 50 de ha de livada si nici arendasii nu au depus vreo plingere in acest caz. Singurul care da cu subsemnatul este Mihai Vatamanu, cercetat pentru abuz in serviciu. "Este o noua diversiune a celor de la PSD, care incearca prin toate manevrele sa ma destituie. Eu nu am furat nici o pruna, am 3 ha de livada cu pruni in zona. De acolo am luat prunele gasite la mine in magazie, o parte, iar o alta parte le-am cules din livada in discutie, dar cu acordul unuia dintre proprietari, in contul arendei care i se cuvenea proprietarului, care este decedat", ne-a spus Ioan Duca. SORIN STOICA BPR, luata cu asalt de deponenti In cursul zilei de ieri dimineata, aproximativ 100 de persoane au luat cu asalt sediul central al cooperativeide credit Banca Populara, in incercarea de a-si mai recupera ceva din depozitele constituite la aceasta "banca". Extrem de nervosi, protestatarii au declarat ca vor organiza in toata tara manifestatii impotriva lui Botea & comp., in fiecare zi de acum incolo, pina cind isi vor primi banii inapoi. Bucurestenii care s-au inghesuit ieri la sediul central al BPR au mai spus ca vor depune memorii la institutiile abilitate ale statului, in vederea demararii unei anchete vizavi de afacerile lui Botea. Trebuie remarcat faptul ca Banca Nationala a Romniei a refuzat, in urma cu citeva luni autorizarea cooperativei de credit a lui Emil Botea - conform Ordonanta de Urgenta 97/2000 (privind organizatiile cooperatiste de credit). Caracterizate de Banca Nationala a Romaniei (BNR) drept "institutii cu grad de risc extrem de ridicat", cooperativele de credit au avut voie, prin lege, sa speculeze naivitatea a milioane de oameni autointitulindu-se banci. In lipsa unor norme prudentiale si a unor autoritati de supraveghere, aceste "banci de carton" au atras de la populatie sume imense, pe care le-au administrat fara a da socoteala cuiva. Oficiul Registrului Comertului (ORC) arata ca, anul trecut, in Romania figurau aproximativ 1.300 de asemenea institutii. In multitudinea de asemenea banci de carton si-a facut aparitia si Banca Populara Romana (BPR). Facindu-si reclama agresiva (n.r. - conform unor surse confidentiale, BPR a cheltuit in 2000 pentru campanii publicitare aproximativ 12 milioane dolari, clasindu-se astfel inaintea Coca-Cola sau Unilever), aceasta cooperativa de credit a reusit sa detina suprematia in rindul suratelor ei. Desi mirosea de la o posta a "inginerie financiara", conducerea BPR pacalea oamenii ca activitatea sa a fost minutios analizata de expertii Bancii Nationale a Romniei, in ciuda faptului ca banca centrala nu a facut niciodata acest lucru. Ba, mai mult, pe Internet, cooperativa condusa de Emil Botea a evitat sa isi specifice titulatura exacta, lasind impresia ca este o banca comerciala. Grandomania lui Botea Dorind sa intre in adevarata lume bancara, presedintele BPR, Emil Botea, a incercat in zadar, de-a lungul anilor, sa cumpere pachete de actiuni la diverse banci comerciale aflate pe duca (Albina, BIR, Bankcoop) sau care doreau majorarea capitalului social (Columna, Libra Bank). Singura preluare reusita a fost in 99, cind a achizitionat prin intermediul BPR, cu 50 de miliarde de lei, pachetul majoritar de actiuni al Bancii Comerciale Unirea (BCU). Dupa doua refuzuri ale BNR, Botea a reusit sa-si implineasca visul: a devenit presedintele bancii comerciale mentionate. Dar intentiile lui Botea nu s-au limitat doar la sistemul bancar. In 97, speculind legea care oferea salariatilor facilitati pentru a cumpara actiuni la societatile la care sint angajati, Botea a preluat 47% din societatea Gastro Serv Brasov, platind printr-o dispozitie de plata emisa de BPR suma de 2,4 miliarde lei. Apoi, la sfirsitul lui 99, prin societate de valori mobiliare Tora Invest, la care este asociat, Botea a cumparat, cu 5 miliarde de lei, 17a din actiunile Robinson Predeal. Dobinzi-momeala La sfirsitul anului 99, cooperativa lui Botea declara ca are aproximativ 500.000 clienti, rulaje curente de 35.000 miliarde lei, fonduri proprii de 90 miliarde lei si un profit brut de 3,8 miliarde lei. Insa in mai 2000, dupa caderea FNI, romanii s-au inghesuit sa-si retraga economiile de la BPR. Atunci s-a observat ca "soliditatea" BPR exista doar pe hirtie. BPR a intrerupt platile, promitind insa ca acestea vor fi reluate rapid. "Vom relua platile rapid!", "Avem nevoie de liniste si de incredere!", "Nu sintem hoti!" - au fost sloganele cu care Botea a incercat sa calmeze deponentii. Lipsa lichiditatilor a fost invocata prin plasarea depozitelor populatiei in titluri de stat care nu ajunsesera la scadenta. Adevarul era altul: BPR nu mai mai avea bani, din cauza plasamentelor masive operate, dar si din cauza ecuatiilor financiare paguboase. Mizind pe dobinzi de 89a si chiar 120a la titlurile de stat, BPR a emis certificate de depozit "supergarantate" doar cu vorbe, la care a acordat dobinzi de 71a. Prin acest mecanism, BPR a atras mari sume de la populatie. Insa, pe fondul scaderii dobinzilor la titluri, BPR a inregistrat continuu un sold negativ intre venituri si cheltuieli. Sperind ca statul va majora dobinzile, Botea a mentinut dobinzi ridicate, dar a cerut deponentilor sa accepte prelungirea scadentei certificatelor. Pentru a face rost de bani, pe care sa-i foloseasca pentru a potoli furia deponentilor, BPR a momit oamenii cu reclama mincinoasa in care se spunea ca certificatele "supergarantate" vor participa, cu ocazia Craciunului 2000, la o tombola cu 1.000 de premii. Insa tombola nu a mai avut loc, exact ca in cazul Publirom. Banca comerciala, o vrajeala Profitind de Ordonanta de Urgenta 97/2000, Botea "a convins" lumea sa-si transfere banii de pe certificate in depozite fara capitalizare a dobinzii si dobinda variabila in depozite cu varsarea lunara a dobinzii. Ba, mai mult -, in ciuda avertismentelor BNR care aratau ca o asemenea manevra este ilegala - BPR a transferat o parte din bani deponentilor in conturi speciale pentru cumpararea de parti sociale la viitoarea banca comerciala - Banca Prosperitate pentru Romania. La 1 iulie 2000 el se lauda ca va incepe sa restituie depozitele populatiei, aratind ca suma pe care populatia o mai avea la BPR era de peste 500 miliarde lei. Cu toata stradania sa de a transforma BPR in banca comerciala, Botea n-a putut convinge BNR nici macar sa-i autorizeze cooperativa de credit conform noilor reglementari, astfel ca afacerea sa ar trebui in momentul actual lichidata. Urmarirea penala impotriva lui Botea s-a oprit inainte sa inceapa Dupa ce BPR a sistat platile, fostul sef al Politei Economice din IGP - col. Dumitru Strava, declara ca Emil Botea s-a folosit de un contract fictiv pentru a-si inchiria vila in care locuieste contra sumei de 5.000 dolari/luna. "El adauga ca pentru acel contract Botea a primit de la BPR un avans de 117.000 dolari. Strava mai arata ca Botea, in calitate de persoana fizica, a cumparat si apoi a revindut BPR autoturisme de lux, incasind comisioane substantiale. Strava anunta ca in cazul Botea se va intocmi un dosar penal. Botea mai era acuzat ca prin falsificarea registrului Consiliului de Administratie al BPR a primit un credit "dubios", de 8 miliarde lei, din care a cumparat actiuni Gastro Serv. Desi acuzatiile erau grave, cercetarile au fost ingropate inainte de a incepe. Surse din IGP spun ca Botea era pe punctul de a fi arestat, insa a scapat la interventia unor oameni de afaceri si politicieni. Vom reveni! OVIDIU ZARA SRI vineaza bolsevici Dupa ce a rezolvat problemele de siguranta nationala si i-a demascat pe adevaratii spionii, Serviciul Roman de Informatii si-a redescoperit o noua vocatie: aceea de cauta pericole acolo unde nu se arata. Va prezentam in continuare doua cazuri care arata cum consuma ofiterii SRI energie si bani, incercind sa afle ce pun la cale neoprotestantii sau cine se ascunde in spatele Partidului Bolsevic-Leninist din Romania. O scrisoare sosita pe adresa redactiei ne informa ca un ofiter SRI din Bistrita-Nasaud hartuieste un grup de credinciosi neoprotestanti din zona". (...) Am ajuns in aceasta situatie prin "bunavointa" ofiterului SRI Florin Nicolae Nedelea care ne persecuta si ne ameninta familiile pentru a afla ce facem, ce gindim. Sub amenintarea pistolului, el ne obliga sa ne calcam credinta si sa inventam lucruri care nu se intimpla. Fratii nostri din judet il cunosc, au avut de-a face cu amenintarile lui si ne intrebam daca acesta este modul de lucru al SRI...". Mergind pe firul scrisorii, am aflat ca, de fapt, "credinciosii neoprotestanti" sint penticostali si il au ca pastor pe Timotei Alexandru Murza. Unul dintre fratii pastorului este omul de afaceri Iosif Murza, in prezent, liderul local al Centrului Bistrita-Nasaud al Ligii Transilvania Banat si bun prieten cu Sabin Gherman. Fratele pastorului s-a mai aflat in vizorul SRI cind a dispus, la inceputul lunii iunie 2001, amplasarea pe frontispiciul magazinului Discount (unul dintre magazinele pe care le patroneaza) a inscriptiei "Liga Transilvania-Banat". De asemenea, acum doua luni, intr-un spatiu din strada Liviu Rebreanu, nr. 32, din Bistrita, aflat in proprietatea lui Iosif Murza, a fost inaugurat, in prezenta lui Sabin Gherman, sediul local al Ligii Transilvania Banat. Sediul este, mai degraba, un club deschis nonstop, unde vor fi amenajate o sala a presei conectata la reteaua informationala si o biblioteca cuprinzind carti cu tematica adecvata scopurilor partidului condus de Sabin Gherman. In prezent, Iosif Murza este consecvent ideilor emise de seful ligii, Sabin Gherman: declansarea unui proces de autonomizare a regiunilor istorice Transilvania si Banat, cu infiintarea unui guvern regional si a unei Adunari Constituante. Din cite se pare, SRI a incercat sa afle daca nu cumva Iosif Murza s-a folosit de fratele sau, pastorul, pentru a stringe adeziuni de la credinciosi in sprijinul ideilor proardelene, promovate de Liga Transilvania Banat. Contactat telefonic, Iosif Murza ne-a declarat ca el nu forteaza pe nimeni sa intre in liga: "Este facultativ. Cine doreste sa adere poate sa o faca. Nu exista ostilitati din punct de vedere religios. De exemplu, fratele meu, pastorul, nu este in liga. Iar eu sint penticostal in credinta, dar nu oficial. Mai mult, ma indrept spre aceasta credinta. Iar cu SRI n-am eu treaba". SORIN OZON STEFAN CINDEA "Cu penticostalii n-am nici o treaba" Cel acuzat de penticostali este Nicolae Florin Nedelea, ofiter in cadrul Sectiei Judetene Bistrita-Nasaud, unde se ocupa de problemele de siguranta nationala din activitatile sectante. Nedelea a absolvit Facultatea de Teologie, iar ulterior a intrat in rindurile SRI. Pentru ca la SRI se ocupa de activitatea sectelor, era posibil ca Nedelea sa fi luat in vizor si grupul de penticostali care ne-a scris. Pe de alta parte, acestora nu le-ar fi fost greu sa ni-l descrie intocmai pe ofiterul Nedelea, pentru ca toata lumea din zona il cunoaste. In discutia telefonica avuta cu noi, Nedelea a negat acuzatiile aduse de penticostali. "Cred ca este o gluma proasta pe care o faceti. Am auzit de Murza, dar nu-l cunosc personal, iar cu penticostalii n-am nici o treaba. Cit despre mine, puteti sa intrebati pe oricine din cercul meu de prieteni si veti afla ca sint un om pasnic si diplomat. Deci nici nu se pune problema de pistoale sau girofare. Eu inca cred ca faceti o gluma de prost gust pe seama mea", ne-a declarat ofiterul SRI. "SRI este preocupat si a dispus masuri in consecinta" Reporterii "Evenimentului zilei" au descoperit primul Web Site romanesc de propaganda bolsevic-leninista, al Partidului Socialist Revolutionar Bolsevic-Leninist din Romania. Site-ul contine, pe linga inregistrari audio si video cu Lenin si Trotki, "Programul Internationalei a IV-a", scris de Lev Trotki in 1938, si "Manifestul insurectional pentru un Partid al Muncitorilor". Intr-o retorica agresiva, autorii "Manifestului" fac propaganda pentru schimbarea, prin violenta, a regimului constitutional din Romania, intr-un stat proletar. Iata citeva mostre: "Cu siguranta, sansele de a ajunge la putere pe cale pasnica sunt minime, de aceea Partidul Bolsevic-Leninist are datoria sa se pregateasca pentru a ajunge la putere prin lupta inarmata... Nu se poate lupta contra unei armate moderne; trebuie ca armata sa devina revolutionara... Atit timp cit exista pe lume asupriti si exploatati trebuie sa luptam nu pentru dezarmare, ci pentru inarmarea generala a poporului... Datoria bolsevic-leninistilor este a desfiinta proprietatea privata asupra mijloacelor de productie..." Pe site mai apare o lista de scrisori si semnaturi pentru eliberarea lui Miron Cozma. "Intr-o rezolutie a intilnirii internationale pentru refondarea Internationalei a IV-a, care a avut loc in Buenos Aires, 29 mai 2 iunie 2000, si la care au asistat partide, organizatii si militanti din 13 tari, se cere eliberarea fara conditii si imediata a tuturor tovarasilor mineri detinuti in Romania pentru ca au luptat impotriva guvernului reactionar si fond-monetarist". Chiar daca Internetul le ofera protectia anonimatului, autorii site-ului Partidului Bolsevic se declara nemultumiti de acest mijloc de comunicare: "Internetul nu poate ocupa locul presei muncitoresti... Ii invitam pe cititori sa descarce textele noastre de pe Internet, sa le tipareasca la imprimanta si sa le distribuie printre muncitorii din localitatea lor". "Legea 51/1991 defineste, in art. 3, amenintarile la adresa sigurantei nationale a Romaniei. SRI este preocupat si a dispus masuri in consecinta", ne-a comunicat Marius Bercaru, purtator de cuvint al SRI. Miscarea Bolsevicilor din Romania a fost mentionata si in ultimul Raport SRI prezentat in parlament, care avertiza:"(...) S-au semnalat manifestari deschise, de factura trotkista, dublate de incercari de infiltrare si radicalizare a miscarii sindicale, efectuate la initiativa unor activisti din strainatate". SORIN CEHAN [23][pl.dll?rid=expresro] 