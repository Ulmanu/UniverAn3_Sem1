 Augustus in septembrie Protestele vehemente ale lui Gheorghe Florea, patronul Rocarului, care a amenintat dupa primele etape ca se retrage din fotbal, au inceput sa dea roade. Arbitrul Augustus Constantin a condus intilnirea Otelul - Rocar in sensul de mers al bucurestenilor, incercind sa-l multumeasca pe berarul de la Bragadiru. Fiu al fostului arbitru Gheorghe Constantin ("Vilcea" este bun prieten cu Dan Petrescu "Fibra"), Augustus a tolerat jocul foarte dur al fotbalistilor de la Rocar si, chiar daca le-a acordat galatenilor doua lovituri de la 11 metri, i-a "suntat" pe toata durata intilnirii. Prima gafa a comis-o cu un minut inainte de pauza, cind a anulat un gol valabil al lui Gurita, considerind ca balonul nu a depasit linia portii, desi la reluare s-a vazut ca Ritli se afla cu 40 de centimetri in spatele liniei. La final, el l-a eliminat pe portarul Cristian Munteanu pentru proteste, in urma unei faze in care a dictat penalty la un hent neintentionat al lui Pelin. Culmea tupeului, a scris in raportul de arbitraj ca "goal-keeper"-ul de la Otelul l-a bruscat, fapt infirmat de imaginile video. Mai mult, faza cu pricina s-a petrecut dupa incheierea celor trei minute de prelungiri aratate chiar de Constantin. In cazul in care Comisia de Disciplina a LPF va lua in considerare aberatiile sustinute de arbitru, Munteanu risca o suspendare de cinci etape. Din pacate, "suflatoarea" l-a trimis pe Augustus Constantin la Galati, la un meci "pe bune" al etapei a cincea, insa labilitatea psihica l-a tradat, el distrugind o partida care putea fi altfel. Transferati, baieti, nu va sfiiti! Liga ProfesionistA de Fotbal (sau "futbol", vorba lui Dragomir) este un talcioc sinistru. De doua ori pe saptamina, o comisie declara jucatori "liberi de contract", pentru ca imediat o alta sa-i transfere pe la echipe din Divizia A. "Smecheria" este urmatoarea: in afara perioadelor legale de transferari, cluburile se fac ca nu-si platesc fotbalistii de care vor sa scape, acestia fac memoriu la Liga in care solicita acordarea statutului de jucator liber de contract, Liga se bucura pentru ca taxa este un milion de lei si aproba. Apoi - de multe ori in aceeasi zi! - fotbalistii sint legitimati la alte cluburi. Contra altei taxe, bineinteles. Toata lumea este fericita. Degeaba s-a chinuit Gino Iorgulescu, presedintele de la FC National, sa organizeze tirguri de transferari dupa modelul italian, Liga lui Mitica Dragomir practica in continuare trocul la drumul mare, acoperindu-se de un statut schiop, ca toate regulamentele fotbalistice din Romania. Degeaba murdaresc scrumierele la Liga doua batalioane de juristi si traducatori, ca tot nu au aflat ce se intimpla prin Italia si Spania, tari cu campionate puternice de "futbol", cu care-i place la nebunie lui Corleone sa-l compare pe cel pe care-l pastoreste. In "ll Calcio", de pilda, un jucator declarat "liber de contract" este obligat sa stea o "perioada de gratie" de 30 de zile. Abia dupa aceasta poate sa semneze un contract cu un alt club. In Primera Division, perioada este si mai mare, de 45 de zile. In Romania, la zece ani de cind ne tot compara Mitica Dragomir cu peninsularii, se rezolva totul in citeva minute, plimbind hirtii intre doua birouri aflate pe acelasi palier. Cele mai recente cazuri sint cele ale lui Danut Lupu si Mircea Stan. Oricum, nici unul dintre ele nu se compara cu cel al lui Mironas, fotbalist care a jucat intr-o singura etapa la doua echipe, Gloria Bistrita si Dinamo Bucuresti!? Am fost mai tari decit italienii, nu-i asa? Bravo Mitica, i-ai ars si pe alde Carraro sau Matarese, esti mai smecher ca toti. OCTAVIAN TOPA Andone a fost fulgerat la Bragadiru In Divizia B la fotbal s-au disputat simbata partidele etapei a cincea. Principala surpriza din Seria I s-a produs la Bragadiru, unde Sportul Studentesc, una dintre favoritele la promovare, a pierdut in fata unei echipe venite din "C". Un rezultat neasteptat s-a inregistrat in seria transilvaneana, unde UTA a pierdut la un scor greu de crezut cu Drobeta Tr. Severin. Va prezentam rezultatele inregistrate in cele doua serii. SERIA I: Metalul Plopeni-Diplomatic Focsani 2-0, Callatis Mangalia-Metrom Brasov 2-1, Fulgerul Bragadiru-Sportul Studentesc 2-0, FC Onesti-Farul Constanta 1-2, Precizia Sacele-Apemin Borsec 1-1, Tractorul Brasov-Poiana Cimpina 2-0, Juventus Colentina-ARO Cimpulung 2-3, "Poli" Iasi-Midia Navodari 1-2, Cimentul Fieni-Laminorul Roman 0-2. In ciuda primului esec suferit, pe primul loc in clasament a ramas Diplomatic, care are 10 puncte, la fel ca si Midia, Farul si Callatis. Abia retrogradata din Divizia A, FC Onesti este la un pas de a lua drumul celui de-al treilea esalon, aflindu-se pe locul 17, cu doar trei puncte. SERIA a II-a: ASA Tg. Mures-Electroputere Craiova 2-0, Corvinul Hunedoara-"Poli" Timisoara 2-0, Cetate Deva-Jiul Petrosani 0-2, Pandurii Tg. Jiu-FC Baia Mare 2-3, FC Extensiv-Inter Sibiu 3-0, UM Timisoara-FCM Rm. Vilcea 6-1, CSM Resita-Apulum Alba Iulia 1-0, FC Drobeta Tr. Severin-UT Arad 6-2, Olimpia Satu Mare-FC Bihor 2-0. CSM Resita se afla pe primul loc, cu 15 puncte din tot atitea posibile, fiind urmata de UM Timisoara si FC Baia Mare - ambele cu cite 13 puncte. Clasament 1. STEAUA 4 3 1 0 14-9 10 p. (+4) 2. Univ. Craiova 4 3 1 0 7-2 10 p. (+4) 3. FC Brasov 4 3 0 1 3-1 9 p. (+3) 4. Otelul 5 3 0 2 10-9 9 p. (0) 5. FC Arges 5 3 0 2 7-9 9 p. (0) 6. FCM Bacau 4 2 1 1 10-7 7p. (+1) 7. Rocar 5 2 1 2 12-11 7 p. (+1) 8. Rapid 5 2 1 2 6-5 7 p. (-2) 9. Petrolul 5 2 1 2 5-5 7 p. (+1) 10. Foresta 5 2 1 2 7-9 7 p. (+1) 11. Gaz Metan 4 1 1 2 4-3 4 p. (-2) 12. FC National 5 1 1 3 8-9 4 p. (-5) 13. Dinamo 4 1 1 2 5-7 4 p. (-2) 14. Gloria 5 1 1 3 4-6 4 p. (-2) 15. Astra 4 1 0 3 4-7 3 p. (-3) 16. Ceahlaul 4 0 1 3 3-10 1 p. (-5) Giulestenii le-au cerut bistritenilor sa joace ca Liverpool! Rapid a jucat impotriva Gloriei cu gindul la dificila confruntare din Cupa UEFA, cu englezii de la FC Liverpool. Giulestenii au solicitat ca bistritenii sa se comporte in teren aidoma britanicilor, in speranta ca vor reusi sa repete evolutia si in meciul de joi. Totusi, in nocturna de pe Giulesti, elevii lui Constantin Cirstea nu au semanat cu englezii decit in privinta echipamentului, de culoare rosie, pe care l-au purtat ca urmare a unei cereri venite tot din partea rapidistilor. Desi a dominat in mare parte jocul, Rapidul lui Anghel Iordanescu s-a impus mai greu decit se astepta, gratie lui Daniel Pancu. "Ronaldo" din Giulesti a evoluat incintator, iar golul marcat in maniera celebrului atacant brazilian, dupa o cursa de 30 de metri, a demonstrat ca Pancu este in mare forma. Nu acelasi lucru se poate spune si despre ceilalti fotbalisti platiti regeste de George Copos, majoritatea avind o evolutie sub asteptari. Spectacolul fotbalistic a fost afectat si de o prestatie slaba a arbitrului Robert Ghioane, care, fiind la al doilea sau meci in Divizia A, era sa dea peste cap toate calculele Generalului. Tinarul "fluieras" a avut parte de un meci usor, pe care l-a stricat trecind cu vederea numeroase infractiuni ale jucatorilor. Un alt "recital" a fost dat de galeria "Legione Granata". Infocatii suporteri ai rapidistilor i-au injurat permanent pe oficialii giulesteni Grigore Sichitiu si Vasile Avram, considerati raspunzatori de faptul ca pretul biletelor de intrare la meciul Rapid-FC Liverpool este foarte mare. Scandalul din tribune l-a deranjat pina si pe James Rosapepe, ambasadorul Statelor Unite ale Americii, care a parasit "oficiala" la pauza meciului. Speriat de amenintarile suporterilor, George Copos a incercat sa dezamorseze tensiunea. Astfel, magnatul a promis ca firma sa, "Ana Electronic", va suporta 75 la suta din valoarea biletelor, al caror pret este de 300.000 de lei la tribuna l, 200.000 de lei la tribuna a doua si 150.000 la peluze. MIHAI OLTEANU Lacatus a obtinut prima victorie cu FC National Fotbal in oglinda FC National a reusit simbata seara prima victorie in acest campionat, surclasind Foresta Suceava. A fost un meci care a aratat exact opusul evolutiilor de pina acum ale celor doua echipe. FC National a inceput sa joace fotbal, chiar daca mai are destul pina sa justifice investitiile, iar Foresta nu a existat in Cotroceni. "Bancarii" au deschis repede scorul in minutul 5, la prima gafa a portarului Ciubotaru, care n-a putut sa pareze un sut bun, dar pe mijlocul portii, al ex-bacauanului Petcu. Show-ul "goal-keeper"-ului sucevean a continuat in minutul 23, cind a iesit aiurea la o centrare, s-a ciocnit de Bernard, lasindu-i mingea lui Narcis Raducan, care inscria si daca avea un picior in gips. Dupa ce si-a facut numarul, Ciubotaru le-a predat stafeta fundasilor, care l-au exasperat si ei pe Marin Barbu. Doua gafe incredibile ale aparatorilor centrali si s-a facut de 4-0. Pina la final a fost un joc la o singura poarta, cu Radu Niculescu si Gabi Popescu ratind ocazii mari, dar golul a venit de la Lita. In ciuda evolutiei sub orice critica a oaspetilor, la FC National se simte o schimbare, daca nu in joc, macar in felul de abordare a partidei. Marius Lacatus a lasat menajamentele deoparte si a zvicnit spre teren la fiecare greseala a elevilor sai. El a cerut fotbalistilor sai o atitudine agresiva, cu presing al atacantilor, sustinuti de mijlocasi. In linia mediana s-a remarcat Narcis Raducan, un jucator cedat prea usor de Rapid, el reusind sa iuteasca jocul incetinit de multe ori de Gabi Popescu si Potocianu. Omul meciului a fost Florin Petcu, titularizat in locul lui Sabin Ilie, "nouarul" bancarilor reusind, e adevarat, cu largul concurs al defensivei sucevene, sa marcheze trei goluri frumoase. Una peste alta, un rezultat care il salveaza pe Lacatus, dar urmeaza o deplasare grea, in Banie, iar echipa din "Parcul cu Platani" are mare nevoie de puncte aduse de "afara". Marin Barbu s-a suparat rau pe fentele lui Robert Nita "Daca faceam eu asa ceva, in zece secunde nu mai aveam dinti in gura!" La conferinta de presa de la finalul intilnirii, antrenorul oaspetilor s-a declarat indignat de felul in care au jucat elevii sai: "Unii dintre ei cred ca au venit la Foresta in plimbare, ca aici e o echipa de mina a treia". "Magiun" a facut si o nominalizare, atacantul Robert Nita, despre care a afirmat ca "a facut figuratie". Tehnicianul Forestei Suceava a continuat: "Ma deranjeaza cind un jucator nu pune suflet pentru echipa la care este legitimat. Daca pe timpul meu jucam «la misto», cum a facut-o el, la intrarea in vestiare batrinii aveau nevoie de doar zece secunde ca sa nu mai am nici un dinte in gura". Afirmatia lui Marin Barbu a uimit asistenta, fiindca Nita fusese unul dintre putinii "padurari" convingatori, chiar daca a preferat, in doua rinduri, preluari spectaculoase. Vazind ca ziaristii nu sint prea convinsi de acuzatiile vehemente aduse jucatorului, "Magiun" a lasat-o mai moale, declarind ca nu vrea sa il scoata tap ispasitor pe Nita. Imediat dupa incheierea conferintei, antrenorul Forestei si-a bagat elevii intr-o sedinta prelungita, la finalul careia l-a anuntat pe Robert Nita ca nu mai are nevoie de serviciile lui si ca este liber sa-si caute echipa. Jucatorul care apartine Stelei a plecat singur de la stadion, refuzind sa urce in autocar. Sucevenii au cerut penalty cu o jumatate de gura Singura faza controversata a unui meci jucat la o singura poarta s-a petrecut in minutul 25, cind scorul era doar 1-0 pentru "bancari". R. Nita a scapat pe partea dreapta, a intrat in careu si a fost usor agatat de Potocianu. Plonjonul care s-a vrut convingator al atacantului nu l-a impresionat pe Altmayer, care a lasat jocul sa continue. La final, Marin Barbu aprecia ca a fost o faza discutabila, dar nu a dorit sa comenteze. Marius Lacatus i-a reprosat lui Potocianu interventia riscanta, spunind ca un jucator cu experienta sa ar fi trebuit sa aiba o intrare care sa nu lase loc de interpretari. Foresta n-a fost lasata sa se antreneze in Cotroceni Marin Barbu s-a plins la conferinta de presa de faptul ca echipa sa nu a fost lasata sa se antreneze pe terenul de joc. In acest sens, exista o hotarire a Adunarii Generale care prevede ca gruparile posesoare de instalatie de nocturna sa puna la dispozitia oaspetilor terenul de joc pentru antrenamentul oficial. Initial, Eugen Hutu, patronul Forestei, si Gino Iorgulescu, presedintele de la FC National, au cazut de acord ca sedinta tehnica sa se desfasoare pe Stadionul "Lia Manoliu", pentru a proteja gazonul din Cotroceni. Ajunsi la Stadionul "National", "padurarii" au avut surpriza sa nu fie lasati sa intre in complex, fiind nevoiti sa renunte. In cazul in care ei vor depune plingere la LPF, va fi nevoie de intrunirea Consiliului Ligii pentru stabilirea unei sanctiuni. BOGDAN GHEORGHE Arbitrii si-au dat in petic Aurel Ticleanu si Titi Dumitriu s-au aflat in ipostaze oarecum asemanatoare la meciul de simbata. Primul a antrenat Rocarul acum patru ani, iar al doilea s-a aflat pe banca tehnica a galatenilor sezonul trecut. Se astepta o confruntare a orgoliilor. Partida a fost incinsa, iar atacurile dure, de-o parte si alta, n-au incetat nici o clipa. La aceste aspecte a contribuit si arbitrajul sub orice critica al centralului Augustus Constantin, dar si al asistentului Iosif Olah. S-au acordat trei lovituri de la 11 metri, iar alte trei goluri au fost anulate din diferite motive. Mihai Stoica, vicele galatenilor, nu s-a mai putut abtine la pauza si s-a indreptat catre Iosif Olah, cerindu-i socoteala pentru faptul ca i-a refuzat un gol perfect valabil lui Gurita. Bogdan Andone a centrat ideal pentru atacantul galatean, iar lovitura de cap a acestuia, bine plasata, a trimis mingea dupa linia portii, fiind scoasa de Zoltan Ritli. Asta, dupa ce arbitrul Augustus Constantin a fluierat aproape orice in favoarea bucurestenilor, o maniera de a conduce jocul care i-a iritat la culme pe oficialii galateni. In marea majoritate a timpului, Otelul a fost echipa care a dominat jocul, dar au existat vreo 25 de minute in repriza secunda cind formatia din Drumul Gazarului a preluat friiele jocului si s-a aflat la un pas de egalare. Ioan Viorel a rupt echilibrul cind a fost, din nou, faultat in careu si s-a dictat, fara ezitare, penalty. A executat Bogdan Andone, si partida se jucase. Golul marcat de Luca in prelungiri si eliminarea portarului Cristi Munteanu n-au mai putut schimba nimic. Cele trei puncte au ramas pe malul Dunarii, chiar daca Augustus Constantin si Iosif Olah ar fi vrut altfel. Balint si-a rupt cotul In minutul 65, Balint a cazut destul de rau la o saritura la cap si a ramas intins pe gazon. Singurul dintre fotbalisti care a sesizat gravitatea accidentarii a fost Gurita, iar acesta a cerut imediat ca medicii sa intre pe teren si sa-i acorde primul ajutor. Jucatorul galatean a fost transportat imediat la spital, perioada de recuperare urmind sa varieze intre trei si patru saptamini. Titi a fost aplaudat de intreg stadionul Suporterii galateni nu au uitat ca Titi Dumitriu a antrenat echipa in sezonul trecut si l-au primit cu aplauze. Acesta le-a raspuns prin diverse gesturi si nici nu i-a suparat prea mult deoarece echipa sa nu a reusit un rezultat bun. La conferinta de presa, tehnicianul Rocarului nu a venit, dar nici nu a oferit vreo explicatie pentru aceasta decizie. Pitesteni opariti Noul star al Pitestiului, Adrian Neaga, a evoluat pe intrega durata a partidei cu un bandaj foarte gros sub chiloti. El a facut un efort considerabil sa ramina in teren pe tot parcursul meciului dupa ce, in meciul de cupa de miercuri, cu Oltchim, s-a ars cu varul nestins ce marca terenul din Ramnicu Valcea. Bondrea a apreciat foarte mult devotamentul mijlocasului sau, laudindu-l pentru spiritul de sacrificiu de care a dat dovada. Interesant este ca un alt jucator argesean, Mircea Stan, n-a putut evolua simbata tot din cauza ca s-a oparit cu var la Ramnicu Valcea. (G.M.) Orlando a facut entorsa Cel mai bun atacant ploiestean al acestui inceput de campionat, Gheorghe Orlando, a suferit o entorsa de gradul doi si va fi indisponibil pentru o perioada ceva mai lunga de timp. De altfel, Orlando a fost schimbat in minutul 82 de antrenorul Victor Rosca, dupa o evolutie satisfacatoare. "Sper ca Orlando sa se refaca cit mai repede posibil pentru ca este un atacant pe care mizez foarte mult in lupta pentru supravietuire", a declarat Victor Rosca la finalul partidei. (G.M.) Buia si Viorel erau sa se cafteasca La pauza, pe tunelul care ducea la vestiare, Buia si Viorel s-au luat la imbrincit. Totul era sa degenereze, daca mai multi oficiali ai celor doua echipe nu se postau in fata celor doi pentru a-i impiedica sa se ia la pumni. Totul a pornit de la golul anulat lui Gurita in finalul primei reprize, iar cei doi jucatori au comentat aprins aceasta faza pina au ajuns sa descopere ca nu argumentele sint cele mai importante. Rocarul, ovationat La sosirea de la stadion, jucatorii bucuresteni au venit imbarcati intr-un autocar al galatenilor pe care era scris numele clubului de la Dunare. Suporterii nu si-au dat seama de acest lucru si, crezind ca sint propriii favoriti, au scandat numele echipei lor si i-au aplaudat pe fotbalistii din autocar. Cei de la Rocar erau extrem de fericiti de primirea facuta. OCTAVIAN TOPA Pace sub pruni Meciul de la Pitesti a fost unul "disputat" si, asa cum s-a intimplat mai mereu in ultimii ani, gazdele s-au impus greu. Ca sa nu fie probleme, Albeanu a inscris repede, dupa o centrare la care Cernea nici macar nu s-a obosit sa iasa din poarta. Dupa doar doua minute de la deschiderea scorului, Florin Parvu, capitanul ploiestenilor, a trimis balonul in bara, la o greseala a celuilalt portar, Nicolescu. Restul reprizei s-a derulat la mijlocul terenului, doar ocazia lui Todoran reusind sa trezeasca din amorteala tribunele. Dupa pauza, de parca ei ar fi condus, "gazarii" s-au retras in aparare, cedind initiativa pitestenilor. Gazdele nu s-au lasat prea mult invitate si au ratat doua mari oportunitati, prin Ghinda si Codrea. Cea mai mare ocazie a reprizei i-a apartinut lui Albeanu, care a trimis balonul in bara. In prelungirile meciului, petrolistul Negoita a reusit sa marcheze, dar, spre usurarea tuturor, arbitrul a anulat golul pe motiv de ofsaid. De altfel, ploiestenii n-au protestat, antrenorul lor declarind, la conferinta de presa de la finalul partidei: "Din pozitia in care ma aflam nu putem sa vad mai bine decit a vazut arbitrul". De cealalta parte, Marian Bondrea a apreciat ca "jocul a fost foarte dificil, specific acestui campionat in care foarte multe echipe sint in constructie. Victoria noastra este meritata". GABRIEL MARICA Mioara Stoica este cu 22 de ani mai mica decit antrenorul Rocarului Viitoarea sotie a lui Titi Dumitriu a copilarit cu fiul lui La doi ani dupa moartea sotiei sale, Elena, Titi Dumitriu isi reface viata. Nunta, a carei data exacta n-a fost inca stabilita, va avea loc in aceasta toamna, in prima pauza a campionatului intern impusa de jocul din 7 octombrie al echipei nationale cu Italia. Despre viitoarea sotie a antrenorului de la Rocar se stiu foarte putine. O vizita in apartamentul in care s-au mutat de curind impreuna ne-a scos in fata o tinara de 30 de ani, de mina cu un copil dulce de trei ani si jumatate, preocupata sa fie la inaltimea momentului in care trece de la statutul de anonima la cel de sotie a unei persoane publice. "Uite, Inimioara, sint aici de vorba cu domnisoara. Cred ca ne-am descurcat bine, si eu, si Maria, nu te-am facut de ris!", s-a declarat multumita virtuala doamna Dumitriu la telefonul primit de la antrenor spre finalul vizitei noastre. Tovarasa de joaca a fiului Mioara Stoica a crescut sub ochii lui Titi Dumitriu. Locuia in blocul de vis--vis la parter. Mioara si Dori, fiul antrenorului, au fost in copilarie tovarasi de joaca, iar cind au crescut mergeau in aceeasi gasca la film, la discoteca. "O cunosteam si pe Elena destul de bine, marturiseste Mioara. Fara sa fim prietene apropiate, schimbam o vorba de cite ori ne vedeam. Imi amintesc ca, in urma cu putini ani, ma incuraja sa-mi iau permisul de conducere. «Uita-te la mine, Mioara, am peste 40 de ani si conduc toata ziua, nici nu mai concep sa plec undeva fara masina. Dar tu, ca esti tinara? Du-te si fa scoala!». Cind a murit nu-mi venea sa cred! O vazusem pe fereastra cu o zi inainte coborind din masina si ducind in casa niste cumparaturi". Trecutul Mioarei este legat de un copil si o casnicie de 2 ani cu un inginer de 32 de ani, careia i-a pus capat in 1998. "Pur si simplu el nu s-a putut adapta vietii de familie, nu s-a putut acomoda cu responsabilitatea de a creste un copil. Ne-am casatorit cam in graba, mai mult la insistentele lui, caci ramasesem gravida cu Maria. El si-a dorit foarte mult copilul, eu eram mai rezervata. Dar in decurs de 3 luni de la nasterea fetitei, s-a distantat complet de noi. Venea tirziu acasa, lipsea mult, era indiferent fata de Maria. Asa m-am decis intr-o zi sa-mi iau copilul si sa ma intorc la mama. Divortul a decurs civilizat, am ramas prieteni, el o suna din cind in cind pe Maria de ziua ei si de sarbatori sau vine uneori s-o vada". Pro si contra Relatia celor doi a fost ceva vreme un secret. "Doar mama stia ca ne vedem, dezvaluie Mioara. Ne dadeam intilnire departe de ochii vecinilor si ai prietenilor. Eu ma gindeam ca ne va fi foarte dificil sa invingem prejudecatile celor din jur. Pe mama am convins-o greu. Dar el a reusit s-o cucereasca. S-a opus doar familia Elenei. In schimb, Dori, fiul lui Titi, a primit totul foarte firesc. Era o petrecere in familie si tatal lui a anuntat ca vine insotit. Cind am intrat pe usa, Dori a ramas blocat: «A, tu erai, Mioara?». Asta a fost tot, m-a acceptat imediat. La fel si actuala lui sotie". Revenit din Australia dupa divortul de prima consoarta, Dori a primit in dar, dupa moartea mamei, vila de la Otopeni in care parintii lui abia se mutasera. Tatal a revenit in apartamentul din Drumul Taberei in care locuia impreuna cu Elena inainte de construirea vilei. In apartamentul de deasupra lui statea pe vremuri familia fiului sau. Cind a decis sa se mute cu Mioara, Titi a evitat s-o aduca in vechea locuinta. A preferat sa se instaleze in apartamentul de deasupra, nefolosit de la mutarea fiului la Otopeni. Nunta va avea loc in octombrie, in cadru restrins Pregatirile de nunta ale cuplului Dumitriu sint discrete. La fel ar vrea sa fie si nunta. Cam 50 de invitati, cu cei mai apropiati prieteni si cu familiile. Mioara isi doreste o rochie de mireasa creatie Irina Schrotter, de culoarea untului cu trandafirasi aplicati pe bretele si in par, prinsi la spate pe voalul de mireasa. Pantofi, probabil de la Raffaelli. Maria va avea obligatoriu o rochie identica cu a mamei ei. Ea si baietelul lui Dori, nepotelul mirelui, vor fi domnisoara si cavalerul de onoare. Nasii sint Mihaela Popa, directoarea Bancii Italo-Romane, si sotul ei, vechi prieteni ai familiei Dumitriu. In paralel cu pregatirile de nunta, Titi a declansat si construirea la Otopeni, in aceeasi curte, a unei vile, geamana cu cea a fiului, in care ar urma sa se mute in vara viitoare. Acestea sint deocamdata singurele certitudini legate de mariajul anuntat pentru luna octombrie. Restul va face destinul, e de parere Mioara, aducind drept argument trecutul lor comun: "Dupa primele noastre intilniri, Titi mi-a marturisit ca, inainte de a incepe sa iesim impreuna, se gindea sa-si refaca viata, dar nu concepea sa se opreasca la o femeie cu 22 de ani mai mica. Cineva cam la 40 de ani, mai apropiat de virsta lui, i se parea mai potrivit. Dar eu cred ca n-a fost decit mina destinului ca noi sa facem acest pas important si sa raminem impreuna in ciuda diferentei de virsta si a tuturor prejudecatilor pe care le avem de infruntat din acest motiv". Un copil in proiect Prabusirea Bancorex-ului, anul trecut prin martie, a lasat-o pe Mioara fara un loc de munca. "Titi a aflat cu totul intimplator despre situatia mea. Nu eram chiar strimtorata pentru ca la banca am cistigat bine si aveam ceva rezerve. Dar, cu gindul ca am un copil de crescut si deci anumite responsabilitati, vroiam o anumita siguranta pentru mine si pentru el si cautam ceva de lucru. Atunci Titi mi-a spus ca are niste relatii in domeniu si s-a oferit sa ma ajute". Sub acest pretext s-a consumat prima intilnire. Ea nu s-a mai angajat, in schimb, relatia lor a devenit tot mai strinsa. "A fost totusi o perioada destul de lunga in care fiecare dintre noi s-a tot gindit: Lumea din jur ce-o sa zica?... Diferenta de virsta... 22 de ani... Parea un serios obstacol. Eu ma gindeam ca el are in spate 30 de ani de casnicie, ca pot interveni neintelegeri intre noi pe parcurs. Ma gindeam si ca eu am o fetita mica si nu stiam daca el are disponibilitatea de a mai creste un copil la 52 de ani. Dar cu trecerea timpului ne-am dat seama ca ne intelegem foarte bine, ca ne simtim bine impreuna, ca este un tata nemaipomenit pentru copilul meu. Iar Titi, la ora actuala, nu-si concepe viata fara ea, e nebunia lui. «Eu te-am placut, mi-a spus intr-o zi, am dorit o viata impreuna, dar Maria este binecuvintarea noastra». Iar asta mica s-a atasat enorm de el, ii spune tata si-l considera in mod sincer tatal ei adevarat. Sa-i vezi cum se joaca impreuna, e incredibil: joaca fotbal in sufragerie la mama, unde e mai mult spatiu, se tirasc pe sub mobile, ii si cert uneori ca sa-i mai temperez". Disponibilitatea lui Titi Dumitriu de a creste copii nu se reduce la Maria, ci ar vrea si un copil al lor. "Si eu imi doresc, bineinteles, spune Mioara, dar nu foarte curind. Cu Maria sint putin obsedata; sa nu pateasca ceva, sa nu se imbolnaveasca. Mereu o controlez sa nu aiba temperatura, sa nu... Titi imi zice mereu ca sint exagerata. «Uita-te si tu la ea, arata a copil bolnav, n-o vezi ce vioaie e?». N-as mai suporta presiunea si responsabilitatea altui copil atit de curind. Sa mai creasca Maria". ELENA POPA Sase romani la startul celei de-a 70-a editii din Primera Division Craioveanu merge cu "submarinul galben" Este cel mai vechi jucator din grupul celor sase care au inceput noua editie a Primerei Division. Debutul a fost consemnat pe data de 8 octombrie 1995, la o partida Valladolid - Real Sociedad (3-0). Are patru sezoane in prima liga si unul in cea secunda. A marcat 46 de goluri in tara lui Cervantes si are contabilizate 147 de meciuri in cele doua esaloane spaniole. Anul trecut a retrogradat cu actuala sa echipa, Villarreal, si a dorit sa continue pentru a o readuce in elita, chiar daca a avut o oferta tentanta de la Celta Vigo. In virsta de 32 de ani, Craioveanu este cel mai experimentat fotbalist al "submarinului galben", asa cum este denumita formatia sa, in ciuda faptului ca antrenorul sau, Victor Muoz, a declarat ca nu-l va folosi ca titular in primele partide. "Costellino" ramine catalan Cel mai ofertat jucator roman al acestei veri a fost Costel Gilca. Lui "Costellino" i-a expirat contractul cu Espanyol la 30 iunie 2000 si a dorit sa plece, existind discutii cu formatii de top din Europa: Fiorentina, Manchester United, Totthenham si altele. Pina la urma a acceptat un salariu de 1,6 milioane de dolari, cel mai mare oferit vreodata unui fotbalist de la Espanyol. Contractul se intinde pe o perioada de patru ani si are o clauza de reziliere de 40 de milioane de dolari. Gilca a venit in Spania in 1996 la Real Palma de Mallorca, cu care a reusit promovarea in Primera Division. A fost declarat cel mai bun fotbalist din a doua liga si a facut saltul la Espanyol. A cistigat acum trei luni Copa del Rey, iar acum o saptamina a jucat finala Supercupei Spaniei, pe care a pierdut-o in fata campioanei Deportivo La Corua. "Costellino" a declarat ca nu va mai veni la echipa nationala a Romaniei si se va concentra numai asupra echipei de club. "Cobra" va lipsi primele trei etape Adrian Ilie a sosit in toamna anului 1997 la Valencia de la Galatasaray Istanbul. Debutul a fost fulminant, goluri impotriva Realului si Barcelonei, "monstrii sacri" ai fotbalului spaniol, l-au adus in atentia mai multor echipe de top. S-a vorbit chiar de o trecere pe "Santiago Bernabeu". Au urmat o serie de accidentari si mai multe conflicte cu tehnicianul Hector Cuper, aspecte care l-au invaluit in anonimat. Anul acesta dorea sa rupa "gura tirgului", insa o accidentare in meciul amical Romania-Polonia (1-1) l-a facut indisponibil pentru mai mult de o luna. Are un contract cu Valencia pina in 2003 si o clauza de reziliere de 32 de milioane de dolari. Ilie a marcat pina acum 27 de goluri in Primera Division si spera ca dupa recuperare aceasta zestre sa fie imbogatita. Contra, principe de Vitoria Un singur sezon i-a trebuit ex-dinamovistului pentru a se impune ca unul dintre cei mai valorosi fundasi stinga din campionatul spaniol. Ofertat de FC Barcelona, Rayo Vallecano si Real Zaragoza, "Gurita" a ramas la Deportivo Alaves, cu care incearca un parcurs cit mai bun in Primera Division si cit mai multe tururi in Cupa UEFA. A venit in orasul Vitoria in vara anului 1999 si are o clauza de reziliere de 12,4 milioane de dolari. Drept de optiune detine si Salamanca, care a platit jumatate din suma de transfer in momentul in care Contra a parasit Soseaua Stefan cel Mare. Barbu de Numancia In octombrie anul trecut, Jean Barbu trecea la Numancia pentru 1,2 milioane de dolari. Spaniolii au platit clauza de reziliere, si astfel ex-giulesteanul a luat drumul Primerei Division in momentul in care "Cobra din Trivale" devenise liderul de necontestat al Rapidului. La Numancia a alternat evolutiile bune cu cele modeste, insa spre finalul campionatului trecut a dezamagit crunt. S-a pus chiar problema imprumutarii sale din cauza faptului ca echipa din Soria are prea multi jucatori extracomunitari. "Roseata", la debut Dupa sapte ani petrecuti in Ghencea, Laurentiu Rosu a decis sa puna capat experientei sale "ros-albastre" si a ales Numancia. Pentru 1,4 milioane de dolari, "Roseata" a trecut la formatia unde evolueaza si Jean Barbu. Transferul la gruparea din Soria era cunoscut cu mai multe luni inainte de expirarea contractului cu Steaua, ziarele iberice anticipind aceasta mutare. A primit tricoul cu numarul 10, ceea ce inseamna ca responsabilitatea acestuia este una pe masura. DANIEL NAZARE Cele douazeci de echipe au cheltuit aproape o jumatate de miliard de dolari pentru transferuri A inceput corida! S-a dat startul intr-o noua editie a campionatului spaniol, cea mai scumpa din indelungata sa istorie. Cluburile au pus la bataie 75 de miliarde de pesetas (aproximativ 475 de milioane de dolari) si si-au luat fotbalistii de care au avut nevoie. Lider, se putea altfel, a fost Real Madrid, cea mai galonata formatie din Spania, care a pus pe masa 125 de milioane de dolari pentru transferurile din perioada intercompetitionala. Formatia de pe "Santiago Bernabeu" a dat marea lovitura, reusind sa obtina "autograful" celui mai in voga fotbalist al momentului, Luis Figo, furat din curtea rivalei de-o viata, FC Barcelona. Catalanii s-au dovedit mai zgirciti si au aruncat doar 80 de milioane in focul tranzactiilor de jucatori. Si-au asigurat serviciile spaniolului Gerard, olandezului Overmars si ale francezului Petit. Vara care tocmai a trecut a insemnat pentru cei doi mari colosi ai fotbalului spaniol schimbarea presedintilor. Florentino Perez i-a luat locul lui Lorenzo Sanz in capitala Spaniei, iar Joan Gaspart a preluat sefia de la Jose Lluis Nuez, ultimul plecind de la cirma catalanilor dupa 22 de ani. Campioana, Deportivo La Corua, se afla pe locul trei in topul achizitiilor cu 65 de milioane de dolari. Portarul Molina de la Atletico Madrid si atacantul Diego Tristan de la Real Palma de Mallorca sint principalele transferuri in trupa antrenata de Javier Irureta. Valencia s-a despartit de Claudio Lopez, Farinos si Gerard, dar in schimb i-a inrolat pe Didier Deschamps, Ruben Baraja si slovenul Zlatko Zahovic. "Liliecii" vor in acest an, cu Mendieta liderul echipei, sa incerce sa-si adjudece cununa de lauri. Un alt lucru nemaiintilnit in istoria ultimilor 30 de ani il reprezinta numarul antrenorilor straini din Primera Division. Din cei 20 de antrenori, numai patru sint straini. "Los tecnicos extranjeros" sint Hector Cuper (argentinian) la Valencia, Francisco Ferraro (argentinian) la Real Valladolid, Radomir Antic (sirb) la Oviedo si Sergio Kresic (sirb) la nou-promovata Las Palmas. Dintre "granzi", doar FC Barcelona si-a schimbat banca tehnica, Lorenzo Serra Ferrer se afla in locul galonatului Louis Van Gaal, in timp ce Real Madrid l-a pastrat pe Vicente del Bosque. In prima liga au promovat Las Palmas, pentru prima oara, Osasuna, dupa o absenta de sase ani, si Villarreal, dupa doar un singur sezon. Atentia tuturor va fi indreptata catre cei sase romani din Primera Division, dar si catre Bogdan Stelea, Catalin Munteanu, Lucian Marinescu, Iulian Filipescu si Dennis Serban, care evolueaza in a doua liga. DANIEL NAZARE Ionel Ganea este din nou titular Bomba etapei a patra din Bundesliga a fost detonata, simbata, la Stuttgart, acolo unde echipa gazda a reusit o victorie de senzatie, 2-1 (1-1), in fata liderului, Bayern München. Ionel Ganea si coechipierii sai au furnizat cea mai mare surpriza de pina acum a campionatului german, intrerupind marsul triumfal al bavarezilor, despre care se spunea la un moment dat ca vor lichida socotelile in intrecerea interna inca de la sfirsitul turului. Mult mai slab cotata la nivelul lotului - situatie evidentiata si de clasament, unde dupa trei etape obtinuse doar o victorie -, VfB Stuttgart a invins in primul rind datorita surprizelor pregatite de antrenorul Rangnick. Internationalul roman a jucat titular pentru prima oara in campionat de la inceputul sezonului, fiind folosit ca unic virf de atac. Chiar si asa, "Ganezul" a avut o prestatie destul de buna. Pina in minutul 66, cind a fost inlocuit cu Dundee, romanul si-a creat o ocazie uriasa, ratata insa in minutul 60. Veniti din linia a doua, Thiam, bulgarul Balakov si maghiarul Lisztes au zdrentuit apararea oaspetilor. Primii doi au si inscris golurile victoriei, in minutele 30 si 63, dupa ce, in prealabil, Jancker deschisese scorul in minutul 5. Multumita acestui nescontat succes, VfB Stuttgart a urcat pe locul 10, cu sase puncte si golaveraj 6-7. Celelalte rezultate inregistrate simbata in Bundesliga au fost TSV München 1860-Schalke 04 1-1, FC Köln-Bayer Leverkusen 1-1, VfL Wolfsburg-Hertha Berlin 2-1 (Dorinel Munteanu n-a jucat la echipa gazda nici un minut), VfL Bochum-SV Hamburger 0-4, Werder Bremen-Borussia Dortmund 1-2, Unterhaching-Kaiserslautern 0-0. (M.U.) Majoritatea partidelor din debutul campionatului spaniol s-au decis in ultimele minute de joc Gilca si-a tras partea leului Prima etapa din Primera Division a adus rasturnari spectaculoase de scor pe finalul meciurilor. Valencia conducea in minutul 75 pe "Santiago Bernabeu" cu 1-0, printr-un gol reusit de Mendieta din penalty, insa Raul si Figo n-au fost de acord si au inscris spre bucuria celor 85.000 de spectatori prezenti in tribune. Real Zaragoza avea o diferenta de un gol cu trei minute inainte de fluierul final al arbitrului in fata Espanyolului, dar Costel Gilca, din 11 metri, si Serrano au intors rezultatul in numai citeva minute. La San Sebastian, Real Sociedad parea ca se va impune lejer in partida cu Racing Santander. Scorul era 2-0 in minutul 88 si totul parea conform graficului pentru fotbalistii pregatiti de fostul selectioner al reprezentativei Spaniei, Javier Clemente. N-a fost sa fie asa, pentru ca oaspetii au avut un final irezistibil, reusind sa smulga un punct. Un meci mai linistit a avut campioana si detinatoarea Supercupei Spaniei, Deportivo La Corua, care s-a impus cu 2-0 in partida cu Athletic Bilbao. La acest meci, Jose Maria Villar, presedintele Federatiei Spaniole de Fotbal, i-a inminat capitanului lui Depor, Fran, trofeul pentru cistigarea campionatului trecut. Pe "Nou Camp", Rivaldo s-a jucat de unul singur cu defensiva formatiei din Malaga, inscriind de doua ori. Chiar daca Dario Silva a redus din handicap, Barcelona n-a avut nici un pic de emotii in a-si adjudeca victoria. Imbucuratoare evolutia lui Gilca in partida de pe "La Romareda", "Costellino" reusind sa treaca peste aceasta saptamina destul de grea, in care a declarat ca nu se va mai intoarce sa joace in prima reprezentativa a Romaniei. El a fost notat cu trei stele in cotidianul "El Mundo Deportivo", iar "Marca" l-a vazut drept "omul pe la care au trecut toate baloanele si cel care a dat stabilitate echipei in momentele dificile". PRIMERA DIVISION - ETAPA 1 Real Madrid - Valencia 2-1 (Raul 77, Figo 86 / Mendieta 75-pen.); FC Barcelona - Malaga 2-1 (Rivaldo 30, 36 / Dario Silva 75); Deportivo La Corua - Athletic Bilbao 2-0 (Victor 52-pen., Pandiani 90); Real Zaragoza - Espanyol Barcelona 1-2 (Acua 68 / GILCA 87-pen., Serrano 90); Real Sociedad - Racing Sant-ander 2-2 (Idiakez 49, Jankauskas 76 / Bestchastnykh 88-pen., 90 Moran). Celelalte partide ale etapei s-au disputat dupa inchiderea editiei. DANIEL NAZARE Primul esec pentru Lucescu Cel de-al saptelea meci oficial al lui Mircea Lucescu la timona formatiei Galatasaray a adus primul esec pentru tehnicianul roman. Evenimentul este cu atit mai nefericit, cu cit el s-a produs pe teren propriu, in fata a 15.000 de fani, impotriva unei formatii modeste, Samsunspor. Oaspetii s-au impus cu 2-1, dupa ce au fost condusi la pauza, 0-1. Singura consolare a suporterilor "Cim Bom" dupa acest joc este ca, prin golul reusit in ultimul minut al primei reprize, Jardel a preluat sefia in clasamentul golgeterilor, cu sapte reusite in patru etape. "Luci" l-a folosit pe Gica Popescu timp de 90 de minute, "Baciul" fiind avertizat si cu un cartonas galben, iar pe Hagi l-a introdus din primul minut al reprizei secunde, in locul lui Hasan Sas, insa, de data aceasta, "Gicanul" n-a reusit sa limpezeasca actiunile ofensive ale Galatei. Urmare a acestei infringeri, campioana Turciei a coborit pe treapta a patra a clasamentului, cu 9 puncte. (S.T.) Deranj la Loveci Litex Loveci a pierdut categoric un meci extrem de important pentru aspiratiile la titlu ale formatiei antrenate de Mihai Stoichita, fiind invinsa la Burgas cu 3-0 (2-0) de Neftochimik, echipa participanta in Cupa UEFA. Infringerea a aruncat-o pe Litex tocmai pe locul 9, cu 5 puncte din tot atitea etape, la 8 puncte distanta de marile rivale din Sofia, TSKA si Levski. Dupa partida, conform celor scrise in cotidianul bulgar "7 zile sport", extrem de suparat pe esecul usturator de la Burgas, patronul celor din Loveci, Grisa Gancev, a intrat in vestiarul fotbalistilor sai, facindu-i cu ou si cu otet: "Va dau un sac de bani si nu sinteti in stare sa jucati asa cum trebuie un meci decisiv pentru viitorul vostru in acest campionat", s-ar fi rastit Gancev la Prunea si coechipierii sai. Cu toate acestea, boss-ul din Loveci a precizat ca nu-i va amenda pe jucatori, in vreme ce, conform aceluiasi cotidian de la sud de Dunare, pentru Stoichita un nou esec ar duce la inlocuirea sa. (S.T.) Succese pentru "belgienii" nostri Cu un Ciobotariu excelent la marcaj timp de 90 de minute, Standard Li?ge a cistigat fara probleme, 4-0, partida de la Malines, contind pentru etapa a 5-a din Eerste Klasse. Celalalt roman de la Li?ge, Tibor Selymes, a intrat in teren doar in minutul 88, in locul brazilianului Folha. La rindul sau, Anderlecht, la care Alin Stoica l-a inlocuit in minutul 80 pe Bart Goor, s-a impus cu 3-0 pe terenul lui Anvers, preluind sefia clasamentului, cu 13 puncte la activ. (S.T.) Australienii sufera de francofobie Boutros Boutros-Ghali, secretarul general al Organizatiei Internationale a Francofoniei (OIF), cu sediul la Paris, a solicitat organizatorilor intrecerilor de la Sydney sa redea limbii franceze importanta pe care o merita, alaturi de cealalta limba oficiala a Olimpiadei, engleza. Fostul secretar general al Organizatiei Natiunilor Unite a reamintit australienilor ca este limba primei olimpiade moderne, desfasurata in anul 1894, in capitala Frantei. Apelul lui Boutros-Ghali survine cu doar citeva zile inainte de inceperea Jocurilor Olimpice si demersul lui este intemeiat pe dispozitiile Cartei Olimpice, articolul 2 - capitolul 27. Cu acest prilej, secretarul general al OIF a salutat "activitatea Comitetului Olimpic Australian pentru reusita acestei sarbatori a sportului si a fraternitatii". Totodata, l-a asigurat de sprijinul tuturor celor 55 de state membre ale Francofoniei. Autoritatile de la Paris au amintit Australiei, vineri, ca are obligatia de a folosi limba franceza in timpul festivitatii de deschidere a Jocurilor Olimpice, din 15 septembrie. Anne Gazeau-Secret, purtatorul de cuvint al Ministerului Afacerilor Externe din Franta, a readus pe tapet informatiile privitoare la intentia guvernatorului general al Australiei, generalul Sir William Deane, de a nu utiliza limba francofoniei la ceremonie, dar a precizat ca tara sa nu a luat act oficial de aceste afirmatii. "Cerinta noastra nu este neligitima. Carta Olimpica trebuie respectata si nadajduim ca asa va fi", a adaugat Gazeau-Secret. Franta a alertat CIO in aceasta problema si asteapta luarea unei pozitii oficiale din partea autoritatilor de la Antipozi. E drept ca franceza si engleza sint cele doua limbi oficiale ale CIO, dar nu e mai putin adevarat ca la ultimele trei editii ale Jocurilor Olimpice (cele de iarna de la Lillehamer si Nagano, precum si cea de vara de la Atlanta) ceremoniile de deschidere s-au desfasurat doar in limba locala. In fapt, Franta continua sa-si apere cu mindrie limba, in fata influentei crescinde a englezei. Diplomatii au afirmat ca presedintele francez Jacques Chirac, personal, i-a cerut lui Juan Antonio Samaranch, presedintele CIO, sa-l convinga pe Sir William Deanesa vorbeasca in aceasta limba la festivitate. (M.B.) Mafiile rusa si chineza acapareaza Jocurile Olimpice Gafur Rahimov si Carl Ching Men-Ky, doi oficiali expulzati de autoritatile australiene pentru legaturile lor cu lumea interlopa Un scandal care tine capul de afis la Sydney, in aceste zile premergatoare ceremoniei de inaugurare a celei de-a 27-a editii a Jocurilor Olimpice - ultima a acestui mileniu -, tinde sa ia proportii. Autoritatile australiene au refuzat viza de intrare in aceasta tara pentru un oficial uzbek si un om de afaceri chinez, din Hong Kong, pe motive de securitate. Este vorba de Gafur Rahimov, figura marcanta a lumii boxului si membru al Comitetului Olimpic Uzbek, si Carl Ching Men-Ky, vicepresedinte al FIBA. Acest incident survine la numai o zi dupa ce un alt membru al delegatiei din Uzbekistan a fost retinut pe aeroportul din Sydney pentru ca in bagaje i-au fost gasite substante anabolizante interzise. John Howard, prim-ministru al Australiei: "Cei de la Imigrari au procedat asa cum trebuia" John Howard, prim-ministrul australian, a sustinut decizia autoritatilor de respingere a celor doi, considerind ca "principalul motiv este legat de securitatea comunitatii noastre si cred ca Philip Ruddock, ministrul imigrarii, a procedat exact cum trebuia". Aceasta interdictie a generat un protest din partea directorului general al Comitetului Olimpic International (CIO), Fran?ois Carrard, care a cerut explicatii din partea autoritatilor de la Antipozi. Initial, Carrard a refuzat sa dezvaluie identitatea celor doua persoane, multumindu-se sa precizeze ca nu sint oficiali CIO. "Comisia executiva a reamintit guvernului australian ca acreditarea olimpica tine loc de pasaport pentru a intra in tara organizatoare a Jocurilor", a mai spus Carrard. Responsabilii australieni cu probleme de imigrare au subliniat ca, desi s-au angajat sa-i lase sa intre pe toti membrii miscarii olimpice pe teritoriul national, isi rezerva dreptul de a interzice accesul tuturor persoanelor susceptibile de a periclita securitatea statului. Gafur Rahimov are dosare groase la FBI si la Moscova Gafur Rahimov, in virsta de 49 de ani, care este de asemenea un membru important al Federatiei Internationale de Box Amator (AIBA) si vicepresedinte al Comitetului Olimpic Asiatic, face obiectul unei anchete incepute in 1995 de Biroul Federal de Investigatii (FBI) din Statele Unite ale Americii. Cercetarile FBI au avut ca subiect presupusele legaturi ale lui Rahimov cu traficul cu droguri din zona Asiei Centrale si cu structuri ale crimei organizate din Rusia. Potrivit afirmatiilor jurnalistului britanic Andrew Jennings, publicate in cartea sa "The Great Olympic Swindle" si pe pagina de Internet a acestuia, lui Rahimov i-a fost interzis un sejur in Franta si este considerat de catre acesta ca fiind numarul trei in reteaua traficului cu stupefiante din Asia, in special pe teritoriul republicilor fostei Uniuni Sovietice. In aceeasi carte este specificat ca Rahimov mai are un dosar la Moscova, in sertarele Serviciului rus de combatere a criminalitatii economice, dosar in care i s-a zugravit o imagine mai sumbra decit cea de la FBI. "Olimpicul" uzbek se ocupa cu trafic cu droguri si valuta falsa Un articol al lui Jennings, referitor la legaturile lui Rahimov cu mafia rusa, a fost publicat cu doua luni in urma in cotidianul "The Sydney Morning Herald". Imediat dupa aparitia acestuia, oficialul uzbek a declarat ca va actiona in justitie publicatia amintita pentru defaimare. Jennings insa a replicat: "Am citat din rapoarte ale FBI. Rahimov este unul dintre cei mai bogati si mai puternici oameni din Asia Centrala si opereaza atit de la Moscova, Londra, cit si din SUA. Totodata, este actionarul unei firme de fatada, cu sediul la Viena, a mafiei ruse si este implicat in falsificarea de dolari americani plasati pe teritoriul Poloniei". Andrew Jennings continua cu dezvaluirile senzationale: "Rahimov isi mascheaza operatiunile ilegale cu comertul de bumbac uzbek. El este un «jucator» de talie mondiala, care declara sus si tare ca achizitioneaza si revinde intreaga productie de bumbac a Uzbekistanului, stat aflat pe locul trei in lume in acest domeniu. Potrivit dosarului intocmit de politia rusa, Rahimov este in secret o figura proeminenta a sindicatului international al drogurilor si are relatii foarte strinse cu traficantii din Afganistan". In 1997, afacerile tenebroase ale lui Gafur Rahimov au fost facute publice pe Internet de catre cercetatorii de la organizatia "Geopolitical Drugs Watch" (cu sediul la Paris), prin nominalizarea acestuia in raportul lor anual despre distributia mondiala de narcotice. Ziaristul britanic e convins ca dezvaluirile sale i-au alertat pe cei de la Imigrari sa verifice trecutul mai multor membri ai "familiei Olimpice". Chowdhry: "L-am cunoscut pe Rahimov ca fiind un mare exportator de bumbac si griu" Profesorul Anwar Chowdhry, presedintele AIBA, a afirmat pentru REUTERS ca cei din Comitetul de Organizare a Jocurilor Olimpice (SOCOG) i-au trimis o copie a unei scrisori expediate la CIO, in care se explica situatia cu privire la interdictia primita de Gafur Rahimov. "Am primit o scrisoare de la Sandy Hollway, directorul executiv al SOCOG. De fapt, el i-a scris lui Juan Antonio Samaranch, presedintele CIO, si mi-a trimis si mie copia acestei scrisori. In aceste rinduri ni se explica faptul ca acreditarea lui Rahimov a fost anulata. Acesta este motivul pentru care guvernul australian nu i-a permis oficialului AIBA sa intre in aceasta tara". Mai departe, Chowdhry spune: "L-am cunoscut pe Rahimov ca pe un om de afaceri care exporta din tara sa bumbac si griu. El intentiona sa calatoreasca prin Australia impreuna cu doi fii ai sai, pe o acreditare de invitat special. Andrew Jennings a scris multe lucruri, dar nu e obligatoriu ca totul sa fie adevarat". Carl Ching are legaturi strinse cu Triadele, adica mafia chineza Carl Ching Men-Ky, presedintele Confederatiei Asiatice de Baschet, este celalalt oficial caruia i s-a refuzat intrarea in Australia. El a organizat la Hong Kong turneul "Diamond Bowl", competitie pre-olimpica la care au participat echipele nationale ale Australiei, Iugoslaviei, Canadei, Chinei, Italiei si Angolei. Conform unor informatii sigure, Ching ar putea avea strinse legaturi cu Triadele (mafia chineza), dar el nu face parte oficial din delegatia Hong-Kong-ului. Cu 18 luni in urma, lui Carl Ching i s-a refuzat intrarea in SUA si Canada. Relatiile dintre CIO si guvernul australian se deterioreaza cu rapiditate Oficialii olimpici sint de-a dreptul furiosi din cauza acestor incidente. Ei au solicitat un raspuns urgent din partea lui John Howard, care a intirziat sa soseasca. Mai mult, guvernul australian a refuzat sa spuna daca mai sint si alti oficiali ai delegatiilor de sportivi in aceasta situatie. Evenimentele neplacute din ultimele zile ameninta sa raceasca grav relatiile dintre CIO si executivul din Tara Cangurilor. Insusi Juan Antonio Samaranch, presedintele CIO, i-a scris direct prim-ministrului Howard, cerindu-i ratiunile exacte ale interzicerii accesului in Australia pentru Gafur Rahimov si Carl Ching Men-Ky. In acelasi timp, John Coates, presedintele Comitetului Olimpic Australian si membru in SOCOG, e convins ca motivele sint bine intemeiate. Pe de alta parte, Dick Pound, un membru al consiliului executiv al CIO, a spus ca, potrivit regulilor interne ale acestui for international, orasele-gazda ale Jocurilor trebuie sa-i lase pe toti oficialii acreditati sa intre pe teritoriul tarii respective. "De exemplu, cind a fost Olimpiada din 1996, de la Atlanta, in Statele Unite, ei a trebuit sa permita accesul delegatiei libiene. Poate ca nu le-a picat bine, dat fiind contextul relatiilor dintre cele doua state, dar nu ai de ales. Face parte din intelegere." Ching: "Dau un milion de dolari celui care va putea sa dovedeasca relatiile mele cu mafia" In cele din urma, Samaranch a acceptat ieri decizia guvernului australian de a interzice accesul lui Gafur Rahimov si Carl Ching Men-Ky. In timpul unei vizite in Satul Olimpic, presedintele CIO a declarat ca nu contesta decizia autoritatilor locale. "Acceptam hotarirea luata. Avem incredere in guvernul australian". Carl Ching a amenintat cu actiunea in justitie, in cazul in care nu i se va permite accesul la Jocurile Olimpice. Cotidianul "South China Morning Post" a publicat in editia de ieri declaratia oficialului din Hong Kong: "Daca nu ma vor lasa sa intru in Australia, voi da in judecata guvernul acestei tari. Voi merge la Natiunile Unite si la toate asociatiile sportive din lume. E vorba ori de discriminare rasiala ori de insulta". Ching a oferit un milion de dolari americani persoanei care ar putea proba faptul ca a fost implicat in activitati mafiote. MARGARIT BANUTA Magicianul Danut Lupu a fost si va ramine un rasfatat al gazonului. Fotbalist cu un talent iesit din comun, dar mai capricios decit o printesa austro-ungara, "Marele Blond" a reusit pina acum sa pacaleasca mai toti presedintii echipelor pe unde a trecut. De la grecul Vardinoiannis si pina la Copos, Lupu a luat bani cu nemiluita, dolari care apoi au primit destinatii curioase. Suporterii rapidisti nu isi amintesc ca Danut sa fi facut vreun meci mare pentru echipa lui Lucescu. "Numai in blaturile cu Argesul mai sclipea si el". Mai mult, Lupu a intrat si in niste combinatii periculoase, chiar el recunoscind ca a "trintit" partidele pe care le-a disputat Rapidul contra lui Dinamo. Ajuns in vara la gruparea sa de suflet, Lupu a fost etichetat drept "blatist" de suporterii "ros-albi" si tratat cu multa ostilitate. Aversiunea cu care a fost primit in familia "ciinilor" s-a manifestat si in relatiile cu doi dintre cei mai valorosi jucatori dinamovisti, Hildan si Florentin Petre. Cei doi "catelusi" au dat tonul cintecului de despartire pentru Lupu. Alungarea a survenit mai rapid decit se astepta chiar antrenorul Cornel Dinu, "Procurorul" fiind si el unul dintre cei care negau valoarea fostului international. Dupa despartire, Lupu s-a strimbat de necaz si a inceput sa dea din colt in colt, sunind pe la prieteni, cu scopul de gasi un alt club pe care sa-l pacaleasca. Primul care i-a iesit in cale a fost Petre Buduru, actual sef la Astra. Compania cu sediul in cartierul de vest al Ploiestiului l-a prins pe Lupu in organigrama, urmind ca acesta sa ocupe un post cit mai bine platit. De remarcat ca aceasta manevra a fost facuta pe sest, fara ca alti conducatori ai "astralilor" sa afle despre noua achizitie. Nici antrenorul Ion Marin nu a fost instiintat, drept pentru care el a protestat vehement, dar fara nici un folos. Primit cu reticenta si la Astra, Lupu a explicat noilor sai protectori ca sederea sa in vecinatatea Cimitirului Bolovani va fi de scurta durata. Danut Lupu nu a dorit decit ca Astra sa-i plateasca dezlegarea de "ciini" si atit. In zilele ce vor urma, "Marele Alb" isi va pune in aplicare planul diabolic de pacalire a unui alt club. Urmatorii inselati vor fi israelienii de la Maccabi Tel Aviv, care vor "dona" maiastrului jucator suma de 150.000 de dolari. Bani cu care Danut poate sa organizeze o afacere de transport pe Dunare, in principal produse de tutungerie. O fata, doi baieti, trei posibilitati Despre "Fachirul" sau "Giscanul", cum este supranumit Nicolae Dobrin, unul dintre cei mai valorosi fotbalisti romani, a aparut recent o informatie care dezvaluie faptul ca mingicarul pitestean a fost acuzat de viol. Obisnuit cu fentele, Dobrin a sedus, in tinerete, o minora debarasatoare a unui restaurant aflat in apropierea stadionului din Trivale. "Fenta" cu debarasatoarea s-a consumat sub tribunele arenei, iar postludiul a reprezentat o acuzatie de viol pe numele fotbalistului. A urmat, fireste, o nunta ca-n povesti, ca doar nu era sa ramina Argesul fara vedeta. "Fentele" cu minora debarasatoare nu au mai continuat, chiar daca "Giscanul" sforaia in acelasi pat cu ea. "Titular" devenise, de nevoie, Mircea, fratele fotbalistului, care "suta" cu singe rece, cind se iveau zorii zilei. Acest "menage trois" s-a transformat rapid intr-o viata cu adevarat de familie, Nicolae divortind ca sa-si lase fratele sa se bucure legal de nurii minorei debarasatoare. Batrinul si fotbalul Nu este ceea ce ar crede unii, o copie a celebrei pelicule cinematografice "Batrinul si marea". Si nici eroul acestui material nu are nici o legatura cu Spencer Tracy. Florin Halagian tinjeste sa inceapa o noua calatorie pe marea agitata a fotbalului. "Amintirile ma chinuiesc, ma rascolesc, nu mai rezist", refrenul preferat al Armeanului, de cind a fugit de la Brasov, este fredonat din ce in ce mai des de batrinul antrenor. Dupa ce si-a reglat glicemia, s-a plictisit sa dea raite prin parcurile de distractii, antrenorul a inceput sa dea drumul viselor. Fanteziile, intimplate in miez de noapte, ii maresc pulsul intr-o noapte este la Astra. "Ce bine e acolo! Patronul are bani, invirte afaceri mari, cu tutune, asigurari, nu ca altii. Sapaliga nu mai are mult, el e prea baiat bun, si ieftin". Noaptea urmatoare se trezeste Armeanu' "principal" la National. "Nu-i rau nici aici. Pe Gino il stiu de mic, si el ma stie de frica. Cam scotian, dar merge. Decit cu haimanaua aia de Lacatus, care nu stie sa se impuna in fata sabinilor si buburuzelor, mai bine cu Batrinu'". Printre visele frumoase, cu bani multi si jucatori cuminti, Hala mai are si cite un rateu de imaginatie. Alaltaieri, spre exemplu, batrinul antrenor si marea lui dragoste de fotbal s-au contopit intr-un cosmar. "MIKA Astarak te maninca!", vijiiau vorbe perverse. Dupa o racoreala, Armeanu' s-a linistit. "Sint batrin, e departe, dar daca dau banu' e bine!" Un ban pentru Chivorchian Un om de fotbal, altul decit Mitica Dragomir, care se crede un mare manager este armeanul Gheorghe Chivorchian, conducatorul clubului moldav FCM Bacau. Desi antecedentele nu ii creeaza aceasta aura (vezi cazul Halagian), conducatorul de pe Bistrita se lauda ca nimeni nu este mai destept decit el. Amicii lui sustin ca nu mai pot sa stea de vorba cu el pentru ca la fiecare minut se impauneaza cu "cea mai mare realizare din viata", pastrarea lui Catalin Cursaru la Bacau. "Daca nu ieram io, nu mai facea Bacaul atitia bani, cit ii haul", zice Chivo. Abilitatea ii este insa demontata de aceiasi prieteni care sustin ca insusi Cursaru a dorit sa ramina la Bacau si ca presedintele care administreaza si o parte din banii primarului Dumitru Sechelariu nu a facut altceva decit sa-i plateasca tinarului atacant o mica indemnizatie. Recent, Chivorchian a anuntat ca pretul golgeterului moldovean este de un milion de dolari in caz de transfer la o alta echipa romaneasca, intrind insa in flagranta contradictie cu patronul Sechelariu, care vrea trei milioane sau nimic. Un garderobier de la clubul bacauan sustine ca Gica este mai destept si va face tot cum crede el ca-i mai bine pentru buzunarul sau. Aranjind umerasele, sursa noastra pretinde ca a auzit o convorbire intre Chivo si un sponsor rapidist, unde bucuresteanului ii era promis "pachetul" Cursaru la pretul de numai 300.000 de dolari, bani pesin. Subofiterul care nu poate transforma ciinele-n girafa Pe linga cotetele unor ciini cu medalii de campioni isi cauta-n treaba, de ceva timp, un subofiter de presa care seamana izbitor cu un colaborator de la "Ziua". Cind nu scrie lozinci in programele de meci, subofiterul din povestea noastra gindeste cu marginea caschetei la imaginea clubului, pe care-l iubeste ca pe-o promovare la exceptional. Miroase a vinilin ars prin stadionul fostilor militieni de la o posta, da' imaginea nu se schimba in bine, ba din contra. 'Geaba latra ciinii, 'geaba spumega pocalele victoriei, subofiterul nu gaseste solutia. Mai da un telefon, mai saluta cu "colegialitate" niscaiva reporteri convertiti din suporteri, tot nu iese nimic. Ciinele arata tot a ciine, nu poate sa-l transforme in girafa nici daca da Dudu (nu Georgescu, celalalt!) ordin de zi pe unitate. "Sint eu de vina?", se intreaba harnicul personaj aranjindu-si nodul cravatei in oglinda telefonului mobil. "Nu esti tu de vina. Timpurile sint de vina, insusi Destinul", ii raspunde in poloneza un picolo istet, care ii asaza in fata citeva farfurii cu pizza si altele cu fripturi. "Am comandat eu asa ceva?", isi intreaba ceasul cu doi ciini rosii pe cadran acelasi subofiter. "Pe cuvintul meu de campion, nu-mi mai vad cascheta de atita treaba. Nu mai sint sigur pe cuvinte, pe intimplari, pe nume proprii. Pe Ticleanu l-am numit «domnu' Ticleanu», lui Mister i-am spus «Mister», e pe caseta, a vazut o tara-ntreaga. De ce-o ride lumea de mine? Las' ca termin eu liceul si ma fac ofiter, dar si-acu' e bine, ca functia bate gradul", ii explica pustiului cazut in admiratie. Plateste nota, cere chitanta si pentru bacsis, se intoarce la unitate. Deschide ziarul, vede poza cu girafa uitindu-se la flacara olimpica si urla la soldatul deghizat in secretara: "Sa fiti voi ai blatului cu ciinii vostri cu tot, va lungesc eu giturile si, daca o fi, stau peste program!". 