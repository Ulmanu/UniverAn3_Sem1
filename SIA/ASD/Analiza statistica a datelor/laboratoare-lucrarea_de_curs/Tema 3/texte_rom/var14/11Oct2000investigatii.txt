 Sorin Ovidiu Vantu si-a creat un adevarat imperiu condus si controlat de fosti ofiteri de Securitate si SRI Reteaua Gelsor In afacerea FNI-SOV Invest au fost atrase, de mirajul multiplicarii, alte citeva sute de mii de romani. La originea afacerii FNI s-a aflat firma GELSOR. Patronul acestei firme, considerat a fi creierul intregii operatiuni FNI este Sorin Ovidiu Vantu. Comparativ cu predecesori de genul Stoica sau Danielescu, Vantu s-a mentinut tot timpul in anonimat. O data cu demantelarea escrocheriei FNI s-a vazut ca Sorin Ovidiu Vantu a fost persoana fizica in conturile careia a intrat cea mai mare suma scoasa de cineva din fond (peste 472 miliarde lei). Nu numai ca el personal a cistigat sume uriase de bani, insa numeroase firme controlate de el si-au asigurat dezvoltarea si prosperitatea din bani proveniti tot de la FNI. Cum a ajuns Gelsor sa se dezvolte pe spinarea deponentilor FNI se poate afla numai analizind cu atentie evolutia financiara a imperiului. Pina in 1997, cind afacerea a trecut, formal, in miinile Centrocoop, Vantu a controlat direct dezvoltarea acestui fond de investitii, cu ajutorul firmei SGI, parte din imperiul Gelsor. Dupa gasirea unui paravan al afacerii, in persoana Centrocoop-ului, SOV a continuat sa controleze afacerea, din umbra. A preluat, prin SVM Gelsor, distribuirea unitatilor de fond FNI, folosind in acest scop filialele Gelsor din tara. Pentru aceasta a avut grija sa preia de la SOV Invest un "Contract de Administrare de Portofoliu FNI", contract incheiat la 1 iunie 1997 pentru "achizitionarea si vinzarea de actiuni cotate la Bursa de Valori Bucuresti si pe piata RASDAQ". Cum avea sa se constate mai tirziu, (vezi raportul Sassu), contractul s-a dovedit a fi fost extrem de pagubos pentru investitorii FNI. Nu si pentru Gelsor. Afacerea n-ar fi reusit insa daca Gelsor nu ar fi mizat pe ofiteri activi sau in rezerva ai Serviciului Roman de Informatii, multi dintre ei cu vechi state in fosta Securitate. A creat o retea de tip militar prin care au fost rulate mii de miliarde de lei, multi dintre acesti bani fiind ai unor nevoiasi dornici de o imbogatire rapida. Reteaua Gelsor a fost utilizata din plin in operatiunea FNI, fara ca SRI, sau alte institutii ale statului, sa actioneze eficient si in timp util. S-a actionat doar cind, dintr-o greseala de "apreciere", s-a atentat la credibilitatea Bancii Comerciale Romane. Pina atunci insa, tot potentialul informativ cu care au fost "inzestrati" ofiterii din Gelsor a fost utilizat in tranzactiile financiare din canalele Gelsor. S-a mers pina intr-acolo incit, se spune, a fost folosita in afacerea FNI, pina si posta speciala a Serviciului Roman de Informatii. Ca sa nu mai vorbim de informatiile confidentiale ajunse, prin specificul activitatii SRI, la urechile acestor cadre. Activitatea desfasurata de oamenii din Gelsor, pe parcursul ultimilor ani, ar putea fi comparata fara prea mult efort, cu spionajul economic. Este poate una dintre explicatiile faptului ca, foarte multi dintre ofiterii si colaboratorii Gelsor au facut parte din directiile economice ale serviciilor romanesti de informatii. Toate datele converg insa spre o concluzie extrem de ingrijoratoare: in spatele imperiului Gelsor, cel care a facut posibila operatiunea FNI, s-a aflat si inca se mai afla un adevarat serviciu de informatii, constituit dupa reguli si instructiuni precise. Majoritatea posturilor de conducere din imperiul Gelsor sint ocupate de ofiteri proveniti in proportie de 90 % din SRI si SIE, restul fiind rezervisti din fosta Securitate pensionati inainte de 1989. Prezentam alaturat, pentru exemplificare, o lista partiala a cadrelor plasate in fruntea agentiilor Gelsor din tara. In numerele urmatoare ale cotidianului nostru vom prezenta si alte nume. DAN BADEA SRI-istii si securistii de la Gelsor Constanta : Inca de la infiintare, filiala Gelsor Constanta, una dintre cele mai active din tara, a fost incredintata spre organizare fostului lt.-col. SRI Paul Dutu. Abilitatile "manageriale" ale ofiterului de informatii l-au recomandat pe acesta, in scurt timp, pentru o functie si mai importanta in ierarhia Gelsor, avansind imediat ca organizator si supraveghetor de zona, primind in subordine alte trei judete limitrofe. Surse confidentiale afirma ca succesul deosebit repurtat de Dutu in administrarea filialei Gelsor se datoreaza sprijinului si colaborarii cu fostii colegi rezervisti din SRI. In urma cu aproape un an, lt.-col. Paul Dutu a trecut in rezerva si de la Gelsor. (Dan Mihaescu) BrAila: Sef la Gelsor Braila a fost col (r)Dumitru Boldeanu, fost sef al SRI Braila, jurist-consult la Statiunea de Cercetare si Ameliorare a Solurilor Saraturoase Braila. De semenea, Boldeanu a fost sef si la FNI Braila. El a fost in relatii bune cu Aurel Hirjoghe - lt.-col(r) - SRI - retras in primii ani dupa revolutie, jurist-consult la Buzea SNC, firma implicata in afaceri cu carburanti pe teritoriul fostei URSS, cit si in preluarea Combinatului Dunacor unde a lasat datorii neplatite de peste 300 de milioane de lei la nivelul anului 1998. Un alt prieten al sefului de la Gelsor este si Gheorghe Cioranu, colonel, actualmente comandant al Unitatii de Cercetare din cadrul Corpului 8 al Armatei a II-a. Cioranu este in bune relatii cu fostul prim-secretar Anton Lungu (PDSR), actualul primar al municipiului Braila. Tulcea: Florin Nencu, fost ofiter in SRI Tulcea, a fost si el sef la Gelsor Tulcea. Se pare ca Nencu a fost implicat in firmele care au concesionat ilegal pescuitul in Delta Dunarii. ( Stefan Catalin Iordache ) Brasov : Colonelul Marius Margineanu este fostul sef al SRI Brasov. El a activat in aceasta functie din anul 1991 pina in 1996. George Petcu, unul dintre reprezentantii investitori FNI Brasov, spune ca Marius Margineanu a lucrat timp de un an la conducerea filialei fondului din Brasov, insa el a fost demis cu putin timp inainte de caderea fondului. Acum investitorii FNI il considera pe Marius Margineanu unul dintre reprezentantii lor, pentru ca la rindul lui, acesta a pierdut suma de 80 milioane de lei, bani pe care i-a depus la FNI Brasov. Ambrozie Popa este fost ofiter de contrainformatii din cadrul SRI Brasov. Desi Gelsor sustine ca nici Marius Margineanu si nici Ambrozie Popa nu figureaza in scriptele lor, se pare ca cei doi au fost angajati la Gelsor Bucuresti. Cluj : Seful filialei Gelsor Cluj a fost Emil Lemnaru, securist timp de douazeci de ani. Intrat in cadrul fostei Securitati in anii '70, Lemnaru s-a retras din SRI pe motiv de virsta, in 1994, cu gradul de colonel in rezerva. In momentul pensionarii, el ocupa functia de sef al compartimentului de informatii externe al SRI Cluj. Imediat dupa pensionare a fost "racolat" in cadrul Gelsor unde a fost seful filialei clujene. Cind FNI a intrat in administratia Sov Invest, Lemnaru s-a tranferat aici. A doua zi dupa ce a izbucnit scandalul FNI, Emil Lemnaru si-a dat demisia din functie acuzind un atac de cord. ( Bogdan Stanciu ) Hunedoara : Atit Gelsor, cit si Safi au fost conduse pina in 1998 de colonelul Augustin Guran, pensionat din 1989 de la Securitate. Acesta este, ca meserie de baza, profesor de istorie. A intrat in Securitate in 1974, fiind incadrat la Serviciul personal-invatamint. In Gelsor a intrat la cererea Bucurestiului, devenind seful acestei institutii. Dupa deces, functia i-a fost preluata de colonelul Ivanescu Gheorghe, cel care a fost seful FNI Hunedoara. (Lucian Stanciu) Arad: Directorul Gelsor, Liviu Stana, fost ofiter de securitate, a ajuns la Arad, dupa cum am fost informati din surse confidentiale, dupa anul 1990 si a lucrat in structurile SRI ca ofiter cu protectia (CI) pina la trecerea in rezerva, cu gradul de locotenent-colonel, in anul 1992. El a venit din judetul Timis, fiind trecut in rezerva tot de Timis. De la infiintare si pina acum un an, Liviu Stana a fost director al Gelsor Arad. O perioada, Liviu Stana a fost si director al FNI din Arad. (Sorin Trocan) Tirgu-MureS: Roman Chereches, ofiter de contraspionaj, a fost directorul filialei Gelsor Tirgu-Mures. Chereches are 65 de ani si pina in 1990 a lucrat ca ofiter de contraspionaj la Securitate. Dupa Gelsor, a mai ocupat functia de director al FNI pina in 1998, cind a fost inlocuit de Alexandru Pogaceanu, si el fost lucrator in Securitate. ( Cora Muntean ) Lista lui Remes, pusa la pastrare Vinerea trecuta, la ultima sa conferinta de presa, ministrul finantelor Traian Decebal Remes anunta sus si tare ca va publica listele cu persoanele fizice care au incasat sume impresionante de bani chiar in perioada premergatoare caderii Fondului National de Investitii (FNI). Imediat, Remes a fost atacat din toate partile de catre diversi parlamentari, fiind somat sa prezinte listele. Urmare acestor presiuni, ministrul finantelor a promis ca va merge pina in pinzele albe pentru a demonstra ca statul roman nu trebuie sa fie obligat la despagubirea investitorilor, atita vreme cit FNI a avut la baza, inca din fasa, o inginerie fianciara. Cu toate ca o serie de jurnalisti primisera asigurari ferme ca in cursul zilei de ieri vor afla lista cu persoane fizice care au profitat de pe urma FNI, Remes a evitat sa se intilneasca cu ziaristii. Contactat telefonic, ministrul a cerut o aminare pe motiv ca trebuie sa ceara aprobarea primului ministru Mugur Isarescu. Cu toate acestea, "Evenimentul zilei" a reusit sa intre in posesia unui document oficial care dezvaluie numele unor persoane fizice pentru care FNI a fost un adevarat izvor de bani. Domnul SOV, beneficiar universal Conform unei note de constatare incheiata de catre Directia de Supraveghere a Bancii Nationale a Romaniei (BNR), majoritatea rulajelor importante din afacerea FNI s-au efectuat prin intermediul unor conturi in lei si valuta deschise de catre SOV Invest la BCR - sucursala sectorului 5 - Bucuresti. Din controlul efectuat de BNR asupra ordinelor de plata emise de SOV Invest catre diverse persoane fizice a rezultat ca unul dintre cei mai avantajati investitori a fost Sorin Ovidiu Vantu, "parintele" Fondului. In decursul perioadei ianuarie 1999 - mai 2000 domnul SOV figureaza ca beneficiar al sumei totale de 472.501.153.847. Nota BNR arata ca Sorin Ovidiu Vantu a beneficiat de acesti bani dupa cum urmeaza: ianuarie - decembrie 1999 - 131.298.484.465 lei (n.r. - ceea ce, la un curs mediu al dolarului de 15.332 lei ar insemna 8.563.689,3 dolari) si ianuarie - mai 2000 - 341.202.669.382 lei (n.r. - la un curs mediu al dolarului de 19.283 lei inseamna 17.694.480,59 dolari). Deputatul, la retrageri se cunoaste In afara acestui pion important al afacerii SOV Invest - FNI, pe listele intocmite de catre BNR se mai regaseste un anume Anton Ionescu, persoana fizica cu acelasi nume ca al deputatului liberal. Contactindu-l telefonic pe deputatul Anton Ionescu, pentru a vedea daca este una si aceeasi persoana cu investitorul FNI care a ridicat importante sume de bani, parlamentarul a recunoscut, printre dinti, ca din 1997 a fost unul dintre romanii care a bagat bani la acest Fond. "In 1998, auzind ca lucrurile nu stau tocmai bine la FNI, am retras o anumita suma. Insa, in ianuarie 1999 am depus din nou niste bani", a declarat deputatul liberal. Intrebat daca sumele retrase de el sint aceleasi cu cele mentionate in nota BNR, Anton Ionescu a negat acest fapt. El a aratat ca, de fapt, sumele cu care el ar figura sint artificiale, deoarece raportul comisiei paramentare de ancheta nu ar fi inregistrat si desele operatiuni (depuneri - retrageri) care au avut loc. In plus, deputatul a aratat ca si el este pagubit la FNI, deoarece are de incasat (daca platile s-ar efectua la ultima valoare raportata a unitatilor de fond, de circa 103.700 lei) suma de 6 (sase) miliarde de lei. Desi n-a precizat cit a scos de la FNI de-a lungul anilor, aruncind o privire pe nota BNR rezulta ca SOV Invest a efectuat catre Anton Ionescu urmatoarele plati: august - decembrie 1998 - 1.684.744.788 lei (n.r. - la un curs mediu al dolarului de 9.530 lei inseamna 176.783 dolari), iar in perioada ianuarie - decembrie 1999 - 455.224.913 lei ( echivalentul a 29.691 dolari). Nume sonore, de la un miliard in sus Pe lista BNR mai apar alte nume sonore, precum vicepresedintele CEC, Constantin Cioscu, care in perioada ianuarie - mai 2000 a primit de la SOV Invest suma de 1.614.688.388 lei, adica echivalentul a 83.736 dolari. Chiar si Marian Crisan (n.r. - o fi una si aceeasi persoana cu vicepresedintele Bancii Tiriac, ex-presedinte al BRD si tatal cintaretului Catalin Crisan?) apare pe listele celor care au beneficiat in perioada ianuarie - decembrie 1999 de bani de la SOV Invest. Personajul amintit figureaza ca a primit de la SOV Invest suma de 922.218.495 lei (n.r. - 60.149 dolari). Cu mari sume de bani retrase de la FNI prin intermediul SOV Invest, mai apare si sibianul Ilie Carabulea, recent angrenat in scandalul transportatorilor rutieri din Romania. Acesta figureaza pe nota BNR cu o retragere de la FNI, in perioada ianuarie - mai 2000, in suma de 14.928.289.527 lei, adica 774.168 dolari. Rasfatati pe banii SOV Invest Foarte interesant este faptul ca inainte de caderea FNI, adica in perioada ianuarie - mai 2000, de la SOV Invest s-au dispus catre anumite persoane fizice importante sume de bani, marea lor majoritate de peste 10 miliarde de lei. Printre investitorii care si-au retras banii il intilnim pe Popa Nicolae (n.r. - partenerul de afaceri al lui Sorin Ovidiu Vantu) - 28,6 miliarde lei. Aici trebuie mentionat ca Nicolae Popa mai figureaza in nota BNR cu o retragere de 20,991 miliarde lei, in perioada ianuarie - decembrie 1999. Alte persoane fizice care au incasat de la SOV Invest peste 10 miliarde lei intre ianuarie - mai 2000 au fost: Iulia Ionescu - 10,42 mld. lei; Achimescu Emil - 10,13 mld. lei; Ionut Cojoaca (angajat al grupului Gelsor) - 10,21 mld. lei; Alexandru Saidac - 10,38 mld. lei. Caracatita In afara persoanelor fizice amintite mai sus, printre beneficiarii mai multor zeci de miliarde de lei de la SOV Invest, Directia de supraveghere a BNR nominalizeaza o serie de societati comerciale ce fac parte din grupul financiar Gelsor, sau pe care Sorin Ovidiu Vantu le controleaza prin diversi interpusi: Gelsor, Gelsor IT, cotidianul Curentul, Societatea Generala de Investitii (SGI), agentia de publicitate Tempo Advertising, Multimedia Network, Imola SA, Institutul de sondare a opiniei publice INSOMAR si altele. 4 miliarde de lei din titluri de stat Totodata, BNR precizeaza ca intre 1 ianuarie 2000 si 24 mai 2000, SOV Invest a mai efectuat plati de peste 99,725 miliarde lei, reprezentind chirii, salarii, telefoane si diverse plati catre persoane fizice. In plus, intre 26 ianuarie 2000 si 22 mai 2000, SOV Invest - FNI a cumparat titluri de stat, al caror rulaj s-a ridicat la 2.872,937 miliarde lei. In aceeasi perioada rulajul total al rascumpararilor totale de titluri de stat s-a ridicat la 2.876,991 miliarde lei. Aceasta inseamna ca practic din aceste tranzactii incheiate cu statul, SOV Invest a ramas, cind si-a dat duhul, cu un venit de 4,053 miliarde lei. OVIDIU ZARA Ultima ora Solicitat sa isi prezinte punctul de vedere fata de acuzatiile care i se aduc, Sorin Ovidiu Vantu a declarat ca ne va acorda astazi un interviu. In numarul de mine veti putea citi acest interviu. Adrian Costea a pierdut procesul cu "Le Monde" Cotidianul francez "Le Monde" a cistigat procesul de defaimare care i-a fost intentat in vara acestui an de Adri-an Costea. In sesizarea inaintata la Tribunalul Corectional din Paris, Costea acuza prestigiosul cotidian francez ca articolele publicate despre evolutia anchetei de la Bucuresti in dosarele "Filiera franceza" si "Jimbolia" i-ar fi prejudiciat imaginea i-ar fi afectat prestigiul, in calitate de ambasador "at large" al Romniei, provocat daune in relatiile cu oamenii de afaceri. Potrivit lui Adrian Costea, si Romnia ar fi avut de pierdut de pe urma acestor articole, deoarece importanti oameni de afaceri straini, cu care era in tratative, nu mai vor sa investeasca in tara noastra. Procesul, anuntat cu surle si tobe, s-a stins din fasa, fiindca Adrian Costea nu a achitat la Tribunalul Corectional din Paris taxa de timbru aferenta milioanelor de franci francezi pe care a solicitat drept reparatii morale. Conform legislatiei franceze, neachitarea taxei este echivalenta cu renuntarea la actiunea penala intentata. Avocatii cotidianului parizian sint de parere ca Adrian Costea a ales aceasta iesire din scena dupa ce a vazut voluminosul dosar cu care "Le Monde" ar fi probat continutul articolelor publicate. Reamintim ca informatiile relatate de cotidianul francez au aparut in toate ziarele din Romnia, insa Costea nu a dat in judecata nici unul dintre acestea. NICOLETA SAVIN Vasile Florea - hotul alpinist Politistii baimareni au reusit sa-l prinda pe Vasile Daniel Florea, 24 de ani, care a spart nu mai putin de zece locuinte in perioada 29 august - 5 octombrie. Ceea ce i-a surprins pe politistii maramureseni a fost modul original in care actiona hotul. Florea isi alegea zona de actiune inca din timpul zilei, iar cind se innopta, "tintea" locuintele care aveau deschisa fereastra de la bucatarie. Apoi, fara coarda de siguranta, escalada zidurile blocurilor, intra in apartamente si cauta doar obiectele mici, de valoare. In calculele infractorului nu intra sub nici o forma faptul daca proprietarii se aflau in locuinta. Acesta viza incursiunile sale orele tirzii, situate intervalul 1.00-4.00 noaptea. De mentionat ca unuia dintre pagubasi, hotul nocturn i-a furat telefonul mobil chiar de pe noptiera de linga patul unde dormea. In alt caz, surprins de proprietar in timp ce ii prada apartamentul, Florea a ales solutia saltului in gol de la etajul intii. Dintre toate obiectele furate de baimarean, a caror valoare a fost estimata la aproximativ 35 de milioane lei, politistii au reusit sa recupereze doar doua inele, pe care hotul nu a mai apucat sa le vinda. La reconstituirea cazului, escaladarile lui Vasile Florea le-au taiat respiratia tuturor celor prezenti. Alarmati de gradul de pericol al "tentativei" cataratorului, politistii i-au cerut acestuia, la reconstituire, sa se asigure cu o coarda. MIHAI MORAR Cazul "Zambra contra Vadim", cercetat la Parchetul General An de an, din 1990 incoace, Mircea Iosipescu-Zambra a fost implicat in diverse scandaluri cu iz politic. "Contele" Zambra este un individ destul de controversat. Multa lume il crede nebun, altii spun despre el ca ar fi doar naiv. Una dintre multele ciudatenii care l-au facut cunoscut este ca in 1990, cind avea 17 ani, si-a infiintat un partid si a vrut sa candideze la Presedintia Romaniei. Ultimul scandal dateaza de doar citeva zile: Zambra a sarit la gitul lui Corneliu Vadim Tudor. Dupa cum am relatat in editia de ieri, "contele" Zambra a declarat ca detine inregistrari care dovedesc faptul ca PRM isi vinde locurile eligibile pentru parlament, cu 130 de milioane. Zambra a precizat si cum urmau sa se imparta banii: "Mi-au cerut 130 de milioane: 90 pentru Vadim Tudor, iar restul pentru Negrea si pentru cheltuieli". Mai mult, Zambra a fost audiat luni, la Parchetul General, intr-un dosar penal vizind sesizarea pe care o facuse in legatura cu banii care i s-au cerut. Deocamdata, autoritatile nu vor sa comenteze nimic despre acest dosar. In ciuda acestui "embargo" informational (motivat, probabil, de bunul mers al anchetei ), "Evenimentul zilei" detine probe indubitabile ca Mircea Iosipescu-Zambra a participat, impreuna cu procurori, politisti si ofiteri din serviciile secrete, la un flagrant, in urma caruia ar putea rezulta arestari spectaculoase. In momentul in care probele pe care le detinem nu vor mai constitui o piedica pentru buna desfasurare a anchetei Parchetului General, vom reveni cu amanunte. Precizam, in acelasi timp, ca Gheorghe Balan, director in Ministerul Agriculturii, nu are nici o legatura cu aceasta afacere. Exista doar o asemanare de nume cu a altui personaj, tot Gheorghe Balan, fost politist, vizat in aceasta poveste. Deocamdata va prezentam reactia personajelor prezentate de Zambra ca intermediari intre el si Vadim: "revolutionarii" Gheorghe Balan si Vasile Negrea. In ceea ce-l priveste pe Stelian Zevedei, pina la inchiderea editiei acesta nu a putut fi contactat. Negrea a recunoscut ca a cautat la PRM un loc eligibil pentru Zambra Vasile Negrea, acuzat de Iosipescu Zambra ca i-ar fi cerut spaga pentru a candida ca deputat pe listele PRM, sustine ca afirmatiile care il vizeaza "reprezinta o modalitate a lui Zambra de a-si face campanie electorala". Negrea, presedintele Ligii Nationale a Revolutionarilor, afiliata la UNORD, ne-a declarat: "Am trecut de partea PRM o data cu membrii UNORD, dar nu sint, deocamdata, membru al acestui partid". Negrea sustine ca banii pe care i-ar fi dat Zambra reprezinta, de fapt, cotizatia de membru al ligii pentru "conte" si pentru sotia acestuia, pe o perioada de trei ani. "Cei doi (Zambra si sotia acestuia - n.n.) au venit la sediul ligii si au platit trei milioane de lei pentru cotizatie. Din cite am inteles, atunci cind i-am semnat cele doua legitimatii si cele doua brevete, el era deja membru al ligii, fiind revolutionar de-al lui Iliescu. A zis ca martori pentru activitatea sa de revolutionar sint Iliescu, Roman, Gelu Voican Voiculescu sau Dan Iosif", a mai precizat Negrea. Liderul revolutionarilor a mai spus ca doar s-a interesat, pentru Zambra, de un loc eligibil pe listele PRM. "Mi s-a spus de la partid (PRM - n.n.) ca nu sint locuri la Bucuresti sau la Brasov. Doar la Prahova mai erau locuri si i s-a oferit ca sa candideze in acest judet. Prima oara ar fi trebuit sa candideze ca independent, din partea Ligii Nationale a Revolutionarilor, si, ulterior, sa treaca pe listele unui partid, in speta PRM", a mai adaugat Negrea. Referitor la flagrantul organizat pentru prinderea sa, Negrea a spus ca nu stia nimic de acest lucru si ca a refuzat sa primeasca banii oferiti de Zambra: «Contele» a insistat, cind eram in biroul ligii, sa imi dea 30 de milioane. Cind a vazut ca il refuz a inceput sa faca crize. A iesit afara, a inceput sa strige la cineva. Probabil ca acum eram legat daca luam banii aia". La rindul sau, Gheorghe Balan, care a fost propus recent ca prim vicepresedinte al Ligii Nationale a Revolutionarilor de catre Negrea si Zevedei (dupa propriile afirmatii), ne-a declarat ca Zambra "este un escroc" care a incercat sa il pacaleasca si pe el. "Si mie a incercat sa imi ofere bani", sustine Balan. Pina la inchiderea editiei nu am reusit sa il contactam pe Stelian Zevedei, un alt personaj mentionat de Zambra. DANIEL NEAMU CHRISTIAN LEVANT PETRISOR CANA Mafia taximetristilor cu epoleti Student omorit cu bita de base-ball de catre un ofiter de contrainformatii Vestea ca un ofiter de contrainformatii iesean a asasinat cu singe rece un tinar student a strabatut ieri Iasiul cu viteza fulgerului. Comisia de ancheta ordonata de generalul Nicolae Ardelean, comandantul Directiei de Protectie a cadrelor din Ministerul de Interne, a sosit luni seara la Iasi si a inceput cercetarile. Numai ca, spre surprinderea tuturor, capitanul ucigas Petru Suhan se afla in libertate, dosarul sau urmind sa ajunga pe masa procurorilor militari abia vineri, 13 octombrie. Tragedia care s-a abatut asupra familiei Popa, din satul Orzeni, comuna Holboca, a scos la iveala modul de operare al "taximetristilor cu epoleti", care au impinzit firmele de taximetre din Iasi, de pe urma carora, se pare, politistii obtin cistiguri fabuloase. Ucis cu o bita si cu lovituri de picior Vasile Popa (20 de ani) a fost ucis cu bestialitate de taximetristul Petru Suhan, capitan, ofiter activ al UM 0962 (fosta 0215), sub pretextul ca o cursa facuta pina la Discoteca Holboca si retur nu fusese achitata. Martorii care au asistat la scenele de cosmar din noaptea de simbata spre duminica, 7/8 octombrie, sustin ca au fost terorizati de politisti care au luat cu asalt cartierul. Totul a inceput simbata, 8 octombrie, in jurul orei 21.00. Lica, cum ii spuneau prietenii lui Vasile, si inca trei baieti au plecat pe jos din cartierul Blocuri Dancu pina la Iulius Mall, unde avea loc un concert. "Am vazut concertul, dupa care am luat un taxi, altul decit cel cu pricina, si ne-am intors la blocuri. Era in jurul orei 0.30. Ne-am gindit ca n-ar fi tirziu sa mergem la discoteca, la Holboca, mai ales ca era destul de aproape. I-am insotit pe cei trei la discoteca, dar aceasta era inchisa. Ne-am intors la blocuri si a ramas sa platesc. Pe drum, taximetristul a baut vin din sticla pe care o aveam cu noi. Atunci cind i-am zis ca am banii acasa m-a luat la bataie si a mers cu mine sa-i achit drumul, ceea ce am facut", povesteste unul dintre prietenii lui Vasile. Desi a avut cursa achitata, Petru Suhan s-a dus la ceilalti trei tineri pe care-i lasase in fata blocului A8, a lasat masina in mijlocul parcarii si le-a cerut baietilor cu nerusinare sa-i mai plateasca inca o data drumul. Altercatia a inceput imediat. Suhan a inceput sa-l bata cu picioarele pe Vasile Popa, pina cind acesta a cazut la pamint linga autoturismul Cielo cu care Suhan facea taximetrie. "Dupa aceea a scos din portbagaj o bita ca acelea de base-ball si l-a fugarit pe celalalt baiat care era in apropiere, dar nu l-a lovit. Observind ca Lica incepe sa se miste si incerca sa se ridice, taximetristul s-a intors si a inceput sa-l bata din nou cu picioarele. Atunci cred ca l-a lovit la cap. Baiatul a cazut din nou in nesimtire pe asfalt. Politistul si-a aruncat bita in portbagaj si a plecat rapid. Noi l-am urcat pe Lica in bloc si l-am dus in apartament", a declarat unul dintre martori. Vasile Popa a murit duminica, in jurul orei 11.00, in bratele surorii, Geta Beldie. Diagnosticul dat de medicii legisti a fost clar: "Fractura de cupola, baza de craniu si hematom subdural". "Poate sa-i dea si 100 de ani de puscarie, ca viata copilului meu nu o mai da nimeni inapoi" Vasile Popa era student in anul I al Facultatii de Economie si Administrarea Afacerilor Iasi, absolvind cu medie mare Liceul Pedagogic Iasi. Cadavrul a fost transportat la casa parinteasca din satul Orzeni si urmeaza a fi inhumat joi, 12 octombrie. Viorica Popa, mama baiatului, ne-a declarat: "Nu pot sa cred ce se spune despre baiatul meu. Acest politist a umblat in portofelul lui si i-a luat buletinul. Noi am gasit portofelul in care era o bancnota de 50.000 lei, dar buletinul lipsea. Daca voia sa-si ia banii pe cursa, de ce nu a luat hirtia din portofel si mi-a omorit miseleste baiatul? A lucrat ca un profesionist. L-a batut astfel incit sa nu lase urme si copilul a murit dupa aceea. Poate sa-i dea si 100 de ani de puscarie, ca viata baiatului meu nu o mai da nimeni inapoi". Potrivit declaratiilor rudelor, cartierul Dancu a fost impinzit de politisti toata ziua de duminica. Cind a auzit de decesul fiului sau, tatal lui Vasile Popa a fugit sa se spinzure, fiind oprit cu greu de sotie. Ghinioanele au urmarit de-a lungul timpului familia din care provenea Viorica Popa (fosta Iusca). Un frate de-al ei, Stefan Iusca, a avut o moarte suspecta, acoperita bine de autoritatile regimului trecut. In 1983, Stefan impreuna cu logodnica lui au fost gasiti taiati de tren, dar cadavrele erau asezate paralel, taieturile fiind aproape simetrice la cele doua corpuri. Toata lumea a considerat ca este vorba despre o crima, insa Militia a sustinut varianta sinuciderii. O sora a Vioricai a avut un accident de circulatie, decedind in conditii groaznice. Acum, Lica a fost omorit in bataie. Masina condusa de politist era inscrisa pe numele sotiei lui Petru Suhan facea, dupa orele de program, taximetrie cu masina achizitionata pe numele sotiei sale, un Cielo cu numarul de inmatriculare IS-98-NXT, cu indicativul "102", fiind colaborator al firmei de taximetrie "Lux Taxi". Iustin Fenea, patronul firmei "Lux Taxi", a declarat pentru "Evenimentul zilei": "Avea o singura masina inscrisa la firma noastra. Cu noi el avea incheiat un contract de prestari servicii, prin care ne obligam sa-i oferim serviciile de dispecerat. Tot ce cunosc despre acest caz este ca o zi facea dinsul taximetrie, iar alta zi, Liviu Hudea, un sofer cu care probabil ca avea o intelegere. Tuturor colaboratorilor nu le asiguram decit acest serviciu de dispecerat. Abia dupa ce s-au intimplat aceste lucruri am aflat ca este politist. Nu cred ca la noi la firma mai sint colaboratori si alti politisti. Dupa parerea mea, omul poate sa faca ce vrea in timpul sau liber, dar este responsabil pentru faptele sale. Daca era angajatul meu, atunci aveam si noi partea noastra de responsabilitate, insa nu este decit colaborator pentru servicii de dispecerat". Cu toate acestea, foarte multi taximetristi ne-au spus ca in toate firmele iesene se afla politisti care practica aceasta meserie. Regii soselelor Persoane care au dorit sa-si pastreze anonimatul ne-au descris cum isi desfasoara activitatea si cum incaseaza fonduri enorme "taximetristii cu epoleti" din municipiul Iasi. Oamenii legii cumpara masini: Dacii, Cielo, Tico sau Matiz, toate nou-noute, si le dau "la strada". Autoturismele nu sint achizitionate niciodata pe numele lor, ci pe cele ale unor rude prin alianta (nasi, fini, cumetri etc.), persoane de incredere. Se pare ca multe cadre au chiar peste 10 masini. Taximetrele sint date in consemn si niciodata soferii lor nu au fost amendati pentru vreo contraventie, sustin sursele noastre. De multe ori, cum a fost si acest caz, autoturismele sint conduse chiar de catre politisti, in timpul lor liber. Dupa cum ne-au marturisit multi taximetristi, foarte des aceste masini sint implicate in accidente rutiere din cauza consumului excesiv de alcool la volan, dar ca dosarele ar disparea ca prin farmec. Cei care cerceteaza aceste cazuri pot depista foarte usor, daca sint interesati sa o faca, aceste masini. Ele nu se afla in calculatorul cu contraventii si nici nu sint controlate de vreun filtru. Taximetristii cu care am discutat au spus ca Petru Suhan era destul de cunoscut printre ei si ca mai are si alte masini. O singura data pe saptamina, de regula simbata sau duminica, politistii incaseaza bani pentru aceasta activitate. Soferii care sint angajati pe aceste masini sint ori persoane de incredere, ori persoane care pot fi santajate si nu vorbesc. Parchetul Militar incepe audierile abia peste doua zile "Motivul pentru care am dorit sa se vopseasca toate taximetrele in galben si negru este tocmai pentru a evita astfel de nenorociri. Cum va puteti da copilul sa se urce intr-o astfel de masina in care daca ai bani prea putini esti omorit? Masura pe care am luat-o este tocmai pentru protectia calatorilor fata de acesti indivizi periculosi. Unii politisti iesiti la pensie au cite 3-4 masini si nu platesc nici un leu impozit. Este drept fata de ceilalti taximetristi care muncesc cinstit?", s-a intrebat primarul Constantin Simirad. Procurorii militari ieseni au declarat ieri presei ca dosarul ofiterului de contrainformatii Petru Suhan va ajunge la Parchetul de pe linga Tribunalul Militar Iasi abia vineri, 13 octombrie. Pina atunci, capitanul Suhan este liber, fiind chemat din cind in cind la politie ca sa mai dea cite o declaratie. CATALIN DUMITRESCU Pozitia Ministerului de Interne Referitor la incidentul care a avut loc in noaptea de 7/8 octombrie a.c. pe raza Muncipiului Iasi, in care a fost implicat capitanul Suhan Petru, ofiter in cadrul Serviciului Independent de Informatii si Protectie Interna Iasi, Sectia de Relatii Publice a Ministerului de Interne este imputernicita sa faca urmatoarele precizari: In noaptea respectiva, in jurul orei 0.15, capitanul Suhan Petru, care, aflat in timpul liber, a efectuat curse de taximetrie in cadrul unei firme autorizate din localitate, a preluat un grup de patru pasageri cu virste cuprinse intre 16 si 23 de ani, domiciliati in satul Dancu, comuna Holboca, judetul Iasi, pentru a-i transporta la o discoteca si retur. Aflati sub influenta bauturilor alcoolice, cei patru tineri au refuzat sa achite contravaloarea cursei, parasind autoturismul. In tentativa de a recupera suma cuvenita, intre ofiter si cele patru persoane au avut loc discutii contradictorii, ajungindu-se la altercatii reciproce, asa cum rezulta din primele declaratii ale celor implicati. Dupa incident, ofiterul si cei patru tineri au parasit locul evenimentului, iar in cursul zilei de duminica, 8 octombrie, in jurul orei 13.00, a fost anuntat decesul, la domiciliul sau, al numitului Popa Vasile, care facea parte din grupul respectiv. In prezent, cercetarile pentru elucidarea tuturor imprejurarilor in care a avut loc evenimentul sint efectuate de catre Parchetul de pe linga Tribunalul Militar Teritorial Iasi. Conducerea institutiei noastre a dispus efectuatea unei anchete interne, urmind ca, in functie de vinovatia stabilita in sarcina ofiterului, sa ia masurile legale. Directia Relatii Publice a Ministerului de Interne 