 Gheata la mal pe piata fondurilor mutuale Titlurile de participare la fondurile mutuale romanesti au continuat sa arate o tendinta de crestere in luna septembrie, cind valoarea unui activ s-a majorat, in medie, cu 2,8% fata de luna precedenta, a informat ieri Uniunea Nationala a Organismelor de Plasament Colectiv (UNOPC). Dar, afisarea unor cresteri nu a umplut insa pusculitele fondurilor mutuale, care au pierdut, in septembrie, aproape 10% din banii plasati de investitori in luna anterioara. Desi oficialii uniunii considera ca investitia in fonduri mutuale ramine una dintre cele mai profitabile plasamente, argumentind ca rentabilitatea primelor noua luni, de 70,9%, depaseste nivelul anual al dobinzilor din piata bancara si a titlurilor de stat, totusi cresterea vine din inertie. Numarul de investitori a scazut usor, cu 0,9% fata de luna precedenta, ajungind la 47.428, dar nu se mai simte in piata un val de panica. "Credem ca in septembrie s-a cam atins limita de jos a interesului fata de titluri de participare la fonduri mutuale si din perspectiva numarului de investitori, cit si a sumelor plasate de acestia", ne-a declarat Dragos Simion, presedintele UNOPC. Piata fondurilor mutuale este insa fragila in eventualitatea unei accelerari a deprecierii monedei nationale. "Daca leul continua sa cada, investitorii vor prefera sa plaseze banii in dolari si banii vor pleca si din piata fondurilor mutuale", a observat Simion. "In definitiv am mai cunoscut o astfel de experienta, ulterioara alegerilor din 1996, cind moneda nationala s-a devalorizat puternic si a aparut o psihoza a investitorilor, care au actionat emotional si au schimbat leii pe dolari", a spus presedintele UNOPC. LIDIA MOISE Romanii descopera plasamentele alternative 320 milioane de lei pentru un "Grigorescu" Pinzele semnate Nicolae Grigorescu continua sa faca furori la licitatiile Casei Alis. "Car cu boi", o lucrare autentificata de istoricul de arta Remus Niculescu, s-a vindut la ultima sedinta a casei de licitatii respective cu 320 milioane lei, echivalentul a 13.300 dolari. Este cel de-al treilea tablou realizat de Grigorescu care intra in topul celor mai bune zece lucrari vindute in anul 2000. "Fata cu cobilita", adjudecata pe 21 mai la 850 milioane lei, echivalentul a 41.600 dolari, se gaseste chiar pe prima pozitie a clasamentului din anul 2000, intre aceasta si pinza vinduta in luna octombrie mai existind una, "Ciobanas", care s-a adjudecat pe 18 iunie cu 163 milioane lei, echivalentul a 7.800 dolari. Intr-un top alcatuit pentru perioada 1995-1999, "Fata cu cobilita" ocupa pozitia a doua, tabloul gasindu-se la mai putin de 3.000 de dolari in urma liderului, "Cap de tarancuta cu tulpan galben" a lui Ion Andreescu, lucrare care a obtinut aproape 44.450 dolari in decembrie 1999. "La arat pe inserat", un alt tablou de Grigorescu care s-a adjudecat in 1996 la 30.600 dolari, s-a gasit pe locul intii al topului pictorilor autohtoni pina in acea ultima luna a anului 1999. Prestigiosul anuar Akoun ii aloca lui Nicolae Grigorescu o cota internationala medie de vinzare de 13.000 dolari, inaintea acestuia aflindu-se Stefan Luchian cu 20.000 dolari si Nicolae Tonitza cu 19.000 dolari. IONUT BALAN In Romania, Caii de rasa sint un lux In urma cu opt ani, echipa de calarie a Romaniei s-a calificat la Jocurile Olimpice de la Barcelona, dar nu a ajuns acolo din lipsa banilor. Mare lucru nu s-a schimbat nici pina astazi, in ciuda eforturilor unei mici comunitati de prieteni ai calului, in mare parte grupata in Federatia Ecvestra Romana, care are totusi ambitia de a organiza, anual, o competitie de calarie - sarituri peste obstacole - din cadrul Cupei Mondiale. Evenimentul ecvestru din acest an tocmai s-a consumat la Corbeanca, linga Bucuresti, la finele saptaminii trecute. Timp de trei zile, "cuplurile" de cai si calareti prezente au oferit un spectacol elegant, care in sine n-a purtat amprenta marilor dificultati financiare care fac din Romania o tara unde caii de rasa sint un lux. Intrarea, in urma cu trei ani, in circuitul international al marilor competitii s-a facut cu mult entuziasm, dar cu foarte putini bani. Cu toate eforturile, anul acesta organizatorii au avut la dispozitie aproximativ 500 milioane lei, bani greu de strins. Ministerul Tineretului si Sportului a participat cu 100 milioane lei la organizarea acestei competitii internationale, iar sponsorii au completat restul. Chiria terenului, relativ modesta, de 30 milioane lei, a trebuit totusi achitata, dar cheltuielile nu se opresc aici. Cazarea participantilor, calareti in competitie, observatori oficiali, arbitri, medici veterinari, transportul cailor, ingrijirea lor, costa. Marii campioni nu vin pentru un premiu de 300 de marci Pe de alta parte, competitia nu a fost interesanta pentru marii campioni, care nu au fost atrasi de premiile modeste oferite la etapa romaneasca a Cupei Mondiale la calarie. Valoarea totala a premiilor pentru cele 6 competitii derulate in cele trei zile a fost de numai 16.000 de marci germane. Cel mai consistent, oferit pentru cucerirea "Cupei Samsung", a fost de 6.000 de marci si "s-a imprastiat", potrivit unor cote procentuale, celor trei echipe concurente. In probele individuale, premiile, de 1.000 marci sau 1.500 marci, au fost impartite in cote fixate la 30% pentru primul loc, 25% pentru locul doi, 20% pentru locul trei, restul pentru locul patru. Cele doua echipe straine care au concurat alaturi de romani, din Ungaria si Polonia, n-au venit aici de dragul banilor, ci pentru a participa la un concurs, pe care-l considera deja important. "Costurile participarii sint imense, in plus caii mei au fost foarte nervosi in timpul transportului si au avut nevoie de multa atentie si afectiune", a observat Monica Przysada. Caii de rasa autohtona ar putea fi produs de export "Nu banii sint importanti pentru noi, ci participarea la competitii, care justifica un efort imens de antrenare si pregatire a cailor", ne-a declarat Aurel Cojocariu, campionul de anul trecut al Romaniei. Caii de rasa potriviti pentru sarituri, crescuti in cele citeva herghelii romanesti, in majoritate particulare, pot costa pina la 25.000-30.000 dolari. Ei au nevoie de trei ani de antrenament pentru a-si face debutul in competitii, in care pot rezista 10-12 ani. Romania are insa ce arata iubitorilor de cai din lume, crescatorii de cai au creat o rasa autohtona, "Calul romanesc de sport". Unul din caii lui Cojocariu, Sarlatan, a participat la finala Cupei Mondiale de anul trecut si apartine rasei romanesti. Calaria nu este un sport "rege" care sa justifice interesul masiv al autoritatilor sau al sponsorilor. Nici macar pariuri nu prea se incheaga pe marginea terenului. Ramine insa unul dintre cele mai scumpe sporturi. "Degeaba ai calareti de clasa, daca pretul unui cal cu performante este echivalentul a patru Rolls Royce-uri", ne-a declarat poloneza Monika Przysada, cea mai tinara si cea mai frumoasa participanta a etapei romanesti a Cupei Mondiale. Evident, calaretii romani si proprietarii de cai, pasionati, nu au inca bani pentru asa ceva. Ramine speranta ca rasa romaneasca de cai pentru sarituri obstacole va rupe intr-o buna zi gura tirgului si va intra in elita lumii. LIDIA MOISE 