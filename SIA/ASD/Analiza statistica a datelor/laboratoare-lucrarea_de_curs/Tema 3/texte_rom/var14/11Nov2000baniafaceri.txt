 In scandalul rambursarilor ilegale de TVA vor urma, in zilele urmatoare, Noi arestari la Ministerul Finantelor Surse din Parchetul General au afirmat ca vor urma alte arestari in scandalul rambursarilor ilegale de TVA aprobate de angajati ai Administratiei Financiare a Sectorului 5 Bucuresti. Reamintim ca in urma dezvaluirilor "Evenimentului zilei", Parchetul General a operat in aceasta saptamina, arestarea a trei persoane implicate: Ionel Danescu, Elena Braia si Lidia Podaru. Cei trei au fost audiati ieri de procurorii Parchetului General. Tot ieri a fost audiat, in legatura cu aceleasi infractiuni, Haralamb Mihailov, arestat cu putin timp in urma la Constanta. Mihailov a fost functionar la Administratia Financiara a Sectorului 5 intre anii 1998 si 1999, cind au avut loc ilegalitatile legate de TVA. Parchetul are in vizor toti "ilegalistii TVA" La inceputul anului, ministrul finantelor, Decebal Traian Remes, a cerut Politiei si Parchetului sa inceapa urmarirea penala impotriva unor functionari din finante implicati in fraudarea bugetului de stat. Sesizarea a fost facuta in urma concluziilor unei inspectii facute de Corpul de Control al ministrului, care a constatat ca zeci de firme-fantoma au beneficiat de restituiri ilegale de TVA, in valoare de peste 1.000 miliarde lei. Functionarii din finante au fost acuzati de neglijenta in serviciu care a produs consecinte grave si de inselaciune. Sesizarea penala ii viza pe: Constanta Bratu, Cristina Duta, Ana Angela Georgescu, Lavinia Marinescu, Lidia Podaru - inspectori; Elena Braia, Violeta Serb, Florin Nicolae - sefi serviciu; Elena Ioanitoaia, director adjunct, si Ionel Danescu - ex-director general. Danescu, Podaru si Braia au fost arestati. Urmeaza ceilalti. In sesizarea penala se acuza implicarea unor politisti de la Sectia 18, care au impiedicat controlul legalitatii acordarii unei rambursari firmei "Edna Coom" SRL. Cpt. Dobra Gheorghe si slt. Udriste Ionel, de la Sectia 18, au ridicat toate documentele contabile in original ce vizau tocmai rambursarile de TVA ale firmei "Edna", pe 16 septembrie 1999, chiar in timp ce inspectorii ministrului efectuau verificarile la Administratia Financiara a Sectorul 5. Desi s-au facut solicitari scrise, cei doi ofiteri nu au predat documentele organelor de control. Zeci de firme vor avea procese cu statul roman Prima sesizare penala se referea la rambursarile nelegale de TVA acordate firmelor "Valiandra Com" SRL, "Lucia Trading Co" SRL, "Edna Coom" SRL si "Ovidiu Cos Com Impex" SRL. Prejudiciul total pentru care Ministerul Finantelor s-a constituit parte civila este de 6,577 miliarde lei. Patronii firmelor amintite sint acuzati de fals intelectual si uz de fals. A urmat o a doua sesizare penala a Ministerului Finantelor in legatura cu prejudiciul produs bugetului de stat de alti 25 de agenti economici depistati in sectorul 5. Prejudiciul, de zeci de miliarde, va trebui recuperat atit de la agentii economici, cit si de la functionarii implicati din finante. Sint vizate 25 de firme: "Angros Danis Bela Com", "Ony Impex Company 2015", "Anro Trading", "Suiram", "Si Alexandru 3000", "Nik Elvis", "Roxy Com Impex 2015", "Luc Valy 2015", "Si Murate 99", "Rai Com Construct", "BM Sorin Com", "Nico Flor 2015", "Mircos Prod Impex Company", "Rod Com Impex", "Carmen Alex 2015", "Mon Flor Family", "Costinella", "Geda Com", "Alina si Cristi", "Daniellis George Bus Rex", "Mondo Universal", "Valiandra Com", "Bibi Prod Impex Company", "La Alexandru", "Giovada Transport Service 94". DAN BADEA, SORIN CEHAN ONDINE GHERGUT BTR isi va suplimenta lichiditatile pe baza depozitelor externe Comunicat de presa In ultimele zile, Banca Turco-Romana s-a confruntat cu un volum mare de retrageri de numerar din partea clientilor sai, in urma unor zvonuri declansate impotriva sa. Pentru a onora cererile si a fluidiza activitatea in unitatile sale, Banca Turco-Romana a decis sa utilizeze depozitele sale existente in banci din afara Romaniei si astazi deja a inceput sa primeasca aceste lichiditati. Nu ne asteptam sa intimpinam nici un fel de dificultati in a primi in intregime sumele depuse in strainatate si ii asiguram pe clientii nostri ca nu au nici un motiv sa se ingrijoreze pentru depozitele lor la Banca Turco-Romana. Conducerea Bancii Turco-Romane Pe parcursul zilei de ieri, in fata fiecarei sucursale a Bancii Turco-Romane s-au adunat aproximativ 200 de persoane. Conform comunicatului afisat pe geamurile sucursalelor, Banca Turco-Romana, a anuntat ca intr-o prima faza va onora doar platile catre persoanele fizice. Platile se vor face doar in limita a 3.000 de dolari cumulat, zilnic, indiferent daca depozitele sint in lei sau valuta. Pentru persoanele juridice nu se opereaza nici un fel de plati sau transferuri, cu exceptia celor pentru salarii. Aceste masuri de urgenta au fost luate pentru o perioada limitata de timp. Platile catre persoanele fizice se fac pe baza de programare cu 48 de ore inaintea fiecarei plati efective. Daca in jurul orelor 11.00, Banca Turco-Romana a sistat orice fel de plati, la ora 16.00 a reinceput onorarea platilor pentru persoanele fizice care aveau programarea facuta inca din cursul zilei de joi. Cele mai multe persoane aflate la cozile din fata sediilor bancii asteptau sa ajunga in fata ghiseelor pentru a-si opera programarea in vederea incasarii platilor. "Pe fondul aparitiei unor zvonuri privind activitatea BTR, in ultimele zile banca s-a confruntat cu o cerere importanta de retragere de depozite. BNR se afla in contract permanent cu actionarul principal al bancii si cu oficialitatile din Turcia, in vederea identificarii solutiilor pentru rezolvarea problemei lichiditatilor BTR", a spus Mugur Stet, purtatorul de cuvint al Bancii Nationale a Romaniei. GABRIELA TINTEANU Pina la clarificarea situatiei, Bursa de Valori Bucuresti a suspendat actiunea BTR de la tranzactionare Ieri actiunea emisa de Banca Turco-Romana a fost suspendata de la tranzactionare pe Bursa de Valori Bucuresti (BVB), pina la clarificarea situatiei bancii, ne-a declarat Stere Farmache, directorul executiv al BVB. Decizia a fost luata potrivit reglementarilor care guverneaza BVB, pentru a se mentine o piata ordonata, a adaugat Farmache. Titlul BTR a evoluat oscilant in prima parte a sedintei de tranzactionare. Dupa ce joi actiunea BTR pierduse aproximativ 15% din cotatia medie, titlul financiar a intrat vineri in piata la un pret de 1.700 lei. Ultima tranzactie s-a efectuat la ora 10.49, la o cotatie de 2.100 lei. S-au efectuat 11 tranzactii cu actiunea BTR, la cotatii cuprinse intre 1.700 si 2.100 lei/actiune. Separat de informatiile care anuntau o lipsa de lichiditati a bancii asaltata de deponenti, autoritatile bursei au luat decizia si datorita fluctuatiei masive a cotatiei, care a inregistrat cresteri cu 23%, in timpul aceleiasi sedinte, ne-au declarat brokerii. Reamintim ca BVB suspenda automat de la tranzactionare o actiune a carei cotatie se misca in plus sau in minus, cu 25% fata de pretul de deschidere. LIDIA MOISE Agitatie la sucursalele BTR din tara Arad: La sediul Bancii Turco-Romane Arad se aflau ieri, aproximativ 70 de persoane care incercau sa-si scoata bani. Marea majoritate erau reprezentanti ai unor firme. Banca nu a avut ieri bani pentru a onora cererile. Conducerea din Arad nu a putut oferi nici un detaliu asupra situatiei bancii, curiosii fiind indrumati sa se adreseze conducerii centrale de la Bucuresti. SORIN TROCAN Timisoara: Inca de la primele ore ale diminetii, filiala din Timisoara a BTR a fost luata cu asalt, de sute de persoane care incercau sa-si retraga banii. Un pluton de jandarmi a asigurat paza sediului, dar imediat dupa prinz, jandarmii au fost retrasi. Directorul filialei, Emil Eseanu, ne-a spus ca in Timisoara banca a satisfacut cererile de retragere pentru persoanele fizice pina la un plafon de 3.000 de dolari. Firmele n-au putut face insa nici o operatiune cu exceptia celor care aveau anuntata pentru ieri plata salariilor. Directorul Emil Eseanu ne-a mai declarat ca, bancomatele au functionat normal fiind in permanenta alimentate cu numerar. "Pina acum am facut fata fara probleme platilor", ne-a declarat Emil Eseanu, care ne-a mai spus ca filiala din Timisoara a BRT nu are nici un fel de probleme si ca toata agitatia se datoreaza unor zvonuri. TUDOR FLUERAS Cluj: Pe holul Bancii Turco-Romane din Tirgu-Mures, citeva sute de oameni se aflau ieri pentru a-si retrage banii depusi. Spre deosebire de alte dati, la alte banci, deponentii erau mai mult stupefiati decit furiosi. Ei spuneau ca daca ii ajuta Dumnezeu sa-si recupereze banii, prefera sa doarma cu ei sub perna decit sa ii mai depuna in vreo banca. La Tirgu Mures, 60 de persoane si-au desfintat depozitele si s-au platit 104.000 de dolari. CORA MUNTEAN Brasov: La sucursala brasoveana a Bancii Turco-Romane ieri au incetat sa se mai efectueze plati. La intrarea in sediu s-a afisat un comunicat prin care conducerea bancii informeaza ca se vor efectua plati catre persoane fizice in limita unui plafon de 3.000 dolari pe zi pentru fiecare deponent, echivalent in lei sau valuta. In comunicatul bancii se mai precizeaza ca cetatenii care doresc sa-si retraga banii vor trebui sa se programeze cu minimum 48 de ore inainte. La sucursala din Brasov ieri de dimineata, pina in jurul prinzului, s-au adunat aproximativ 50 de persoane care au asteptat in liniste sa se inscrie pe liste, in baza acestora urmind sa se faca platile. In Brasov, nu au existat nici un fel de probleme. Doi politisti au stat in zona, insa nu a fost nevoie de interventia lor. Brasovenii care stateau la cozi pareau derutati. Ei ne-au marturisit ca au auzit ca banca se va prabusi si de aceea vor sa isi retraga banii. Alti clienti ai BTR Brasov sustin ca totul este o diversiune, dar au venit totusi la banca pentru a se inscrie pe liste, de frica sa nu isi piarda banii. CAMELIA CSIKI Iasi: Citeva zeci de deponenti la Banca Turco-Romana au luat cu asalt sediul filialei iesene. Ei au solicitat retragerea in totalitate a sumelor depuse. Conducerea sucursalei din Iasi a Bancii Turco-Romane nu cunostea motivul declansarii panicii printre deponenti, dar a dat toate asigurarile ca banca dispune de lichiditati pentru solutionarea tuturor cererilor de retragere. CATALIN DUMITRESCU Premierul Isarescu a discutat cu omologul sau turc situatia BTR Primul-ministru Mugur Isarescu s-a interesat ieri, in timpul vizitei de lucru pe care a facut-o la Constanta, de soarta BTR. El a spus ca banca are "intr-adevar probleme legate de obtinerea de lichiditate din depozitele pe care aceasta banca le are in strainatate". Isarescu a spus ca BNR cauta in acest moment sa obtina toate informatiile pentru a vedea de ce depozitele Bancii Turco-Romane din strainatate nu sint transferate la cerere. Prim-ministrul Mugur Isarescu i-a telefonat la Ankara omologului sau turc, Bulent Ecevit, pentru ca "banca este numai cu numele turco-romana, ea este in totalitate banca cu capital turcesc". Cei doi premieri au convenit sa caute solutii rapide prin care "sa asiguram lichiditatea necesara a bancii". Solutiile vor fi cautate in cursul acestui week-end si probabil ca luni sau marti vor fi anuntate. "Haideti sa asteptam inceputul saptaminii viitoare", a indemnat premierul. CRISTIAN OPREA Romii din Romania invata management in strainatate Un grup de zece tineri romi din Romania vor fi selectati pentru a participa alaturi de romii din Bulgaria, Slovacia si Ungaria la un curs intensiv de management si conducere, finantat de Banca Mondiala si Fundatia Ford. Programul pentru promovarea profesionalismului managerial al romilor in coordonarea programelor de sprijinire a initiativelor generatoare de venituri a fost initiat de Fondul European pentru Romi PAKIV. Acest program este impartit in trei module de cite trei luni care se vor derula in Marea Britanie, Danemarca si Ungaria. La selectie pot participa toti tinerii romi intre 18 si 30 de ani, cu studii medii si experienta de lucru sau voluntariat intr-un ONG. Data limita a depunerii dosarului este 20 noiembrie 2000, la sediul Organizatiei Romani CRISS Bucuresti. NADIA LAZAR Producatorii sisteaza livrarea de medicamente catre spitalele cu datorii Asociatia Romana a Producatorilor Internationali de Medicamente (ARPIM) va sista livrarea de medicamente catre spitalele care au datorii. Presedintele ARPIM, dr. Adrian Caretu, a declarat ca "incepind din aceasta luna, nu mai putem continua livrarile de medicamente". Dr. Caretu a aratat ca, oricit de mare ar fi suma primita de Sanatate la rectificarea de buget, datoriile spitalelor ar ramine aceleasi. Presedintele ARPIM a precizat ca datoriile spitalelor au crescut mai ales in ultimele luni, prin aplicarea O.U. privind majorarile salariale, directorii spitalelor preferind sa-si plateasca salariatii decit restantele la medicamente, "ceea ce este de inteles". "Eu cred ca nu se va rezolva problema platii datoriilor din spitale, iar criza medicamentelor va continua", a mai spus presedintele ARPIM. Aceste probleme ar putea fi solutionate pe cale legislativa, eventual printr-un ordin comun al Ministerului Sanatatii si al CNAS, prin care sa se dispuna ca datoriile spitalelor sa fie platite direct de catre Casele Judetene de Sanatate, in caz contrar fiind precizate santiuni, a spus dr. Adrian Caretu. El crede ca aceasta criza ar putea fi depasita daca guvernul ar aproba ca excedentul bugetului asigurarilor si fondul de rezerva (insumind 3.800 de milioane de lei) sa fie utilizati pentru acoperirea datoriilor. Presedintele CNAS a transmis in teritoriu mai multe note prin care a cerut ca din banii primiti la rectificarile bugetare sa fie platite esalonat datoriile la medicamente. Pina acum insa nici o unitate sanitara nu s-a grabit sa achite aceste sume, a mai spus presedintele ARPIM. TATIANA DABIJA Omul de afaceri Dan Tartaga pune la cale Inginerii financiare la Fabrica de Zahar Bod Cunoscutul om de afaceri brasovean Dan Tartaga pune la cale o noua inginerie care sa-l salveze de la situatia in care se afla in prezent, si anume aceea de a pierde Fabrica de Zahar Bod. Parchetul General a demonstrat, prin rechizitoriul trimis anul acesta in instanta, ca la licitatia pentru privatizarea Fabricii de Zahar Bod a fost incalcata legea, intrucit Darcom SRL, firma lui Tartaga, s-a prezentat cu un certificat fiscal fals. De asemenea, Comisia senatoriala de ancheta a activitatii FPS a ajuns la concluzia ca privatizarea de la Bod a fost frauduloasa, astfel ca a solicitat anularea licitatiei si rezilierea contractului incheiat cu Darcom SRL. In aceste conditii, la Fabrica de Zahar Bod s-au facut o serie de majorari de capital si se prevad alte astfel de majorari si cesiuni de actiuni, incit atunci cind se va pune problema rezilierii contractului dintre Darcom SRL si FPS firma lui Dan Tartaga sa nu mai aiba nimic la Fabrica de Zahar Bod. Consiliul de Administratie al Fabricii de Zahar Bod, condus de Iulian Tartaga, tatal miliardarului brasovean Dan Tartaga, a convocat AGA de la aceasta firma in 25 octombrie 2000, cu scopul de a aproba o noua majorare de capital in valoare de nu mai putin de 90 de miliarde de lei. Totul s-a facut discret, deoarece directorul FPS Brasov, Torok Ernest, nu stia nimic in urma cu doua zile despre convocarea AGA Extraordinara de la Bod si despre subiectele aflate pe ordinea de zi, desi FPS mai are inca actiuni la fabrica de zahar. Majorarile de capital - contestate de FPS fara nici un rezultat SC Darcom SRL va aduce un aport de capital in valoare de 35 de miliarde de lei, ceea ce reprezinta contravaloarea unor spatii de depozitare pentru sfecla de zahar. Suma este completata de aportul de capital, in valoare de aproape 55 de miliarde de lei, pe care intentioneaza sa-l aduca un alt actionar, Elena Platica, reprezentind de asemenea contravaloarea unor spatii de depozitare a sfeclei de zahar. Astfel, capitalul social al societatii va fi mai mult decit dublat, cresterea urmind sa se faca de la 81,5 miliarde de lei la 171,5 miliarde de lei. Cota detinuta de FPS si de cuponari este redusa la mai putin de jumatate. Printre actionarii de la Fabrica de Zahar Bod apare unul nou, Elena Platica, in calitate de persoana fizica, in spatele careia se zvoneste ca este tot miliardarul Tartaga. Elena Platica va detine nu mai putin de 36,3% din pachetul de actiuni de la Fabrica de Zahar Bod. Miliardarul brasovean a facut si alte majorari de capital la fabrica de zahar, constind intr-un schelet de constructie, un autoturism Mercedes, un spatiu comercial, in care cindva a functionat o blanarie, o centrala termica luata de la Romacril Risnov, pe citeva sute de milioane de lei, dar care a fost evaluata la peste 20 de miliarde de lei. Apoi, la inceputul acestui an, tot printr-o majorare de capital, Fabrica de Zahar Bod a devenit actionar majoritar si la SC FC Brasov SA. Toate aceste majorari de capital au fost contestate de FPS, insa fara vreun rezultat. CAMELIA CSIKI Jaf la "Avicola" Titu Politistii din oras, mai putini ca Terminatorii "Avicolei" Intreprinderi altadata profitabile au devenit brusc falimentare si s-au inchis. Unul dintre cazurile strigatoare la cer este cel al "Avicolei" din Titu, intreprindere considerata inainte de 1989 una din cele mai mari din Europa. Pentru bucuresteni, Titu era sinonim cu locul de unde venea carnea de pui. Pusa in functiune in 1970, "Avicola" Titu producea 20.000 tone de carne pe an, din care 12.000 tone mergeau la export, 6.000 tone erau pentru consumul bucurestenilor, iar 2.000 tone - pentru judetul Dimbovita. Anual, aici se cresteau 22 de milioane de pui, deci se putea oferi un pui fiecarui roman. Acum, totul e in paragina. "Iau tot ce-mi trebuie de aici" Mergind din Bucuresti spre Titu, dupa satul Lunguletu, pe partea stinga apar ruinele "Fermei nr. 8" din fostul combinat "Avicola" Titu. Peisajul e apocaliptic. Zeci de hale dezafectate isi expun "maruntaiele" din fier beton, izolatiile termice zdrentuite, acoperisurile dezgolite parca de suflul unei explozii, stilpii din beton intr-o rina, gata sa cada, ca o imagine insasi a dezastrului. Patrund prin locul gol al fostei porti si vad un cetatean cu o ranga in mina chinuindu-se sa disloce citeva caramizi din unul dintre ultimele ziduri ramase in picioare. Intru in vorba cu el si-l intreb cine a distrus ferma. "Oamenii, cine? Daca n-o mai pazeste nimeni? Fiecare are nevoie de una, alta, si venim si luam de-aici". Nici un fel de remuscare pentru locul care, in urma cu 10 ani, dadea de munca la toata zona. Mai sus, spre Titu, e "Ferma 7". Mai are inca gard, poarta e inchisa cu un lant ruginit, peretii halelor sint crapati, gata sa cada, dar intregi. Aveam sa aflu ca locul e pazit de un cioban voluntar, care s-a aciuat cu oile pe-acolo. Altfel, "Ferma 7" ar fi aratat la fel cu cea dinainte. Ajung la "Ferma 6". Pare bombardata. Acolo intilnesc o caruta plina ochi de materiale de constructie furate. Mosul care tine haturile imi striga peste umar: "Imi trebuie pentru cotetul de pui, taica. Iau tot ce-mi trebuie de-aici." La "Ferma 6" mi s-a facut frica. Intre halele prabusite erau "parcate" trei carute in care incarcau vreo zece tigani cu caciuli haiducesti. M-au vazut si s-au oprit toti cu ochii la mine. Mi-am dat seama ca n-avea rost sa mai zabovesc. Politia nu face fata Seful Politiei din Titu, lt.-col. Voicu Neagu, mi-a spus cu amaraciune: "Nu putem stavili valul de furturi si distrugeri. Credit Bank, actualul proprietar al fermelor fostei «Avicola», dovedeste un dezinteres total fata de asigurarea pazei, incalcind in acest fel Legea 18/1996 privind paza obiectivelor, bunurilor si valorilor. Aici, la Politia Titu, avem in total 30 de oameni, si nu putem pazi toata suprafata de 100 hectare a fostei «Avicola», unde vin la furat sate intregi. Am intocmit pina acum peste 50 de dosare penale pentru aceste fapte, dar este o picatura intr-un ocean. Nu sintem pasivi, dar realmente sintem depasiti de situatie. Materialele confiscate de la hoti le depozitam in curtea politiei. Dar nimeni nu vine sa le recupereze". Lt.-col. Neagu imi arata curtea politiei din Titu, plina ochi cu placi de azbest si de carton ondulat confiscate. Imi mai arata o adresa de la Credit Bank, in care se spune ca "s-au inceput demersuri pentru conservarea patrimoniului". "Care demersuri? Eu n-am vazut nimic", spune politistul-sef din Titu. FPS a dispus in 1992 lichidarea Primarul din oras, Nicolae Ion, povesteste cu amaraciune: "Pina in 1990 intreprinderea n-a mers niciodata in pierdere. Dupa 1990 insa a fost dusa intentionat la faliment. Pentru a functiona, avea nevoie de credite pentru furaje. Creditele le dadea Banca Agricola, cu o dobinda inrobitoare, de 150 - 200%. Ajunsese ca, in pretul de cost al carnii, un procent de 70% sa fie reprezentat de dobinda la aceste credite". In 1992, Primaria Titu cere Ministerului Agriculturii sa intervina pentru repunerea pe picioare a intreprinderii, care murea incet. Dar conducerea de atunci a FPS s-a opus, sustinind ca intreprinderea trebuie cu orice pret dezafectata. Zis si facut. S-a trecut la lichidarea esalonata. S-au vindut puii, apoi s-a trecut la dezmembrarea propriu-zisa. S-au pierdut astfel peste 2.000 locuri de munca. Pe mina falimentarelor S.AN.CA si Credit Bank Primarul din Titu povesteste mai departe: "Intre timp a aparut un investitor autohton, Alexandru Raducan cu firma S.AN.CA. A vrut sa modernizeze combinatul, dar a dat faliment. A trecut totul in proprietatea Credit Bank, banca la care Raducan ipotecase fermele. Credit Bank e si ea falimentara acum. Noi am gasit un cumparator pentru ferme, un arab care cumparase si Fabrica de nutreturi combinate din Titu. Judecatorul sindic insa, care se ocupa de reorganizarea bancii, nu a permis vinzarea. Am ajuns in prezent in situatia de a asista neputinciosi la distrugerea a ceea ce a mai ramas. Bugetul local al orasului Titu pierde anual un miliard lei din impozitul care ar trebui sa-l incaseze numai pe teren. Am constatat ca din partea statului nu exista nici o reactie responsabila, iar ministrul agriculturii asista impasibil la aceasta distrugere. Avem sperante ca viitorul guvern va face totusi ceva. Repunerea in functiune a «Avicolei», in orice fel ar fi posibil, ramine speranta renasterii orasului Titu". SORIN CEHAN Pentru sustinerea masurilor sociale adoptate, Mugur Isarescu nu va pune in functiune tiparnita de bani Guvernul nu va da drumul la tiparnita de bani pentru a putea sustine masurile sociale adoptate in ultima perioada, a declarat premierul Mugur Isarescu. Potrivit unei declaratii a presedintelui BRD, Bogdan Baltazar, guvernul va pune in miscare tiparnita de bani, impingind inflatia pina la 45%. Baltazar a invocat in sprijinul afirmatiilor sale recentele decizii ale guvernului prin care au fost alocate importante sume pentru dublarea alocatiilor pentru copii si promisiunile de subventionare a unei parti din cheltuielile cu intretinerea pentru familiile sarace. Premierul a aratat ca masurile sociale adoptate de guvern sint determinate de politica guvernamentala a acestui an si ca acestea nu vor afecta deficitul bugetar. "In principiu, sint un om responsabil si nu dau drumul la cheltuieli care sa afecteze echilibrele bugetare. Toata vara am facut bugetul si acum avem bani pe care ii putem acorda, in sume mici, fara a face populism", a precizat Isarescu. El a adaugat ca toate aceste masuri sint luate in vederea cresterii puterii de cumparare a populatiei si a aratat ca, daca ar fi decis la inceputul acestui an cresteri salariale, Romania s-ar fi confruntat cu o si mai mare lipsa de incredere pe plan extern si, pe de alta parte, cu un nivel al inflatiei in acest an de 60-80%. G.T. ABN Amro isi deruleaza un sfert din afacerile din estul Europei prin Romania Un sfert din cifra de afaceri creata de operatiunile din zona central si est-europeana a puternicei corporatii financiare ABN Amro este obtinuta in Romania, a declarat ieri Robert C. Rekkers, presedintele ABN Amro Romania. De altfel, in acest moment, activele ABN Amro Romania depasesc jumatate de miliard dolari, ne-a declarat Rekkers. Ca efect, bancherii olandezi au spus ca intentioneaza sa-si extinda operatiunile bancare in Romania prin deschiderea unei noi sucursale la Craiova, care se adauga celor noua raspindite in marile orase. Volumul activitatilor a crescut semnificativ in ultimul an si se sprijina pe o echipa de cercetare a pietei desemnata in acest an de compania de consultanta strategica Greenwich Associates drept "cea mai buna". "Succesul afacerii noastre in Romania poate fi atribuit aproape exclusiv clientilor nostri", ne-a declarat Rekkers. LIDIA MOISE Privatizarea Sidex nu va putea fi oprita decit printr-o lege speciala Consiliul de Administratie al FPS a aprobat, in sedinta de joi, scoaterea la vinzare a unui pachet de 69,998% din actiunile Sidex Galati, urmind ca actiunile ramase sa fie vindute ulterior. Dupa publicarea anuntului de vinzare, privatizarea Sidex nu va mai putea fi oprita decit printr-o lege speciala, a precizat conducerea Fondului Proprietatii de Stat, aratind ca, in aceeasi sedinta, a fost aprobata si semnarea unei scrisori-suport la creditul renegociat de Sidex cu consortiul bancar format din Credit Suisse First Boston si Paribas. Tot joi, FPS a hotarit respingerea ofertei SC Ceptura pentru achizitionarea actiunilor Astra Asigurari, calificind oferta drept "neserioasa si imposibil de garantat" si a hotarit reluarea privatizarii. CA al FPS a mai aprobat programele de restructurare la societatile Celohart Braila si Romvag Caracal, precum si reluarea procesului de privatizare a SC Severnav, respingind garantiile prezentate de SC Erdely Forest pentru realizarea investitiilor care au fost considerate insuficiente. CA al FPS a mai luat o serie de hotariri privind restructurarea institutiei prin infiintarea Departamentului Postprivatizare, care va cuprinde trei directii si un serviciu de sinteze-verificari. Reteaua teritoriala se va restringe la opt sucursale pe structura regiunilor de dezvoltare, cu sediul la Bucuresti, Iasi, Cluj, Timisoara, Craiova, Ploiesti, Constanta si Brasov, care vor detine in portofoliu 1.047 de societati. Noua structura organizatorica va functiona de la 1 decembrie 2000 in cazul Departamentului Postprivatizare si cu 1 februarie 2001 pentru sucursalele regionale. NICOLETA BURTAN Trezoreria SUA nu renunta la dolarul puternic Trezoreria din Statele Unite nu va abandona politica dolarului puternic, considerata obiectiv national, a declarat Agentiei Reuters secretarul Trezoreriei, Lawrence Summers. El a argumentat cu faptul ca rata ridicata de schimb a dolarului a permis mentinerea unui nivel scazut al inflatiei si a permis reducerea dobinzilor. Mesajul Trezoreriei poate fi interpretat ca o declaratie de independenta, cunoscut fiind faptul ca institutia este autonoma, dar si ca un semnal pentru pietele financiare, derutate de suspansul alegerilor. Pietele financiare au reactionat prompt si moneda unica europeana a inregistrat o usoara depreciere, dupa ce euro cistigase mai mult de jumatate de cent fata de dolar in urma interventiei Bancii Centrale Europene (BCE). Autoritatile de la Washington nu au intervenit joi pentru sustinerea euro si nu au primit nici o cerere de sprijin din partea BCE, relateaza Reuters. L.M. ANT finanteaza 10 proiecte Autoritatea Nationala pentru Turism a anuntat ca va acoperi din bugetul propriu 50% din dobinzile la creditele prevazute de 10 proiecte de investitii in turism, in zonele Bran, Fagaras, Gresu-Tulnici (Vrancea), Adjud (Vrancea), Mersor-Magherus (Maramures), Branesti (Prahova), Viile (Satu-Mare), Bacau, Craiova si Busteni. Persoanele interesate sa investeasca in construirea, dezvoltarea, modernizarea structurilor de cazare, precum si in cresterea calitatii serviciilor turistice (echipamente, agrement) pot obtine credite de maximum 2 miliarde de lei de la Banc Post, urmind ca ANT sa suporte jumatate din dobinda, potrivit unei conventii incheiate intre cele doua institutii. Banc Post urmeaza sa acorde creditele in valoare totala de 9.070 milioane de lei, avizate de ANT, dupa ce va efectua analiza economico-financiara si garantiile fiecarui solicitant. NICOLETA BURTAN Finantare de la buget pentru cercetarea didactica Cadrele didactice tinere pot primi finantare de la bugetul de stat pentru cercetare, daca vor depune, in perioada 1-20 decembrie, proiectele lor la Consiliul National al Cercetarii Stiintifice din Invatamintul Superior (CNCSIS). Finantarea se adreseaza cadrelor didactice care sint angajate cu norma de baza la universitati acreditate sau sint numai asociate, doctori in stiinte cu virsta maxima de 40 de ani. In acelasi timp, CNCSIS a anuntat ieri ca a primit de la Banca Mondiala un imprumut de 42,1 milioane de dolari, bani destinati dezvoltarii invatamintului postuniversitar si a cercetarii stiintifice. Din aceasta suma, 1,050 milioane de dolari sint destinati programelor de cercetare pentru tineri care se vor derula pina in 2002. ROBERTA VORNICU 