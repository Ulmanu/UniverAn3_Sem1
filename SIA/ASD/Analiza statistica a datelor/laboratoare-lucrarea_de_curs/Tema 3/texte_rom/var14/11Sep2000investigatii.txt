 Casatorii fara mire si fara mireasa Secretarul comunei Ipotesti, judetul Suceava, Dorel Golociuc, este cercetat pentru fals in inscrisuri oficiale, fiind acuzat ca a incheiat doua casatorii la care mirii nu au fost prezenti. In cursul anului trecut, el a unit destinele lui Corneliu Duciuc si Mirela Bucaciuc, care sint plecati in Grecia de citiva ani. Cei doi tineri s-au casatorit religios in Grecia, dar nu au putut sa o faca si civil, astfel incit au apelat la secretarul comunei. Cum nu au putut sa se intoarca in tara, actele de casatorie au fost realizate in absenta lor si au fost semnate de rude in prezenta a doi martori. La inceputul acestui an, alti doi tineri din comuna, Samuel Danilet si Camelia Velea, aflati in SUA de citiva ani, unde, de asemenea, s-au casatorit religios, au fost declarati, in lipsa, sot si sotie, de catre acelasi secretar. Ca si in primul caz, si pentru cei doi "americani", in registrul de stare civila au semnat rudele. Dorel Golociuc recunoaste ca mirii nu au fost de fata, dar "ei au fost de acord cu casatoria si pentru ei, in actele de stare civila, au semnat rudele. Eu nu am savirsit nici un fals, ei au semnat". Politistii suceveni cerceteaza cazuri asemanatoare care sint semnalate si in alte comune ale judetului, cazuri in care a fost de fata insa unul dintre miri, celalalt fiind plecat, legal sau ilegal, in strainatate. TIBERIU AVRAM Criminalul boschetarilor, la detectorul de minciuni El va fi judecat si pentru vatamare corporala Bota Grigore, cel care pina in prezent a fost identificat ca autor a trei crime in rindul boschetarilor din Baia Mare, va fi judecat si pentru vatamare corporala. Este vorba de agresarea unui boschetar care, in noaptea de 4 iulie, dormea in spatele unei benzinarii din zona garii CFR. Omul spune ca Bota l-a lovit in cap cu o tija metalica si a avut nevoie de 22 de zile de ingrijiri medicale. In timpul cercetarilor, Bota a fost recunoscut de martori ca autor al agresiunii. "Clientul meu nu isi aminteste nimic in legatura cu aceasta fapta", ne-a declarat avocatul apararii, Florin Andreicut. "Brancardierul mortii", la Cluj Napoca si la Jilava Marti, 12 septembrie a.c., criminalul boschetarilor va fi trimis la Cluj Napoca, unde va fi supus din nou testului poligraf (detectorul de minciuni) si i se va realiza portretul psihologic. De la Cluj, "Brancardierul mortii" va pleca la Spitalul-laborator de la Jilava pentru examenul psihiatric. Aici, medicii il vor studia din punct de vedere comportamental. Avocatul lui Bota va cere ca perioada in care clientul sau se va afla in Jilava sa fie cit mai scurta. La rindul lor, anchetatorii vor sa schimbe incadrarea juridica din omor deosebit de grav in omor. Avocatul Florin Andreicut doreste sa-si apere clientul pledind pentru lovituri cauzatoare de moarte. In cazul in care va fi condamnat pentru omor, Bota risca o pedeapsa intre 10 si 20 de ani. ADRIAN RUSU Hotul Manea, fata-n fata cu politistii Ieri dimineata, la ora 7.00, pe strada Nicolcescu din Craiova, unde este parcul auto al Comagroind, linistea a fost sparta de un grup de vreo sapte persoane, ce aveau asupra lor mai multe rangi, cu care au fortat poarta de fier. In fruntea agresorilor era Gheorghe Manea, cel care se da peste tot ca fiind ba senator (ca argument foloseste numarul de la Mercedesul sau, OT-15-SEN), ba un apropiat al ministrului justitiei, Valeriu Stoica. Auzind zgomote, paznicul Ion Petrosanu a incercat sa-i opreasca pe cei care incercau sa scoata poarta din balamale, dar, amenintat de rangi, a fost obligat s-o ia la fuga. Tocmai atunci, o patrula a politiei, formata din aproape 20 de cadre, se intorcea dintr-o misiune. Nu este prima oara cind Manea este implicat in fapte asemanatoare, chiar ziarul nostru scriind, in urma cu citeva luni, despre sustragerea unui camion, atunci cind incercase sa acrediteze ideea ca fusese "jefuit" de catre George Ilinca, presedintele Universitatii Craiova. Gheorghe Manea i-a injurat pe politisti Vazind poarta darimata, politistii au intrat in curte si i-au surprins pe agresori in timp ce fortau o alta usa, de la un garaj, incercuindu-i in citeva minute. Cu toate acestea, doi dintre spargatori au reusit sa fuga. Atunci a intrat in joc Gheorghe Manea, care a coborit din Mercedesul sau, aflat in curte. El s-a dus la politisti, injurind in stinga si-n dreapta. Deloc impresionati, acestia l-au urcat cu forta in duba politiei, alaturi de amicii cu care venise la spargere. Ajunsi la Sectia1 a Politiei Municipale, atit Manea, cit si colegii sai au dat declaratii amanuntite despre actiunea in timpul careia au fost prinsi. A iesit la iveala faptul ca grupul de agresori voia sa ia din garaj un ARO ce apartine Comagroind. O echipa a politistilor, condusa de maiorul Lupu, s-a intors la parcul auto pentru cercetari. Paznicul de la Comagroind, Ion Petrosanu, povesteste: "Exact atunci cind da ora exacta la radio, la ora 7.00, am auzit zgomote la poarta. Cind am iesit, am vazut vreo sapte persoane care doborau poarta cu niste rangi. Am incercat sa-i opresc, dar m-au amenintat si am fugit. Cel care ii instiga era Manea. M-am intors abia cind a venit politia si l-am auzit pe Manea cind il injura pe colonelul Marinescu. Dupa ce politia l-a urcat pe Manea in duba, impreuna cu ceilalti agresori, m-am intors la postul meu." ION SPANU Profanare de morminte in comuna Parincea - Bacau Zvonurile care circula de doua saptamini in comuna bacauana Parincea, privind profanarea unui cavou din cimitirul satului, au intrat in vizorul politiei care a inceput cercetarile. Este vorba de incinerarea unor sicrie scoase dintr-un cavou cumparat de o familie din localitate. Cavoul fusese construit in urma cu 23 de ani de familia Checherita si avea opt locuri. Sapte erau ocupate, iar cel liber a fost vindut de curind Olimpiei Birdan, care se angajase fata de vinzator sa se ocupe si de ingrijirea cavoului. Familia Checherita spune insa ca proaspata proprietara a locului din cavou a scos, in urma cu doua saptamini, trei sicrie cu cadavre cu tot si le-a incinerat intr-un loc viran, din spatele cimitirului. Unii sateni spun ca au vazut focul, insa n-au putut confirma daca in ele s-ar fi aflat si cadavre. Olimpia Birdan recunoaste ca a spart zidul si a scos sicriele, insa sustine ca a pus oasele in pungi din plastic si ca a ars doar cosciugele. Citiva ziaristi din presa locala au scormonit insa in cenusa din spatele cimitirului, acolo unde au fost arse resturile sicrielor, si au gasit niste oase pe care le-au depus la Laboratorul de Medicina Legala. Verdictul medicului legist a fost clar: oasele calcinate sint de natura umana: un codil de humerus, oase metacarpiene si un os provenind de la coloana cervicala. CRISTIAN GROSU Evadatul Attila Hathazi a fost capturat dupa un an Forta de Interventie Rapida din Brasov l-a capturat, vineri, pe Attila Hathazi, care a evadat, in urma cu un an, din Penitenciarul Codlea, impreuna cu prietenul sau Florin Comanaru, zis Bostoaca, informeaza MEDIAFAX. Hathazi a fost vazut, in urma cu citeva zile, plimbindu-se prin Parcul Nicolae Titulescu din Brasov. El a fost urmarit de politisti, fiind capturat la Sfintu-Gheorghe. Hathazi a fost imobilizat in timp ce iesea dintr-un magazin, de unde tocmai isi cumparase doua perechi de blugi. In data de 15 septembrie 1999, Florin Comanaru si Attila Hathazi au evadat de la un punct de lucru al Penitenciarului Codlea. Comanaru a fost prins in luna ianuarie, la Sibiu. Gardienii care le-au inlesnit celor doi fuga din penitenciar au fost trimisi in judecata. Politistii au fost la un pas de a-i prinde pe Hathazi si pe Comanaru in data de 10 decembrie 1999, insa acestia au reusit sa treaca in forta de barajul fortelor de ordine. Florin Comanaru si Attila Hathazi se deplasau cu un autoturism Volkswagen Golf GTI pe Bulevardul Victoriei din Brasov. Politistii au incercat sa le blocheze drumul cu un autoturism Aro si o Dacie, insa cei doi au reusit sa sparga barajul. Florin Comanaru, zis Bostoaca, este considerat capul lumii interlope din Brasov. Ultima condamnare a primit-o pentru spargerea locuintei unuia dintre directorii Uzinei R de la Feldioara. Hathazi mai are la activ si o tilharie. Politia banuieste ca cei doi au fost implicati si in scandalul bandelor de la Brasov, care a avut loc la sfirsitul lunii septembrie 1999, dupa evadarea lor din penitenciar. Aproximativ 200 de jandarmi si 100 de politisti au incercat atunci sa tina sub control doua bande rivale din Brasov. Peste o suta de valutisti se strinsesera in parcarea din fata uzinei Roman SA cu intentia de a se razbuna pe banda lui Ilie Marius, care le-ar fi cerut, de mai multe luni, sa plateasca taxa de protectie, iar aproximativ 200 de oameni din banda lui Ilie Marius erau pregatiti atunci sa se apere in Cartierul Noua. Politistii cred ca cei doi au solicitat taxe de protectie deoarece aveau nevoie de bani pentru a parasi tara. Bostoaca a fost deja condamnat la noua ani de inchisoare pentru evadarea din Penitenciarul Codlea. Dupa ce si-a taiat urechile si le-a mincat, si-a dat foc, si-a batut un cui in frunte si si-a "cusut" buzele cu sirma, Puscariasul Ionel Blentesi si-a taiat tendoanele de la picioare Un detinut condamnat la 80 de ani de inchisoare si-a taiat urechile si le-a mincat. Ionel Blentesi, in virsta de 36 de ani, autor a doua violuri, un incest, doua violari de domiciliu si furturi, are la activ numeroase modalitati inedite de protest fata de condamnarea care a primit-o. Seria protestelor lui Ionel Blentesi a debutat la sfirsitul anului 1999. El a incercat sa-si dea foc cind a aflat sentinta pronuntata de Judecatoria Botosani: pentru toate faptele comise el a fost condamnat, prin sentinta definitiva, la aproape 80 de ani de inchisoare. Profitind de neatentia gardienilor care il pazeau in arestul Tribunalului Judetean Botosani, detinutul si-a stropit pantalonii cu gazul din bricheta si apoi a dat foc unuia dintre ciorapi. Focul nu a apucat sa se extinda datorita interventiei rapide a gardienilor. "M-am saturat de viata" Dupa pronuntarea sentintei, Blentesi a fost adus la Penitenciarul Rahova. In ciuda vigilentei gardienilor, inventivul puscarias gaseste tot timpul modalitati noi de a se automutila, iar la intervale regulate ajunge in camera de garda a "Spitalului Bagdasar" din Capitala. Cea mai socanta fapta a lui Blentesi s-a petrecut in urma cu doua luni si jumatate. El si-a taiat ambele urechi si le-a mincat. Detinutul, mindru de "realizarile" sale, ne explica: "M-am saturat de viata si am o multime de probleme". O alta isprava a lui Ionel s-a intimplat acum mai bine de o luna, cind si-a batut un cui in frunte. Pentru a-si definitiva "opera", tinarul si-a "cusut" buzele cu o sirma, pe care apoi a legat-o de cuiul batut in frunte. Pretul povestii lui: doua cartuse de Assos Daca vrem sa aflam mai multe detalii despre motivatiile gesturilor lui, Ionel ne cere sa-i aducem doua cartuse de Assos, altfel nu accepta nici o discutie. La sfirsitul saptaminii trecute, Blentesi a ajuns din nou la "Spitalul Bagdasar", tot la Sectia chirurgie plastica. De data aceasta, detinutul si-a taiat cu un cutit tendoanele de la ambele picioare. Fata lui Ionel spune insa multe despre caracterul lui: pe linga urmele de la cuie si de la sirmele cu care si-a strapuns buzele, el si-a tatuat pe obraji si pe frunte numele sotiei si ale celor doi copii. Medicii pe care i-am consultat spun ca pentru stabilirea diagnosticului lui Ionel Blentesi trebuie facuta o expertiza psihiatrica amanuntita: "Trebuie sa stim date complete despre familia lui si daca au fost antecedente de violenta in acest mediu, despre gradul de instructie si adaptarea in societate a tinarului. Un argument major pentru o expertiza psihiatrica este faptul ca si-a mincat urechile. Dupa expertiza se poate stabili daca comportamentul lui este unul psihotic. Adica daca este nebun sau daca manifesta doar tulburari grave de comportament", este de parere dr. Rodica Nastase, medic primar psihiatru si doctor in stiinte medicale la Spitalul "Al. Obregia". GETA ROMAN, DANIELA CRITA 