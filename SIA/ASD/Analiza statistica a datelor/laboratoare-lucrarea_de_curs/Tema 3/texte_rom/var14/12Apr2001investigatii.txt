 BIOLAN, PUS PE LIBER Afacerea Viagra, prima victima MApN a anuntat ieri ca locotenent-colonelul dr. Valeriu Biolan a fost eliberat din functie din cauza implicarii in distribuirea medicamentului Viagra, ca urmare a unor consultatii facute pe Internet. Conducerea MApN considere ca lt.col. Biolan este incompatibil cu functia de auditor, pe care urma sa fie numit, tinind cont de implicarea sa in afacerea "Viagra". "Evenimentul zilei" a relatat zilele trecute despre o retea de vinzare prin Internet a medicamentului Viagra, in baza unor retete eliberate - fara consultarea pacientului - de catre medicul militar Valeriu Biolan.(A.G.) La tirgul de animale din Calugareni-Giurgiu a inceput, in Saptamina Patimilor: Razboi surd intre ciobani si autoritati Desi autoritatile romane au luat cele mai drastice masuri din ultimii ani pentru a impiedica vinzarea in locuri neamenajate a mieilor sau sacrificarea acestora in tirguri, ciobanii sfideaza avertismentele legale. O dovedeste starea de fapt pe care reporterii nostri au intilnit-o ieri in tirgul de animale din comuna Calugareni, judetul Giurgiu. "Sa vina Iliescu sa ia mielul de la noi, cei care l-am votat!" "Tirgul de animale de la Calugareni este inchis si nu are autorizatie de functionare. Cu atit mai mult sacrificarea mieilor in acel loc este ilegala ne-a declarat, ieri, Mihai Craiciu, directorul Oficiului pentru Protectia Consumatorilor din judetul Giurgiu. Totusi ieri (marti n.n.) am efectuat un control la Calugareni si nu am gasit pe nimeni". In tirg, insa pe terenul viran care desparte soseaua Bucuresti-Giurgiu de intrarea in incinta tirgului privat, mieii se sacrificau pe loc si se vindeau. Mai multi crescatori de animale din satele apropiate vindeau miei cu 60 de mii de lei kilogramul. La dorinta clientului, animalul era taiat, jupuit si transat. Cei mai multi dintre ciobani ne-au declarat ca stiau despre interdictia referitoare la sacrificarea animalelor. "Nu se poate ca autoritatile sa ne interzica asa ceva. Pentru munca noastra de un an, aceasta este aproape singura noastra ocazie sa ne scoatem banii. Ce, domnul ministru sau parlamentarii nu maninca un miel de Pasti?", ne intrebau, furiosi, taranii strinsi in jurul nostru. Mai suparati, unii dintre ei, s-au oferit sa ii dea un miel "domnului Iliescu, pe care noi taranii l-am votat si care nu ne ajuta". Toti vinzatorii de miei strinsi ieri la Calugareni ne-au mai spus ca au autorizatii legale de comercializare. Ei erau insa nemultumiti pentru ca, pe linga interdictia de a comercializa si a vinde carnea de miel, zvonurile despre pericolul infestarii cu febra aftoasa le-au indepartat clientii: "Nu am vindut decit citiva. Nici pe timpul lui Ceausescu nu am intilnit asa ceva". Atit directorul OPC- Giurgiu cit si alti reprezentanti ai autoritatilor ne-au declarat ca ciobanii vin de obicei in tirguri chiar cu riscul de a fi amendati. Acestia asteapta trecerea organelor de control si revin a doua zi. PETRISOR CANA Peremistul Valeriu Cotolan - sase ani de inchisoare pentru trafic de influenta Trimis in judecata sub acuzatia de trafic de influenta, Valeriu Cotolan a fost condamnat ieri de magistratii de la Tribunalul Bucuresti la sase ani de inchisoare. De asemenea, judecatorii au mai dispus confiscarea de la Cotolan a sumelor de bani primite in cursul comiterii infractiunii si restituirea lor catre Mihai Anitei, pagubitul al carui denunt a declansat aducerea condamnatului in fata Justitiei. Fost ofiter si fost membru al PRM, in 1999, Valeriu Cotolan era presedintele grupului de firme "MHC" din Galati. Prin intermediul omului de afaceri galatean Maricel Pacuraru, el l-a cunoscut pe Mihail Anitei, administrator al mai multor societati comerciale, caruia, in acea perioada, Garda Financiara descoperise mai multe nereguli legate de gospodarirea firmelor sale. Cotolan i s-a prezentat lui Anitei drept director in Ministerul Justitiei. El i-a promis lui Anitei ca, in schimbul sumei de 33.000 dolari, il va ajuta sa scape de necazuri. Neavind decit 24.000 dolari, Anita s-a mai imprumutat de inca 2.000 si i-a dat lui Cotolan o "prima transa" de 26.000 dolari, urmind ca, in continuare, sa tina legatura telefonic, si mai tirziu, sa-i dea si restul de bani. In urma anchetei penale, la inceputul anului 2000, Mihail Anitei a fost arestat preventiv. In final, Cotolan a marut "tariful" la 55.000 de dolari. Au urmat alte trei intilniri cu prietena lui Anitei, care, de fiecare data, i-a mai oferit cite 3.000 de dolari. Dupa cea de-a treia intilnire, femeia a reclamat cazul la Parchet, care, la data de 3 februarie 2000 a organizat operatiunea de prindere in flagrant a lui Cotolan. Dupa arestarea acestuia s-a constatat ca el este recidivist: la data de 30 mai fusese condamnat de judecatorii de la Tribunalul Militar Teritorial Bucuresti pentru implicarea intr-o afacere de trafic de droguri. VASILE SURCEL Patron, sechestrat cu pistolul la timpla Omul de afaceri Gheorghe Stroe, proprietarul crescatoriei de porci din comuna Arcani-Gorj, a povestit ieri, cum a fost batut cu bestialitate la sfirsitul anului trecut de persoane care ii imprumutasera 500 de milioane de lei. La acea vreme, anchetatorii spuneau ca, intrucit Stroe nu colaboreaza cu politia, cazul nu poate fi cercetat. Abia acum, acesta s-a hotarit sa dezvaluie cosmarul prin care a trecut din momentul in care s-a "imprietenit" cu Sandu Avadanei, un fost boxer, care i-a facilitat imprumutul banilor de la camatarul Toader Sorin. Stroe a facut o plingere la politie acum citeva saptamini. El este cercetat, de asemenea, intr-un dosar pentru inselaciune, fals si uz de fals. Persoanele pe care Stroe le acuza in urmatorul interviu ca l-au sechestrat si schilodit intr-un apartament din Tirgu Jiu sint cercetate si ele de politie. "M-au pus sa maninc rahat" Cum ati ajuns in starea in care sinteti acum? Pe data de 17 noiembrie 2000, am fost agresat de catre Toader Sorin si de alti 4 indivizi pe care nu-i stiu. M-au dus in apartamentul lui Sandu Avadanei de linga Castelul de Apa. Fac precizarea ca in apartament era nevasta lui Sandu Avadanei, care a declarat, inclusiv la politie, ca a fost acasa. A mai fost o femeie pe care, daca o vad, o cunosc, a stat cu spatele la usa. M-au tinut de la ora 11.30 pina la ora 15.30, au tabarit pe mine cu bite de base-ball, mi-au dat in cap, au calcat pe mine, m-au bagat in baie, m-au pus sa maninc inclusiv rahatul care era pe-acolo, prin baie. Imi amintesc ca la ora 14.30 mi-am revenit. Eram bagat in cada plina cu apa. Cind am prins momentul, am vrut sa sar pe fereastra de la baie, dar n-am reusit, ca am alunecat pe cada. Eram ud tot. Mi-au iesit oasele de la mina prin haina de la costum si prin haina de piele. De atunci pina acum, numai prin spitale am stat, nu stiu ce se mai intimpla cu mine, am ajuns la psihiatrie, acum merg la Bucuresti sa fac tomografie, am ajuns din om, Ati declarat la politie tot ceea ce-mi spuneti acum? Am declarat tot. Acum doua saptamini, inainte de a ma interna la urgenta, m-a luat Salvarea seara, am fost chemat la politie, m-am dus asa cum aratam. M-am dus, spunindu-mi ca i-au prins pe agresori. Am stat acolo de la ora 15.00 pina la 20.00 seara si am dat declaratii. Urma sa fiu atras intr-o mare mizerie, cu droguri Care este motivul pentru care v-au sechestrat si batut? Vreau sa fac precizarea ca m-a rugat Sandu Avadanei, care avea sotia in spital la Bucuresti si a venit la mine (imi functiona societatea si abatorul, atunci), sa-i fac trei pachete ca sa dea la medici la Bucuresti. Le-am dus cu propria mea masina pentru ca s-a rugat de mine sa-l duc si pe el la Bucuresti. Eu nu-l cunosteam pe Toader Sorin, nu l-am vazut in viata mea. Sandu Avadanei mi-a spus ca-l cunoaste el, ca e baiat bun, si am luat niste bani de la el, de la Toader. Urma sa fiu atras intr-o mare mizerie, cu droguri, cu dracu', cu lacu', nu stiu ce sa va mai spun. Am fost tinut sechestrat cu pistolul la timpla. Mi-au darimat masina Cielo, s-au pus cu parii pe ea, au pus niste vagabonzi de-ai lor, apoi a aparut varianta ca am avut accident de circulatie. N-am avut accident, s-a verificat la politie si a rezultat ca nu-i Citi bani datorati acestor persoane? Am luat 500 de milioane de lei de la Toader Sorin. La inceput, nu mi-a pretins dobinda, nu mi-a pretins nimic, si dupa 2-3 zile au inceput tot felul de telefoane si a inceput o perioada de doua saptamini de chinuri pentru mine. Eu n-am spus la nimeni ca mi-a zis ca daca spun la cineva, imi ia nevasta si mi-o duce pe autostrada la prostituat, imi ia copiii, mi-i injecteaza, pune bombe si multe altele. Asta o numesc crima, mai mult decit crima. CLAUDIA TIPLUICA Contactat telefonic, Sandu Avadanei a negat ieri toate acuzatiile grave pe care i le aduce Stroe. El a spus ca acelasi lucru l-a mentionat si in declaratia pe care a dat-o la politie, atunci cind a fost chemat pentru cercetari. Camenco Petrovici si-a platit biletul spre Rai din banii CEC Acatiste de trei miliarde Fostul presedinte al CEC, Camenco Petrovici, face parte, incepind cu 1998, din Adunarea Eparhiala a Arhiepiscopiei Bucurestiului, pastorita de Preafericitul Parinte Teoctist. Din acest for bisericesc fac parte atit ierarhi, cit si personalitati ale vietii publice romanesti. Potrivit unor surse din Palatul Patriarhal, fostul presedinte al CEC ar fi ajuns la o asemenea cinste bisericeasca prin sponsorizarile acordate Bisericii din banii CEC. Camenco Petrovici a recunoscut ca a "cotizat" cu 3 miliarde de lei pentru Biserica pe vremea cind era presedinte al CEC, insa sustine ca nu acesta a fost motivul pentru care a fost ales in Adunarea Eparhiala. "Nu m-am laudat cu acest lucru. De fapt, nici nu am dorit eu acest lucru, ci credinciosii care m-au ales la Colegiul Electoral. Am ajutat Biserica, dar nu cred ca mi-am cumparat locul. Cit am fost presedinte al CEC am ajutat Biserica cu sponsorizari de 3 miliarde de lei, pentru constructii, biserici, minastiri. Probabil ca s-a tinut cont de activitatea mea, dar cred ca nu pentru sponsorizarile facute am fost ales. Nu cred ca a influentat suma, ci am fost ales pentru rivna mea crestina, pentru ca sint un practicant ortodox si merg saptaminal la biserica", ne-a decalarat Camenco Petrovici. Membrii Adunarii Eparhiale, cum este cea din care face parte si fostul presedunte al CEC, hotarasc, prin vot, modul in care vor fi rezolvate toate problemele importante ale Bisericii, cum ar fi: bugetul, mutari si hirotoniri de preoti, constructii de biserici etc., am incercat sa aflam cum a procedat fostul presedinte al CEC in perioada in care a stat in arest din cauza scandalului "FNI". "Cit timp am fost retinut, nu am participat la nici o sedinta a Adunarii Eparhiale, cred ca nici nu s-a facut vreuna, pentru ca adunarea se intilneste doar de citeva ori pe an. Ultima oara, am fost in februarie anul acesta, cind s-a discutat raportul de activitate pentru 2000", ne-a declarat Camenco Petrovici. Surse din Dealul Patriarhiei sustin ca, in ultima vreme, mai multi ierarhi ar fi cerut inlocuirea domnului Petrovici, nu pentru ca nu ar fi ajutat suficient Biserica, ci de teama ca din cauza scandalului FNI imaginea BOR ar putea iesi sifonata. "Cind episcopii si Preafericitul se rugau pentru Ilie Ilascu, in altar preotii mustaceau si, mai in gluma, mai in serios, cereau sa ne rugam pentru Camenco Petrovici, care pe atunci era inchis", ne-a declarat un inalt ierarh care a dorit sa-si pastreze anonimatul. RADU V. GHELASE Lista celor 20 In Biserica Ortodoxa Romana deciziile sint luate nu numai de catre ierarhi si clerici, ci si de catre credinciosi reuniti in Adunarea Nationala Bisericeasca - cel mai inalt for ecleziastic al BOR. Din Adunarea Nationala Bisericeasca fac parte membrii Sfintului Sinod, decanii facultatilor de teologie din Romania si membrii adunarilor eparhiale, in care, de obicei sint alesi, alaturi de clericii de frunte, si cei mai merituosi credinciosi. Membrii Adunarii Eparhiale a Arhiepiscopiei Bucurestiului sint zece clerici si 20 de credinciosi. Pe lista se afla: acad.Virgil Candea, dr. George Stan, prof. dr. Alexandru Oproiu, dir.Valeriu Danescu, acad.prof. Dr. Constantin Balaceanu-Stolnici, ing. Constantin Pavelescu, prof.univ. dr.Ilie Badescu, ing. Gheorghe Popescu, ing. Casian Popa, arh. Calin Hoinarescu, ing. George State, dr. Cornel Tolescu, dir. Petre Badea, avocat Dan Lupascu, ing. Remus Tunaru, ec. Tudor Nenu. ec. Camenco Petrovici, dr. Ioan Gandu, ing. Marius Stoicescu, prof. Ioan Maxim. Dupa cum se poate vedea, printre membrii Adunarii Eparhiale se numara si Petre Badea, directorul cunoscutului trust de constructii "Aedificia Carpati", firma care se ocupa de inaltarea Catedralei Neamului. Drept la replica Referitor la articolele "Afacerea Viagra" din "Evenimentul zilei" nr. 2677/9.04.2001, pag. 5, si nr. 2678/10.04.2001, pag. 2, semnate de Stefan Candea si Paul Cristian Radu, articole pe care le consider tendentioase, subsemnatul, Florin Calapod, in virtutea dreptului la replica, inteleg sa atentionez redactia asupra totalei lipse de profesionalism in ceea ce priveste utilizarea informatiilor care au stat la baza redactarii acestora. As dori sa precizez ca sursele indicate de cei doi ziaristi sint cel putin dubioase, neputind constitui nici macar indicii subiective care ar intra in sfera zvonisticii atit de apreciata de presa de scandal. In acest context tin sa mentionez ca cei doi semnatari au refuzat, dupa un dialog de citeva ore, sa accepte analiza unor documente care le-au fost puse la dispozitie, ceea ce a dus la ignorarea principiului fundamental juridic "Auditatur et altera pars". Aceasta m-a facut sa ajung la concluzia fireasca ca dumnealor erau minati de o reacredinta probabil indusa de interese dirijate impotriva prestigiului meu. In urma acestui atac concertat si premeditat la imagine consider ca mi se aduce o grava ofensa morala care imi cauzeaza un prejudiciu social si profesional. Cine, cu ce scop si raportat la ce interese a "comandat" o astfel de investigatie paralela cu legea si departe de realitate imi este destul de clar si ei vor raspunde in timp. Toate raportarile la persoana mea sint vadit tendentioase si in spirit defaimator pornind de la surse absolut subiective, neconfirmate in nici un mod, faptic sau scriptic, ba chiar infirmate de acte oficiale ignorate cu premeditare, acte pe care le detin si le tin la dispozitia celor interesati si in masura sa le analizeze. Este foarte trist ca tinerii angajati ai ziarului dumneavoastra, la inceput de cariera, se descalifica profesional de dragul ineditului si a unor jocuri obscure care depasesc capacitatea lor de intelegere. Precizez ca aceste operatiuni dubioase de discreditare care te duc cu gindul la ieftine siretlicuri de vulpe haituita se vor sfirsi la fel de lamentabil cum au inceput. Col. (r) FLORIN CALAPOD Ana si Gruia Varga spun ca nu-l cunosc pe Burzo Procesul in care fostul presedinte al Sectiei Penale a Curtii de Apel Cluj este judecat sub acuzatia de trafic de influenta a continuat ieri la Curtea Suprema de Justitie, prin audierea sotilor Ana si Gruia Varga. Cunoscut camatar din Cluj, Maria Varga a declarat in fata instantei ca nu l-a cunoscut niciodata personal pe judecatorul Viorel Burzo. Despre el nu a auzit decit atunci cind Maria Gabor, sotia bulibasei Lojos Gabor, a venit sa-i ceara 5.000 de dolari, bani despre care i-a spus ca ii va da magistratului, urmind sa obtina eliberarea sotului ei. Ana Varga a mai afirmat ca atunci i-ar fi spus sotiei lui Gabor sa nu dea atitia bani judecatorului. Citeva zile mai tirziu, cele doua femei s-au intilnit, iar Maria Gabor a povestit ca a schimbat dolarii in marci, iar lui Burzo nu i-a dat decit 5.000 de marci germane. La rindul sau, Gruia Varga a declarat ca dupa punerea in libertate a lui Lajos Gabor a fost o data in casa acestuia, unde ar fi intilnit-o pe "judecatoarea Sanda". VASILE SURCEL Anchete incrucisate la RomTelecom Politisti ai Directiei Economico-Financiare din IGP au demarat, impreuna cu reprezentanti ai Departamentului de Control si Anticoruptie al Guvernului, o serie de verificari la "RomTelecom", a declarat ieri prim-adjunctul sefului IGP, col. Dumitru Sorescu. Scopul actiunii este acela de a stabili daca au fost comise ilegalitati in procesul de privatizare al acestei regii si modul in care s-a derulat acesta, a mentionat prim-ajunctul sefului IGP. Inca 83 de privatizari ilegale cercetate penal Colonelul Dumitru Sorescu, prim-adjunct al sefului IGP, a declarat ieri, la briefingul MI, referitor la privatizarile ilegale ca, din anul 1993 si pina in prezent, au fost incheiate 13.954 de contracte de vinzare-cumparare, dintre care 9889 au fost achitate integral, 1254 reziliate, 2111 sint in derulare si s-au incasat 26.000 de miliarde de lei. Potrivit col. Sorescu, de la inceputul anului s-a inceput urmarirea penala in 35 de dosare in care sint cercetate persoane implicate in privatizarea ilegala a unor societati comerciale, valoarea totala a prejudiciului fiind estimata la aproximativ 200 de miliarde de lei. In prezent, alte 83 de lucrari penale se afla in lucru, cu privire la ilegalitati comise in domeniul privatizarii, a anuntat prim-adjunctul sefului IPG. De asemenea, politistii urmeaza sa primeasca de la Autoritatea pentru Privatizare si Ministerul Finantelor alte 238 de materiale, pe care le vor verifica pentru a stabili daca in aceste cazuri au fost sau nu comise ilegalitati. 104 IAS-uri sub lupa Printre dosarele in care politistii au inceput urmarirea penala se numara cel in care Viorel Popa, patronul SC "Poiana Cibela", este acuzat ca a inselat Banca Agricola cu aproximativ trei milioane de dolari, si cel al lui Liviu Vaclea, fost presdinte al CA al BTT, cercetat intr-un dosar pentru incheierea mai multor contracte de asociere, fara avizul AGA, acuzat de abuz in serviciu si pentru un prejudiciu de peste 100 de miliarde de lei. De asemenea, politistii au inceput urmarirea penala impotriva mai multor fosti functionari ai FPS din judetul Mures si Constanta si a fostului director FPS Iasi. Col. Sorescu a confirmat si faptul ca la Politta Capitalei exista o plingere impotriva fostului presedinte al FPS, Radu Sirbu, care este acuzat ca, in calitate de director general si presedinte al CA al FPS, ar fi luat ilegal o decizie de anulare a unei licitatii. Radu Sirbu a fost audiat in acest dosar. Totodata, va fi verificat si modul de privatizare a 104 IAS-uri. "Speram ca, in 30 de zile, sa avem rezultatele in ceea ce priveste IAS-urile", a conchis col. Sorescu. ALINA GRIGORE Purtatorul de cuvint al MI tine cu dintii de o casa nationalizata cistigata de proprietar Virgil Vochina platea chirie un ou El are insa si apartament de la primarie Colonelul Virgil Vochina urmeaza sa fie evacuat dintr-o cocheta viluta nationalizata. Desi casa a fost cistigata inca din 1998 prin sentinta definitiva si irevocabila, proprietarii au fost obligati sa declanseze un proces de evacuare deoarece chiriasul Vochina a refuzat s-o paraseasca. Aceasta, in ciuda faptului ca el a coordonat razboiul de trei ani prin tribunale, dintr-un apartament spatios situat pe elegantul bulevard Calarasi. Locuinta primita in 1998 de la fostul primar general Viorel Lis, tocmai pe motiv de evacuare din casa nationalizata. In 1987, pe cind era un ofiter oarecare, Vochina a semnat un contract de chirie cu ICRAL-ul pentru apartamentul de la etajul 1 al vilei de pe Strada Ostasilor, nr. 25, amplasata ultracentral, linga Parcul Cismigiu: 130 de metri patrati (patru camere, doua grupuri sanitare, balcon etc.), plus 400 de metri patrati de curte. In cei 11 ani care s-au scurs pina cind fostul proprietar, Mircea Victor Alexandru, si-a redobindit casa, stelele s-au asezat una cite una pe umerii colonelului de azi. Chiria a crescut si ea, de la 450 de lei si 84 de bani in 1987, la 739 de lei (pretul unui ou), la 24 iulie 1998, data sentintei irevocabile de retrocedare a imobilului. Respectind conditionarile din Legea 112, Mircea Victor Alexandru l-a invitat la negocieri pe colonelul Vochina, incercind sa-i ofere o varianta de locuire. Familiei Vochina i s-a propus, fie o chirie intr-un apartament in zona Tei - Toboc, fie sa ramina in apartamentul din Ostasilor, dar pe o chirie la pretul pietei. Pe 12 octombrie 1998, executorul judecatoresc consemneaza in procesul-verbal, intocmit de fata cu avocatii celor doua parti, refuzul colonelului Virgil Vochina. Acesta respinge ambele solutii pe motiv ca veniturile sale nu-i permit asemenea cheltuieli. In consecinta, pentru a intra efectiv in posesia proprietatii sale personale, Victor Alexandru a fost nevoit sa deschida un nou proces, de asta data de evacuare. Intotdeauna Lis Colonelul Vochina avea, in aparenta, dreptate: cu doi minori in intretinere si leafa de bugetar, o chirie lunara in vila, la particular si nu la stat, depasea posibilitatile sale. Insa procesul ramasese fara obiect: pe 12 octombrie, cind Vochina a respins calea amiabila a despartirii, el avea deja de o luna repartitia cu numarul 119391 (din 28.09.1998), prin care primarul Lis ii daduse patru camere in bulevardul Calarasi, bloc 53 bis, ap.13. Locuinta dobindita pe lista de prioritati a primariei, cu justificarea "evacuare imobil retrocedat". Despre toate acestea, Virgil Vochina n-a scos o vorba timp de trei ani, nici in fata proprietarului Mircea Victor Alexandru, nici in fata instantei. Dimpotriva, a solicitat judecatorilor ca toate actele procesului sa-i fie trimise pe adresa locului de munca - Ministerul de Interne, strada Mihai Voda, nr. 3-5, sector 5. In nici un caz pe adresa din Strada Ostasilor (unde vecinii spun ca locuiesc doar copiii, Virgil Tudor Vochina,19 ani, si Maria Silvia Vochina, 17 ani), si nici in bulevardul Calarasi, unde stau sotii Virgil si Ecaterina Vochina. Chiar sa plec cu mina goala... Agatindu-se de casa care nu-i apartinea, colonelul a depus o cerere reconventionala pentru recuperarea investitiilor facute de-a lungul vremii. Suma ceruta se ridica la 200 de milioane de lei. Instanta a numit un expert care a taiat mai multe zerouri din pretentiile colonelului, stabilind suma la numai 9.653.227 lei. Saptamina trecuta, proprietarul a depus banii la CEC pe numele chiriasului si asteapta eliberarea casei. Virgil Vochina ne-a spus ca va elibera in curind imobilul. Interpelat telefonic, el ne-a declarat ca este vorba de "asa-zisul proprietar", sens in care a facut numeroase sesizari la Curtea de Apel. Colonelul, si totodata purtatorul de cuvint al MI, a recunoscut ca la data negocierii chiriei ("cum puteam sa dau 600 de dolari pe luna? Doar sa sparg banca de investitii sau Banca Angliei"), avea deja apartamentul din Calarasi. Pretentiile ridicate de el ulterior i se par in continuare firesti: "Este cel putin moral ca, dupa ce i-am ingrijit 15 ani casa, sa nu-mi dea numai atit (9,6 milioane de lei - n.r.)". Ce nu spune insa colonelul Vochina este ca nu proprietarul i-a pus de buna-voie casa la dispozitie. Si totusi, dupa ce a platit in 14 ani o chirie totala de mai putin de 650.000 de lei (mai putin decit chiria, pe o luna, a unui student, in camin), Virgil Vochina considera normal sa primeasca si despagubiri pentru un asemenea chilipir. MARIANA BECHIR [23][pl.dll?rid=expresro] 