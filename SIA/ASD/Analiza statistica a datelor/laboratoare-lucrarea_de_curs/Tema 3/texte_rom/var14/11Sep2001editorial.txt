 Cinci statulete romanesti ______________________________________________________________________ Unica si admirabila cacealma poate fi socotita aceasta inventare a Fondurilor Proprietatii Private, devenite SIF-uri. Poporul a muscat galusca bine ambalata a cupoanelor. Abia scapat de totalitarism, a zis ca se joaca si el de-a actionarul si prinde gustul de speculant financiar. Si s-a napustit orbeste pe cupoane pentru a deveni si el actionar la 30 la suta din fosta economie socialista. Ba, a mai venit o lege care a schimbat pretul si cupoanele (nenorocindu-i pe cei care au adunat geamantane de cartonase). An dupa an, respectivele actiuni si-au aratat valoarea. Praf in ochi! Operatiune magistrala de iluzionism economic! De ce? Foarte simplu! Cetateanul, posesor de citeva actiuni, a fost trimis la plimbare. Ti-ai luat-o in cap, nene?! Ai si matale o molecula din Univers si vrei sa faci gura?! Lasa ca stie conducerea ce sa decida! Cetateanul, privat de profit si flituit de cercul inchis al celor care conduc cele cinci SIF-uri botezate ca vapoarele lui nea Nicu, s-a dezumflat, iar SIF-urile s-au delimitat incit-incet si de actionari, si de stat. Au devenit un fel de state financiare mici intr-un stat bramburit mai mare. Formal, cele cinci state mici nu pot fi atacate pentru ca ele reprezinta banii poporului care vede ciuciu (scuze pentru exprimare). Si ce se intimpla acolo? Nici in visele cele mai frumoase (sau cele mai urite - dupa caz) nu se poate. Vrea SIF-ul sa vinda 30 la suta dintr-o fabrica? Stai putin, nenicule! Poate ti-o dam, poate nu. Esti baiat de treaba? O capeti mai ieftin! Nu? Nu se vinde! Pa si la revedere! Fac SIF-urile licitatii cind vind participatiuni? S-avem pardon! Sint private. Ele negociaza. Vind? Iau un sac cu bani! Credeti ca-i impart actionarilor? Ia mai puneti-va pofta in cui! Ne dezvoltam! Si e logic. Oamenii care conduc din ce sa-si mai ia salariile, primele, din ce bani sa mai calatoreasca?! Vrea un SIF sa cumpere un hotel? Il ia cu fulgi cu tot si la pret dublu. Are cineva ceva de zis? Mucles. Sefii au nevoie de locuri de odihna si relaxare. Aaa, ca nu iese profit pentru actionar?! Ce mi-e ca nea Gheorghe primeste 300 de lei la mia de lei! Cu citeva sute de mii pe an tot nu scapa de inanitie! E destul sa aruncam o scurta privire asupra situatiei. Guvernul nu are a se amesteca in ce a mai ramas din 30 la suta din economia nationala. Parlamentul, asijderea. Politicienii, da, pentru ca au nevoie de locuri pentru ventuza, iar SIF-urile, in contrapartida, de lobby-sti interesati. Actionarii (ma refer la cuponari, nu la "stringareti") sint doar de fatada, figuranti. In numele lor si pe baza unei fantezii legislative, in Romania s-a dezvoltat o masinarie stranie. Se zice ca este a cetatenilor, dar nu foloseste decit unora, mai ales soferilor si pasagerilor din fata. Daca guvernul Adrian Nastase gaseste o solutie pentru ciudata alcatuire economica, ar da de cap unei surse de bani care s-ar putea ridica la valoarea citorva banci. P.S. Fanus Neagu zice ca, de doua decenii, il tot injur pentru ca sint platit din strainatate sa fac asta. Sint gata sa jur ca, de cind am trecut prima data granita Romaniei si pina astazi, nimeni nu m-a intrebat vreodata ce mai face, daramite daca a mai scris ceva sau daca mai traieste! Si daca ar exista unii preocupati de propozitiile sale delirante, nu vad de ce-ar fi cheltuit banii cu mine. Ar fi scapat mult mai ieftin cu doua sticle de slibovita si un butuc de pus sub cap! [5][pl.dll?rid=expresro] _________________________________________________________________ 