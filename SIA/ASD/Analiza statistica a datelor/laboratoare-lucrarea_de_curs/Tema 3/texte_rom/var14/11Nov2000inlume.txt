 "Vade retro", chifteaua! Vaticanul "excomunica" hamburgerii! Un important teolog romano-catolic de la Vatican, parintele Massimo Salani, le-a cerut italienilor sa nu mai manince hamburgeri deoarece mincarurile gen "fast food" sint de origine protestanta si deci "necatolice, daca nu chiar atee", scrie cotidianul "Il Messaggero". Salani, un prelat originar din Pisa, e de parere ca "omenirea a pierdut legatura dintre sacru si alimente". "Oamenii se duc la McDonald's in cautarea celei mai rapide mese cu putinta. Scopul este de a desacraliza hrana si a-si satisface foamea cit mai repede cu putinta pentru a se devota altor lucruri", spune Salani. Spusele prelatului italian, preluate de principalele doua cotidiene catolice - "Il Messaggero" si "Avvenire" - dau de inteles in esenta ca omul modern a pierdut cu totul latura "religioasa si comunitara" a hranei. Refuzul de a spune o rugaciune inainte de fiecare masa ar fi, in opinia sa, "simptomul a ceva mai profund". In vremurile biblice, hrana simpla si sanatoasa era impartita, iar oamenii acordau mare atentie unei diete stricte elaborate in strins acord cu posibilitatile mediului in care traiau. Parintele Salani este una dintre vedetele festivalului "Slow Food" din Torino, un eveniment dedicat redescoperirii mincarurilor naturale si organice, precum si a unui mod de viata mai putin frenetic, si deci mai apropiat firii umane. Organizatia "Slow Food" a aparut in 1986 ca o reactie la inflorirea exploziva a retelelor de restaurante expres, care au patruns pina si in cele mai traditionaliste locuri, falimentind localuri celebre. CONSTANTIN VLAD Voturile cetatenilor din strainatate vor decide soarta alegerilor din SUA Presedintele american vine prin posta Doar 327 de voturi diferenta in favoarea lui Bush, in urma renumararii voturilor din Florida Candidatul republican George W. Bush il devansa vineri dimineata cu 327 voturi pe democratul Al Gore, dupa incheierea operatiei de renumarare a voturilor in toate cele 67 de districte ale statului Florida, a anuntat CNN, citind rezultate oficiale dupa a doua numarare. Reamintim, dupa prima numarare a voturilor, Bush obtinuse 1.784 de voturi mai mult decit adversarul sau democrat, insa diferenta mai mica de o jumatate de procent dintre cei doi a impus repetarea operatiunii de contabilizare a voturilor, in conformitate cu legea electorala a statului Florida. Anuntarea acestui nou rezultat a declansat o explozie de bucurie in tabara republicana, iar George Bush nu a scapat prilejul de a clama inca o data victoria in alegeri. Democratii nu s-au lasat mai prejos, replicind ca scorul este foarte strins si ca voturile sosite prin corespondenta mai pot schimba inca situatia. "Alegerile nu s-au terminat!", a avertizat staff-ul electoral al vicepresedintelui Al Gore. Verdict final pe 17 noiembrie Cum diferenta intre cei doi este in acest moment atit de mica, verdictul final va trebui sa ia in calcul voturile locuitorilor din Florida care se afla in strainatate, voturi care ar putea avea un rol decisiv. Potrivit legii in vigoare in acest stat, "buletinele care provin din strainatate trebuie sa fie contabilizate in urmatoarele zece zile de la data alegerilor", a declarat Katherine Harris, secretar de stat de Florida si echivalentul local al ministrului de interne. "Data limita a fost fixata pe 17 noiembrie", a mai precizat ea, lasind sa se inteleaga ca inainte de aceasta data nu va putea fi comunicat nici un rezultat. Votul americanilor aflati in strainatate, considerat in general marginal, ar putea fi determinant pentru aceste alegeri prezidentiale, pentru ca numararea buletinelor din strainatate trimise in Florida, inainte de 17 noiembrie, este singura modalitate de a-i departaja pe candidati. Reamintim, votul Floridei, care asigura 25 de electori, este esential pentru stabilirea invingatorului. Al Gore a cistigat pina acum 260 de electori din 29 de state ale federatiei, iar George Bush 246 de electori (20 de state), in joc raminind doar statele Florida (25 de electori) si Oregon (7 electori). Oricare din cei doi va cistiga Florida va depasi cifra de 270 de electori, minimumul necesar pentru a fi declarat cistigator. Dilema din Florida ascute "lupta de clasa" intre democrati si republicani Prin urmare, americanii vot avea oficial un presedinte abia dupa aceasta data, dupa ce vor fi cunoscute rezultatele definitive din Florida, unde climatul intre republicani si democrati s-a deteriorat considerabil incepind de joi. Nervozitatea intre cele doua tabere a devenit din ce in ce mai vizibila, conducatorul de campanie al lui Bush, Don Evans, acuzindu-i pe democrati de "politizare si deformare a evenimentelor in detrimentul democratiei". De asemenea, directorul de campanie al lui Gore, William Daley, facuse cunoscut ca democratii vor cere autoritatilor din Florida ca buletinele de vot din patru districte sa fie numarate nominal. Directorul de campanie al candidatului democrat, William Daley, a declarat, la Tallahassee, capitala Floridei, ca "Al Gore ar trebui sa fie noul nostru presedinte, daca vointa poporului prevaleaza" in acest stat. Democratii vor sa sustina actiunile in justitie a 19.000 de alegatori care afirma ca au votat gresit din cauza designului derutant al buletinelor de vot si ale caror voturi au fost invalidate. Fostul secretar de stat republican, James Baker, prezent de asemenea la Tallahassee, a ripostat, afirmind ca modul de prezentare a buletinelor de vot, in prezent contestat, a fost aprobat inainte de scrutin chiar de un responsabil democrat local. In timp ce democratul Al Gore s-a abtinut pina acum de la a face vreo speculatie in privinta rezultatelor noii numaratori, Bush a declarat public ca se asteapta ca victoria sa la alegerile prezidentiale sa fie confirmata o data ce numaratoarea voturilor se va incheia. Demonstratii la Palm Beach, incordare in New Mexico Nemultumirea fata de faptul ca 19.000 de buletine de vot au fost invalidate la Palm Beach, din cauza ca au fost completate gresit, a provocat organizarea de manifestatii in Florida, sute de demonstranti cerind ca aceste voturi sa fie incluse totusi in numaratoare. Ei agitau pancarte cu "Ne-am intoxicat de Bush" si "Hai Gore". La Tallahassee, 500 de studenti negri au defilat in tacere, in fata resedintei guvernatorului Jeb Bush, fratele candidatului George W. Bush. La starea de tensiune s-a adaugat anuntul facut de autoritatile din New Mexico, potrivit caruia si in acest stat se va trece la o noua numaratoare a voturilor - aproximativ 67.000 de buletine. Precedenta numaratoare relevase ca Gore este cistigatorul, cu 258.500 de voturi, fata de 248.925 ale rivalului. Renumararea a fost necesara din cauza unor probleme informatice. Grupaj realizat de CAMELIA MUNTEAN, ISABELLA ALEXANDRESCU Rusine si lehamite in patria democratiei Pe fondul numararii, renumararii, verificarii si contestarii voturilor, sub privirile atente ale emisarilor din cele doua tabere, sefi de campanie si juristi, americanii asteptau cu nerabdare un anunt asupra rezultatului definitiv al scrutinului prezidential. Peste tot in SUA, aminarea anuntarii rezultatelor din cauza incurcaturilor legate de numararea voturilor in Florida a provocat nemultumire si lehamite. Soferii din Chicago intervievati afirma ca s-au saturat sa mai urmareasca la televizor ce se intimpla, in Los Angeles, cei care cumpara ziare afirma ca "treaba pute", iar la Hollywood, producatorii se grabesc sa scoata noi filme pe acest subiect. Presa comenteaza ca americanii au trecut de la umor la cinism negru si suspiciune, pentru a striga pina la urma "gata, ajunge, ne-am saturat". "Cred ca tot ce se intimpla in Florida pune intreg sistemul electoral sub semnul intrebarii. Este depasit si poate a sosit timpul sa fie schimbat. Daca Bush cistiga, dar nu obtine si votul popular, atunci isi incepe presedintia pe picior gresit", a spus un american. Iugoslavia a devenit membra OSCE Republica Federala Iugoslavia a fost oficial admisa vineri in Organizatia pentru Securitate si Cooperare in Europa, din care Belgradul fusese suspendat in 1992, relateaza AFP. Decizia adoptata vineri de OSCE stipuleaza directiva potrivit careia "Consiliul Permanent primeste Iugoslavia in calitate de stat membru al OSCE, pe baza scrisorii trimisa de RFI pe 6 noiembrie". In aceasta scrisoare, noul presedinte iugoslav, Vojislav Kostunica transmitea OSCE ca tara sa este gata sa semneze documentele fondatoare ale OSCE in totalitate, ca va respecta toate angajamentele acestei organizatii si va colabora cu toate statele membre. OSCE a decis sa reintegreze Iugoslavia in organizatie inca din primele zile dupa inlaturarea de la putere a fostului presedinte, Slobodan Milosevici. CAMELIA MUNTEAN Bulgaria cere sa iasa de pe "lista neagra" a vizelor "imediat" si "neconditionat" Premierul Ivan Kostov a cerut ieri transant scoaterea neconditionata a Bulgariei de pe lista neagra a vizelor, transmit agentiile internationale de presa. "Vrem ca Bulgaria sa fie scoasa imediat pe lista tarilor cu regim obligatoriu de vize, fara conditii, iar aceasta masura sa fie pusa in practica imediat", a spus seful cabinetului de la Sofia, care a declarat in fata parlamentului ca se teme ca Bulgaria va fi tinuta pe lista neagra a vizelor pina in 2003. "Bulgaria a indeplinit toate conditiile necesare pentru ca obligativitatea vizelor pentru cetatenii sai sa fie ridicata imediat si neconditionat", a declarat Kostov, in plenul parlamentului de la Sofia. Parlamentul bulgar s-a intrunit ieri pentru a dezbate un proiect de decizie legat de chestiunea scoaterii Bulgariei de pe lista neagra a vizelor. "Bulgaria trebuie sa-si apere interesele nationale si sa pregateasca raspunsuri active si puternice pe plan extern, in eventualitatea in care nu va fi inlaturata obligativitatea vizelor pentru cetatenii sai, a declarat Kostov. Mai exact, premierul bulgar a propus Parlamentului de la Sofia o masura radicala: retragerea Bulgariei din Pactul de Stabilitate pentru Europa de sud-est. "Trebuie sa aratam ca nu acceptam sa fim tratati ca niste europeni de mina a treia, sa nu ne impacam cu rolul unui colt uitat al continentului si sa insistam pentru drepturile noastre", a afirmat premierul bulgar. Kostov explica "atacul" la Pactul de Stabilitate Kostov a enumerat in plenul parlamentului trei motive pentru care care bulgarii solicita ridicarea regimului vizelor: le-a fost promisa, doresc sa aiba aceeasi demnitate ca si celelalte tari candidate la aderarea la UE, iar aproape trei cincimi din volumul total al schimburilor de marfuri si al investitiilor Bulgariei provin din tarile UE. Kostov sustine ca autoritatile de la Sofia au indeplinit conditiile solicitate de Comisia Europeana pentru a se permite cetatenilor sai accesul nerestrictionat in spatiul Schengen, asigurind controlul efectiv al granitelor si avind relatii politice excelente cu toti vecinii sai. Premierul bulgar afirma ca exista o strinsa interdependenta intre Pactul de Stabilitate si chestiunea vizelor. Pactul de Stabilitate este o declaratie, nu o alianta sau acord si nici nu este parte integranta a Dreptului international sau a legislatiei bulgare. Bulgaria participa la Pactul de Stabilitate deoarece este o sursa de stabilitate in Balcani si nu o tara cu probleme, sustine Kostov. Multe tari din Balcani au probleme si daca asteptam sa si le rezolve, vor trece 15-20 de ani pina cind vom intra in Uniunea Europeana, a mai declarat premierul bulgar. La sfirsitul acestei luni este programata o reuniune a Consiliului ministrilor de justitie si de interne din cele 15 state membre ale UE, in cadrul careia va fi analizata problema desfiintarii obligativitatii vizelor pentru cetatenii bulgari si romani. Ultimele semnale diplomatice arata ca ridicarea obligativitatii vizelor pentru Bulgaria si Romania va fi conditionata de UE si nu va putea intra in vigoare mai devreme de sfirsitul lui 2003. ISABELLA ALEXANDRESCU Insistind ca scufundarea submarinului Kursk a fost provocata de o coliziune, Rusia someaza NATO sa scoata submarinele la control Seful Statului Major al armatei ruse, Anatoli Kvasnin, a cerut tarilor membre NATO sa-si prezinte "la control" flota de submersibile pentru a verifica daca vreunul dintre ele nu a avariat submarinul Kursk, in al carui naufragiu au pierit toti cei 118 marinari aflati la bord, transmit agentiile internationale de presa. "Sint mai multe versiuni si exista dubii" privind circumstantele naufragiului petrecut in august, a declarat Kvasnin, dupa o reuniune cu omologii sai din NATO, la sediul Aliantei de la Bruxelles. El a explicat: "Pentru a risipi aceste indoieli, am cerut ca statele membre NATO sa ne arate unele din echipamentele lor". Rusia avanseaza de ceva vreme ipoteza ca la baza naufragiului ar putea sta o coliziune cu un submarin al unei tari occidentale. Vicepremierul rus Ilia Klebanov, insarcinat cu ancheta, a afirmat ca imagini video luate pe epava submarinului confirma ipoteza unei coliziuni. NATO refuza sa arate ce are la fund NATO a respins vineri cererea militarilor rusi de a inspecta submarinele statelor membre ale Aliantei pentru a face lumina asupra circumstantelor naufragiului submarinului rusesc Kursk, in luna august a acestui an. Interogat asupra cererii rusesti, presedintele Comitetului militar al NATO, amiralul Guido Venturoni, a respins aceasta idee, reamintind ca secretarul general al NATO, George Robertson, le-a confirmat rusilor in momentul dramei ca "nici un submarin al NATO nu a fost implicat". C.M. Posibila legatura intre "Kursk" si "USS Cole" O influenta revista de stiri araba, cu sediul la Paris, vede o legatura intre atacul impotriva distrugatorului american Cole, petrecut la Aden, in Yemen, luna trecuta, si naufragiul submarinului rusesc Kursk. Explozibilul sofisticat folosit in cazul distrugatorului american a fost adus din Rusia, prin Irak, fiind de tipul "celui detinut numai de Rusia si de fosta DDR", scrie revista "Al-Watan al-Arabi". Sint citate surse care declara ca amestecul Rusiei, care ameninta sa reinvie era razboiului rece, "a fost provocat de dovezile clare obtinute de Moscova, privind implicarea unui submarin american in recenta scufundare a submarinului rusesc Kursk". ISABELLA ALEXANDRESCU Croatia, republica parlamentara Parlamentul croat a adoptat in noaptea de joi spre vineri o serie de amendamente la Constitutie, instaurind un regim parlamentar in tara, relateaza AFP. Potrivit amendamentelor adoptate, urmeaza ca de acum parlamentul si nu presedintele sa numeasca si sa demita guvernul. Conform altor modificari constitutionale adoptate joi, Camera Regiunilor (Camera Superioara), care nu avea pina acum un rol decizional, participa acum la vot in ceea ce priveste drepturile omului, sistemul electoral si functionarea organelor de stat. Presedintele isi pastreaza dreptul de a dizolva Camera Inferioara a parlamentului, dar numai la propunerea guvernului si cu semnatura premierului, dupa consultari cu presedintii grupurilor parlamentare. CAMELIA MUNTEAN Europenii se trag din 10 "tati" si 7 "mame" O echipa internationala de geneticieni a determinat recent ca peste 95 la suta din populatia masculina europeana descinde din 10 "tati ancestrali", dintre care doi originari din Orientul Apropiat, care au migrat in Europa inainte de sfirsitul ultimei ere glaciare, intr-o perioada cuprinsa intre 2 milioane si 13.000 de ani Inainte de Hristos. Rezultatul deriva dintr-un studiu cromozomului masculin (Y), care se transmite direct si relativ nealterat de la tata la fiu. Geneticienii sint in masura sa analizeze mostenirea masculina prin studierea micilor variatii suferite de cromozomul Y. In cadrul acestei cercetari a fost analizat materialul genetic al 1007 barbati originari din 25 de zone diferite din Europa si Orientul Mijlociu. Subiectii au furnizat un esantion de 22 de amprente genetice care au relevat ca aproape toti masculii pot fi grupati in doar 10 categorii diferite, fiecare descendenta a unei linii paternale distincte. Spre deosebire de primii "tati europeni", sositi pe Batrinul Continent in Paleolitic, ceilalti opt "tati ancestrali" ar fi ajuns in Europa venind in "valuri de migratie" separate, cindva in Neolitic, din Orientul Mijlociu si din Asia. Foarte probabil ei au format clanuri separate, izolate pina la finele ultimei ere glaciare de ghetari si de alte obstacole geografice. Acest studiu a fost realizat la putina vreme, de cercetatori din opt tari europene si din Statele Unite, dupa un altul similar, care analizase structura populatiei din Europa dupa ADN-ul mitocondrial, cel transmis direct pe linie materna. Respectiva analiza releva ca toti europenii (99,9 la suta) descind din sapte "mame ancestrale", care ar fi infiintat tot atitea clanuri pe teritoriul Europei. CONSTANTIN VLAD 