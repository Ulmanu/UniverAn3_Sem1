 Tequila, bat-o vina! Pamela Anderson s-a cuplat cu Michael Bolton La numai trei saptamini dupa ce s-a despartit de modelul Marcus Schenkenberg, actrita Pamela Anderson are un nou iubit - solistul rock Michael Bolton. Idila celor doi a inceput la o petrecere, in Bahamas, cind frumoasa blondina l-a provocat pe Bolton la un concurs de baut tequila. Actrita a cistigat aceasta competitie cu scorul de 4 la 2 si, in acelasi timp, a reusit sa-l si seduca pe adversarul ei. Pamela si Michael au plecat de la petrecere impreuna si de atunci sint nedespartiti. Actrita s-a declarat entuziasmata de faptul ca solistul nu o trateaza ca pe un "capriciu trecator", asa cum a facut fostul ei iubit. CLAUDIA VOICU Scandalul ziaristului decapitat clatina scaunul presedintelui Ucrainei Seful serviciilor secrete ucrainene a fost demis Presedintele ucrainean Leonid Kucima l-a demis simbata pe seful Serviciilor Secrete (SBU, fosta KGB) Leonid Derkaci, in urma amplului scandal declansat de asasinarea, in luna noiembrie, anul trecut, a unui jurnalist din presa de opozitie, transmite AFP, citind informatii furnizate de purtatorul de cuvint al presedintiei. De asemenea, seful statului l-a demis si pe Volodimir Sepel, seful Garzii de Stat, organism insarcinat cu protectia oficialilor ucraineni. Sepel a fost acuzat ca a organizat rapirea si asasinarea ziaristului Gheorghi Gongadze. Scandalul a fost declansat anul trecut de un fost membru al serviciilor secrete ucrainene, comandantul Mikola Melnitcenko, in prezent refugiat in strainatate, care a anuntat ca detine casete inregistrate in biroul prezidential ce demonstreaza implicarea presedintelui in cazul ziaristului ucis. Potrivit sursei citate, casetele incriminatoare contin conversatii in cursul carora Kucima sugereaza ca ziaristul ar putea fi rapit, "inscenindu-se un atac al rebelilor ceceni". Desi autoritatile ucrainene au exclus "orice posibilitate" ca inregistrarile sa fi fost facute in biroul prezidential, opinia publica nationala a reactionat violent, cerind lamurirea situatiei. Nemultumirea fata de autoritati s-a amplificat dupa ce, in urma cu citeva saptamini, a fost gasit cadavrul decapitat al ziaristului disparut. Faptul ca Gongadze a fost decapitat pare a fi o incercare de a impiedica identificarea cadavrului si alimenteaza suspiciunile celor care cred ca puterea este amestecata in asasinarea ziaristului. In ultimele saptamini s-au inmultit manifestatiile populare de protest, in cadrul unei miscari nationale denumite simbolic "Ucraina fara Kucima". Peste 8.000 de persoane au manifestat saptamina trecuta la Kiev, arzind simbolic un manechin reprezentindu-l pe Kucima. Uniunea Europeana s-a declarat "ingrijorata" de felul in care este amenintata libertatea presei in Ucraina. Protestatarii sint departe de a se declara multumiti de masura demiterii sefului Serviciilor Secrete ucrainene si sint hotariti sa profite de vizita presedintelui rus Vladimir Putin, care este asteptat azi in Ucraina, pentru a-si manifesta ostilitatea fata de presedintele Kucima. Putin a anuntat inca de la plecarea sa din Moscova ca nu intentioneaza sa se amestece in aceasta poveste, fiind vorba despre o problema interna a Ucrainei. DIANA EVANTIA BARCA "Revansa" pentru Pearl Harbor Noua disparuti in urma scufundarii navei de pescuit Un submarin militar american cu propulsie nucleara a intrat in coliziune cu un vas de pescuit-scoala japonez care avea la bord 35 de persoane. Ciocnirea s-a produs in timp ce submarinul "USS Greenville" executa manevra de iesire din imersiune si s-a soldat cu avarierea grava a navei japoneze "Ehime Maru", care s-a scufundat rapid. Noua persoane din echipajul japonez sint date disparute. Accidentul s-a petrecut in noaptea de vineri spre simbata, in largul Insulelor Hawaii, precizeaza agentiile internationale de presa. Sanse minime pentru gasirea disparutilor Submarinul, a carui urcare la suprafata a provocat accidentul, a revenit ieri in portul Pearl Harbonr, in apropiere de Honolulu, cu stricaciuni superficiale. Comandantul flotei americane din Pacific, amiralul Thomas Fargo, a declarat ca submarinul a folosit o procedura de urgenta in locul unei manevre normale pentru a urca la suprafata, lovind vasul japonez pe dedesubt. Nava "Ehime Maru", un pescador de 500 de tone care efectua o cursa de instruire a viitorilor mateloti, a fost grav avariata in zona inferioara a cocii si s-a scufundat in numai 10 minute. Imediat dupa coliziune, echipele de interventie americane au reusit sa salveze 26 de persoane din apele agitate, dintre care 12 au fost spitalizate, cu rani usoare. Doua nave ale marinei militare americane si doua ale pazei de coasta, doua elicoptere Seahawk si doua avioane continua sa caute, in largul insulei Oahu, pe ceilalti noua japonezi dati disparuti - patru ucenici, doi instructori si trei membri de echipaj, insa sansele gasirii altor supravietuitori sint foarte reduse, specialistii opinind ca acestia s-au scufundat o data cu vasul. Scuze americane Marina americana va examina submarinul si va incerca sa afle circumstantele accidentului prin interogarea celor 130 de membri ai echipajului, urmind sa fie deschisa o ancheta pentru a se stabili cum un asemenea submarin echipat cu cea mai avansata tehnologie a putut sa provoace un astfel de accident. Presedintele Bush a transmis "regrete si condoleante" Japoniei, iar secretarul de stat Colin Powell i-a telefonat in acelasi scop ministrului de externe Yohei Kono. In urma cu 12 ani, in 1989, un submarin de acelasi tip, "USS Houston", a fost implicat intr-un accident similar, lovind un remorcher, pe un canal dintre coasta californiana si Insula Santa Catalina. "USS Houston" trebuia sa participe in ziua urmatoare la filmarile peliculei "Vinatoarea lui Octombrie Rosu". "USS Greenville", printre cele mai moderne submarine Submarinul "USS Greenville" este unul dintre cele 51 de submarine nucleare de atac americane de clasa Los Angeles. Lung de 110 metri, "USS Greenville" cintareste 6.900 de tone, poate cobori la o adincime de 450 de metri si dezvolta o viteza maxima de 32 de noduri. Aflat in serviciu din 1996, submarinul are un echipaj de 12 ofiteri si 115 oameni, acest tip de submersibil putind transporta si lansa torpile MK 48 si rachete de croaziera "Tomahawk". Potrivit CNN, in momentul coliziunii, "USS Greenville" avea la bord astfel de rachete. Durata de viata a acestor submarine e de 30 de ani. Iesirea din imersiune, o manevra delicata Urcarea la suprafata a unui submersibil este o manevra delicata, efectuata dupa o serie de masuri specifice menite evitarii coliziunii cu vapoarele aflate la suprafata apei. Cind vrea sa urce, un submarin trebuie sa utilizeze sonarele pentru a detecta zgomotul vaselor cu motor care s-ar putea afla deasupra, dupa care se ridica la o adincime de doar zece metri, pentru a-si putea utiliza si periscopul. O data aflat aproape de suprafata, submarinul are posibilitatea de a-si folosi radarul pentru a repera vasele din apropiere. Daca motoarele vasului japonez erau oprite, sonarul nu l-a putut detecta, iar din cauza vremii proaste si a valurilor, "Ehime Maru" nu a putut fi vazut cu ajutorul periscopului. ISABELLA ALEXANDRESCU Patron roman, sechestrat si jefuit de falsi politisti bulgari Un roman identificat numai cu initialele K.T., patron al unei firme de transport din comuna Voluntari, a fost atacat, sechestrat si tilharit, zilele trecute, de falsi politisti bulgari. El tranzita Bulgaria, in drum spre Grecia, la bordul unui jeep Mitsubishi Pajero, impreuna cu partenerul sau de afaceri, un cetatean grec, transmite Mediafax. Romanul a fost oprit, noaptea, pe soseaua de centura din jurul Sofiei, de un echipaj de falsi politisti, care aveau insa cagule pe fata si care l-au obligat pe acesta si pe partenerul sau grec, sub amenintarea armelor, sa mearga intr-o zona pustie. Cei doi au fost tinuti timp de 24 de ore intr-o baraca aflata in plin cimp, legati cu catuse si amenintati de mai multe ori ca vor fi impuscati. In noaptea urmatoare, romanul si grecul au fost abandonati intr-o padure aflata la 30 de kilometri de Sofia, linga autostrada care leaga capitala bulgara de Plovdiv. Hotii au fugit cu masina celor doi, dupa ce i-au jefuit de citiva zeci de mii de dolari. Desi s-au inmultit incidentele in care falsi politisti au atacat si jefuit cetateni straini, de data aceasta, politia bulgara nu a facut public cazul. Unul dintre motive ar putea fi acela ca falsii politisti ar fi, in realitate, chiar subordonati ai Ministerului de Interne bulgar. Presa bulgara a avansat ideea sincronizarii acestor atacuri cu informatii primite de la unele autoritati bulgare, in special vamesi, deoarece banditii cunosteau, de multe ori, suma de bani sau natura marfii transportate de cetatenii straini. In timpul reconstituirii, cei doi au declarat ca au fost scosi de mai multe ori din baraca, legati la ochi si, suiti intr-o masina, au fost plimbati in directii necunoscute. Romanul si grecul cred ca au fost transportati de mai multe echipaje de politie. Ultimul cetatean roman cazut victima a hotilor bulgari este un sofer caruia i-a fost furata, la sfirsitul lunii trecute, dintr-o benzinarie din Sofia, furgoneta cu care transporta tehnica de calcul in valoare de 16.000 de dolari. (M.F.) Flash Suflet putin uzat, vindut pe Internet Un student din Washington, in virsta de 20 de ani, si-a vindut sufletul la licitatie, fiind achizitionat de o doamna din statul Iowa, pentru suma de 400 de dolari, transmite AFP. Adam Burtle din Woodinville a dat un anunt prin Internet, precizind ca vinde "suflet tinar, in stare buna, foarte putin uzat". Desi compania "eBay", organizatoarea licitatiei, interzice incercarea de a vinde obiecte care nu pot fi livrate cu promptitudine cumparatorului, acest anunt a scapat cenzurii si tirgul a inceput, pornind de la suma modica de un cent. Adam recunoaste ca nu stie inca foarte clar cum o sa-i livreze cumparatorului sufletul vindut, insa s-a declarat multumit de tranzactie. Organizatorii licitatiei nu au fost insa foarte amuzati de intimplare, au retras "articolul" din vinzare si i-au interzis tinarului sa mai participe si la alte licitatii. (D.B.) Gilceava regelui cu Curtea Fostul rege al Bulgariei, Simeon al II-lea (63 de ani), a declarat simbata, la Sofia, ca bulgarii care-l sustin vor avea, in sfirsit, ocazia sa-l voteze, afirmatie care a parut a fi o tentativa a acestuia de a-si anunta participarea la alegerile din iunie. Joia trecuta, Curtea Constitutionala de la Sofia a decis insa ca regele nu poate candida deoarece nu si-a petrecut ultimii cinci ani pe teritoriul Bulgariei. "Decizia Curtii Constitutionale nu contribuie cu nimic la echilibrarea vietii politice din Bulgaria. Excluderea non-rezidentilor din cursa electorala ii priveaza pe bulgari de posibilitatea de a beneficia de experienta occidentala, si asta intr-un moment critic pentru tara noastra", a spus regele. (D.B.) Plombe vegetale Exasperati de multimea si marimea gropilor din sosele, brazilienii din localitatea Querencia do Norte, statul Parana, au decis sa organizeze un protest inedit: ei au plantat in cele mai mari dintre gaurile din drumuri 80 de bananieri, ca si porumb, trestie de zahar, manioc sau bumbac. Pentru a nu fi prinsi, brazilienii au plantat copacii rapid, in toiul noptii, astfel incit, dimineata, soferii au descoperit buimaciti ca au in fata o adevarata padure si ca trebuie sa faca slalom printre bananieri. Recent, o banda de fermieri a rapit citiva politicieni doar pentru a le cere socoteala pentru starea jalnica a unicului drum folosit pentru transportul produselor agricole la oras. (I.A.) Rascoala nationalista in Croatia Formatiunile de dreapta si partidele aflate in opozitie din Croatia au organizat in ultimele trei zile ample manifestatii la nivel national, blocind principalele sosele spre Zagreb in semn de protest fata de punerea sub urmarire a "eroului national" Mirko Norac, general acuzat de crime de razboi in perioada conflictului sirbo-croat de la inceputul anilor '90. Protestele dreptei urmaresc discreditarea guvernul reformist, iar reprezentantii puterii si-au exprimat temerea ca aceste miscari vor crea o stare generala de haos in tara, transmite Reuters. Premierul croat Ivica Racan a tinut la sfirsitul saptaminii un discurs dramatic, in cursul caruia i-a acuzat pe nationalisti ca incearca sa destabilizeze un regim ales in mod democratic, avertizind ca reprezentantii puterii nu se vor lasa intimidati de presiuni si amenintari. Racan a estimat ca protestatarii au incalcat grav ordinea constitutionala. Blocada pentru general Tensiunile s-au declansat la inceputul saptaminii trecute, cind un tribunal din Zagreb a extins investigatia cu privire la civilii sirbi masacrati in anul 1991 la Gospic, incluzindu-l si pe Norac, erou al razboiului croat de independenta din 1991-1995, iar Norac este ofiterul de cel mai inalt rang acuzat de crime de razboi. Avertizat, probabil, de speculatiile vehiculate recent in presa, Norac a disparut din Zagreb. Premierul Racan a declarat ca disparitia generalului Mirko Norac ar putea fi o actiune planuita de anumite persoane care doresc sa provoace apoi un sir de manifestatii si sa blocheze soselele pe intreg teritoriul Croatiei. Sute de oameni au iesit si ieri, a treia zi consecutiv, pe strazile localitatii Sinj, orasul natal al eroului Norac, o regiune recunoscuta ca fief al nationalistilor, blocind autostrada spre Zagreb in mai multe puncte. Protestatarii au blocat soselele si in apropierea localitatii Benovac, aflata in apropiere de Sinj, in Osijek, oras aflat in nord-estul tarii, si in Rijeka, unde s-au adunat in jurul tribunalului care se ocupa de "cazul Gospic". Simbata noaptea, protestatarii au decis sa deblocheze temporar caile de acces, astfel incit cit mai multi sustinatori ai opozitiei sa poata ajunge in capitala. DIANA EVANTIA BARCA [17][pl.dll?rid=expresro] 