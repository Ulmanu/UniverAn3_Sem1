 Forrest Gump din Moldova Maratonistul amator o provoaca la "duel" pe Gabriela Szabo Marius Barbu, un iesean in virsta de 30 de ani, a strabatut, saptamina trecuta, distanta Iasi-Bucuresti in alergare continua. Barbatul a parcurs cei peste 400 de km in mai putin de patru zile, singurele opriri fiind pauzele de masa si de somn. Copil abandonat in spital si crescut de medicii Maternitatii "Cuza Voda", Marius Barbu alearga, zilnic, cite zece ore. Medicii spitalului iesean vorbesc cu mila despre "copilul" lor: "Decit sa stea in canale, am zis sa-i dam o camera si putina mincare. Seara alearga prin jurul spitalului. Dar nu e sanatos cu totul...". "Daca nu alerg citeva zile, mi se face rau, am ameteli si probleme cu inima", ne-a marturisit tinarul a carui prima oprire la Bucuresti a fost redactia "Evenimentul zilei". La sosire, in Capitala, Marius ne-a prezentat o hirtie cu stampile din localitatile prin care a trecut in cele patru zile ale maratonului. Inainte de marea provocare - distanta Iasi-Bucuresti, Marius Barbu a alergat fara oprire, 24 de ore, pe ruta Iasi-Vatra Dornei. Dupa ce, saptamina trecuta, a alergat parcurgind o distanta echivalenta cu zece maratoane, Marius Barbu e hotarit sa o provoace la un "duel" pe campioana olimpica Gabi Szabo: "La 5.000 de metri sigur ma intrece, dar la o distanta mai mare Gabi nu are nici o sansa in fata mea". Ieseanul, o varianta autohtona a celebrului Forrest Gump, a renuntat sa participe la concursurile maraton organizate in tara: "Am participat la un cros care a avut loc in Iasi, dar m-am oprit cind am aflat ca singurele premii constau in sarmale". Marius Barbu a pornit in temerara aventura lunea trecuta, fara bagaje si fara bani. In schimb, a luat cu el casetofonul cu casti: "Asta e unul din secretele mele: nu pot alerga decit daca ascult muzica house". In cele patru zile de alergare, Marius Barbu a mincat din mila turistilor cazati in motelurile intilnite in drum sau. "Eu nu am bani, asa ca nu mi-am permis sa-mi iau pe drum nici mincare, nici apa", ne-a mai spus atletul amator. Lipsa banilor este si motivul pentru care Marius Barbu a decis sa se intoarca la Iasi tot alergind: "As prefera sa ma urc in tren, dar mi-e frica de nas. O sa ma intorc in acelasi mod cum am venit. Si, oricum, prefer sa alerg inca 400 de km decit sa ma apuce iar durerile pe tren. Asa traiesc eu: alerg tot timpul ca sa nu cad la pat". MIHAI MORAR Mai aproape de Dumnezeu, Preotul Vlaicu, pilot de MIG-uri si elicoptere Puma "Haideti sa va miruie parintele daca ati venit pina aici", ne spune parintele Vlaicu. Um om ca o stinca, solid si bine facut. E imbracat in haine de preot si ne este foarte greu sa ne imaginam cum ar sta la mansa unui MIG 21. Totusi, Marcel Vlaicu este capitan comandor in aviatia militara si, in acelasi timp, preot la parohia din cartierul aviatorilor, de linga Aeroportul International din Timisoara. Cind nu zboara, se ocupa de cele sfinte. Superiorii sai din aviatie ii spun "parinte aviator". Un nume care obliga Parintele Vlaicu ne miruie cu apa sfintita adusa tocmai de la Ierusalim. Ne asezam la masa si parintele aviator ne povesteste cum a ajuns un caz unic in Europa. Marcel Vlaicu s-a nascut in comuna Agrij, din Salaj, o asezare incarcata de istorie. A facut scoala primara in satul natal, iar intre 1980 si 1984 a urmat Liceul Militar "Mihai Viteazul", din Alba-Iulia. "Am ajuns aviator pentru ca aveam un nume predestinat. Trebuia sa ma ridic la inaltimea acestui nume", ne spune Marcel Vlaicu. A facut scoala de piloti la Bobocu si in 1988 a devenit pilot. "Inca din liceu aveam un prieten bun care isi dorea si el sa ajunga pilot, Dorin Fratean. Am facut impreuna scoala de piloti, dar el a ajuns navigator si eu pilot", isi aminteste capitanul Vlaicu. A urmat un an de instructie pe supersonice, la Bacau, de unde Marcel Vlaicu a ajuns la regimentul de lupta de la Cimpia Turzii, unde timp de trei ani a pilotat avioane de vinatoare si bombardament MIG 21 M. S-a transferat apoi la Escadrila de cercetare de la Timisoara, unde a zburat, pina in 1994, pe avioane de cercetare MIG 21 C. In 1995 a ajuns la Caransebes. Aici a schimbat mansa supersonicului cu cea a unui elicopter, un IAR 330 Puma, elicopter de transport pentru trupe, pentru desant sau pentru actiuni caritabile. De la avioane de vinatoare si bombardament, la actiuni umanitare. De altfel, anul 1995 a insemnat pentru capitanul Vlaicu un moment de cotitura. In toamna acestui an, pilotul Vlaicu a dat examen de admitere la Universitatea din Timisoara, la Facultatea de Litere, sectia teologie. Isi dorea sa ajunga preot. In 1999, visul sau s-a transformat in realitate. Dumnezeu a avut grija de el Marcel Vlaicu a zburat pe avioane, scoala IAR 823, L 29 si L 39 luindu-si brevetul de aviator in "acrobatie gama completa". Cineva acolo sus l-a avut permanent in paza. Nu a avut nici o problema grava in timpul zborurilor. "O singura data m-am ratacit. In perioada in care era razboi in Iugoslavia am trecut granita fara sa-mi dau seama. Venisem recent la Timisoara. Aici era ses si eu veneam dintr-o zona de dealuri. La ses toate sint la fel si cred ca am trecut putin peste granita. De la 10.000 de metri, la viteza supersonica, e greu sa-ti dai seama. Punctul de comanda m-a adus rapid inapoi si am primit o mustruluiala serioasa", ne povesteste parintele pilot. A vazut insa si multe tragedii. "Colegul meu Traian Ru a cazut sub ochii mei cu avionul de la 80 de metri. Capitanul Sorin Timar, capitanul Daniel Dragan si-au pierdut viata in catastrofe aviatice. Capitanul comandor Dorin Craiu, care a cazut la Capilnas cu un MIG, mi-a fost prieten bun", ne mai spune Marcel Vlaicu. Si-a trait viata la tensiune maxima. In tot acest timp el studia teologia. Mai lipsea de la cursuri, dar primea copii xerox de la colegi. A trecut prin toate fazele vietii de student, de la bursa de merit la restanta pe toamna. In anul 1999, in ziua de Florii a fost hirotonit diacon, iar in ziua de Pasti a devenit preot. A fost hirotonit preot la Catedrala Mitropolitana din Timisoara, de IPS Nicolae Corneanu, Mitropolitul Banatului. Au aparut insa primele probleme. A avut nevoie de un acord special din partea superiorilor pentru a purta barba. I s-a reprosat ca a intrat in Cler pe usa din spate. "Mi s-a reprosat ca sint imbracat in haina mortii, uniforma de militar si ca vreau sa imbrac hainele sfinte ale preotilor. S-a pus problema sa nu mai zbor si sa fiu dat afara din aviatie. Nu s-a gasit insa nici o lege care sa spuna ca as fi facut ceva ilegal", povesteste cu amaraciune parintele Vlaicu. Acum piloteaza in continuare elicopterul Puma, dupa care se intoarce la biserica sa din cartierul aviatorilor, amenajata intr-o sala din Cercul Militar. Preot pilot si crisnic parasutist In biserica, alaturi de parintele paroh Vlaicu sta cirsnicul Vasile Mihalcea. Cirsnicul este locotenent comandor parasutist. Are la activ 689 de salturi cu parasuta. Cei doi s-au cunoscut dupa un astfel de salt. "Anul trecut, Vasile a sarit cu parasuta si la aterizare si-a rupt ambele picioare. A fost un accident. Eu nu il cunosteam, dar Biblia spune «vizitati pe cei bolnavi», asa ca imediat dupa ce am auzit de accident m-am dus la spital sa-l vad. Intre noi s-a legat atunci o prietenie deosebita si Vasile a ajuns cirsnic in biserica", ne spune parintele. "Am ajuns duhovnicul multor colegi de-ai mei. Pe unii i-am cununat, la altii le-am botezat copiii. Acum am peste 100 de oameni la slujbe". Parintele aviator Vlaicu e un om fericit. Se mindreste cu ultima diploma obtinuta recent la Buzau. "Am fost la un curs la Centrul de Pregatire a Trupelor Speciale de la Buzau unde am invatat multe. La final am primit o diploma de absolvire a cursului de initiere in traiul in conditii de izolare". Raminem fara cuvinte. Avem in fata un preot care zboara pe elicopter si face cursuri pentru trupele speciale. A rezolvat si dilema legata de un eventual razboi. "Pentru mine, uniforma militara e haina demnitatii unui popor. Uniforma preoteasca nu e cu nimic mai prejos pentru ca atit libertatea neamului, cit si cea a credintei s-au realizat prin varsare de singe", ne explica preotul aviator. Dorinta sa cea mai mare este sa reuseasca sa ridice biserica in cartierul aviatorilor. Cea in care slujeste acum este improvizata intr-o sala a Cercului Militar. Locul este pregatit, iar la primavara vrea sa inceapa fundatia. Banii sint putini, dar parintele e foarte hotarit. De la parohie nu ia nici un ban. Preotul Vlaicu mai are o mare dorinta: sa faca o liturghie la altitudine, intr-un avion. Este convins ca va reusi. Pina acum, tot ce si-a pus in gind sa faca, a facut, chiar daca parea imposibil. Marcel Vlaicu zboara si oficiaza slujbe. E un om fericit. Are o familie frumoasa. O fiica si un fiu. Fiul are zece ani si poarta un nume care obliga - Aurel Vlaicu. TUDOR FLUERAS Virozele fac ravagii la Galati Avalansa cazurilor de viroze respiratorii a facut ca Spitalul de Pediatrie "Sf. Ioan" din Galati sa fie neincapator zilele acestea. Medicii sint asaltati zilnic de zeci de cazuri de viroze. Capacitatea spitalului, de 345 de paturi, era depasita cu mult, fiind internati aproximativ 360 de copii. In mod normal, chiar si in conditii de solicitare intensa, trebuie sa existe in permanenta 50 de paturi libere pentru a se putea efectua dezinfectia periodica a saloanelor, lucru imposibil de realizat la Spitalul de Pediatrie Galati. Doar in ultimele sapte zile au fost internati 150 de copii cu afectiuni ale cailor respiratorii. Chiar daca stocurile de medicamente din spital sint aproape epuizate, chiar daca spitalul este supraaglomerat, medicii nu refuza internarea copiilor pentru ca, spun ei, virozele pot degenera in afectiuni mai grave, cum sint bronhopneumoniile. ALINA COMSA-DURBACA Rezervari pentru "Revelionul cu Traian Basescu" Un bilet costa 300.000 de lei pentru persoane fizice si 600.000 de lei pentru persoane juridice Biletele pentru participarea la "Revelionul Anului", la Romexpo, alaturi de Traian Basescu, sint puse in vinzare incepind de astazi, intre orele 9.00-17.00, la sala Arcub, din strada Batistei nr.14 si la pavilionul central al Romexpo. Pretul unui bilet este de 300.000 de lei pentru persoanele fizice si 600.000 de lei pentru persoanele juridice. Dat fiind ca vor fi puse in vinzare doar 6.000 de bilete, bucurestenii care vor sa-si petreaca Revelionul cu Traian Basescu trebuie sa-si faca in prealabil rezervari, la numerele de telefon 210.94.06. Primarul general al Capitalei sustine ca Revelionul organizat de Municipalitate va fi unul de vis, "se va minca, bea si dansa pe rupte", iar la miezul noptii va fi un foc de artificii, "cum n-a mai fost niciodata in Bucuresti". Din 15 decembrie, la Romexpo va fi amenajat un orasel al copiilor, care va fi animat de actori si de angajati ai Circului Globus, iar pina la Craciun vor fi organizate tot felul de spectacole, in cadrul carora vor fi oferite cadouri copiilor strazii si batrinilor. MONA STOICA Vasluienii impusca doi iepuri dintr-un foc Dusul din calorifer In multe zone ale Vasluiului, oamenii folosesc apa de la calorifer pentru spalat. Cit tine caldura, intre orele 17.00 si 20.00, vasluienii au si apa calda cu ajutorul unui robinet montat la calorifer. Directorul Gascom, furnizorul de agent termic, afirma ca furtul apei de calorifer le creeaza mari probleme deoarece sint nevoiti sa pompeze in retea apa nededurizata pentru a mentine presiunea. Se pare insa ca tocmai angajatii de la Gascom propun locatarilor, contra cost, sa le instaleze robinete la calorifer. AUGUSTIN CHIPER Covalact vinde la gramada iaurt, cascaval, ciment si purcelusi Situatia economica grea a intreprinzatorilor mici si mijlocii ii obliga pe acestia sa recurga la tot felul de improvizatii menite sa le asigure supravietuirea. SC "Covalact" SA Sfintu Gheorghe, fosta Intreprindere de Industrializare a Laptelui din judetul Covasna, privatizata acum sase ani, pe linga iaurt, brinzica de casa, cascaval si alte produse lactate, ofera celor interesati ciment de Cimpulung tip 2A si var praf din depozitele sale din Sfintu Gheorghe, Cernati si Baraolt. Acum doi ani, "Covalact" SA anuntase, prin intermediul ziarelor locale, ca ofera din stoc agentilor economici portocale si lamii import Grecia, precum si purcei de lapte, in greutate de 20-40 kilograme, pentru producatorii de lapte aflati sau nu in relatii contractuale de furnizare a materiei prime. De asemenea, SC "Bella Moda" SRL Sfintu Gheorghe, pe linga creatiile vestimentare destinate sexului frumos, intre doua prezentari de moda proiecteaza si fabrica mobilier de birou, de bucatarie si pentru camere de zi. PETER DOMOKOS O familie din America Centrala se muta intr-o comuna din Suceava Costa Rica nu-i Cacica Familia Calvo Romanciuc, din Costa Rica, s-a hotarit sa investeasca in comuna suceveana Cacica. Intr-o scrisoare trimisa prefectului Vasile Ilie se arata ca domnul Romanciuc este profesor la Facultatea de Inginerie a Universitatii din Costa Rica, specializarea Stiinta Materialelor, si ca anul viitor va iesi la pensie, motiv pentru care ar vrea sa-si deschida o afacere la Cacica. El a cistigat un premiu de cercetare tehnologica in Statele Unite pentru lucrarea piese si bibelouri din metale cu temperatura joasa de turnare. Cu banii obtinuti, a achizitionat utilaje cu care si-a infiintat o societate ce produce articole de artizanat si religioase din metal. Calvo Romanciuc este decis sa aduca atelierul la Cacica, iar prefectul Vasile Ilie a anuntat ca va face toate demersurile necesare pentru a-l ajuta sa-si materializeze intentiile, mai ales ca parintii lor sint de origine romana. (T.A.) Legenda spune ca Sfintul Spiridon se ridica din racla si alearga la cei in suferinta Crestinii ortodocsi sarbatoresc astazi praznicul Sfintului Spiridon, Episcopul Trimitundei. Inca din viata s-a aratat mare facator de minuni. In tinerete a fost cioban, iar la batrinete a pastorit "turmele cele cuvintatoare". Lucrarile despre viata sfintului mentioneaza ca a vorbit cu o femeie moarta pentru aflarea unui adevar, a prefacut un sarpe in aur, iar la rugaciuni slujea alaturi de ingeri. Prin rugaciunile lui, Sfintul Spiridon aducea ploi la vreme de seceta, dar si alunga furtunile atunci cind se abateau asupra pamintului. Legenda spune ca moastele Sfintului Spiridon se ridica din racla si alearga la cei aflati in suferinta si il cheama. La sfirsitul fiecarei saptamini, calugarii ii schimba pantofii tociti si prafuiti. Se spune ca cel care citeste "Acatistul Sfintului Spiridon", timp de 40 de zile, sau chiar mai mult, si are posibilitatea sa dea o pereche de pantofi in numele sfintului, atunci cind va fi chemat, el va veni cu perechea de pantofi daruita de persoana respectiva. Gheorghe Visan, muncitor, 52 de ani, din Bucuresti, venit dintr-o excursie din Grecia, povesteste ce a vazut cu ochii lui: "Am avut sansa sa ating moastele Sfintului Spiridon. Avea pantofii prafuiti si vesmintele ravasite ca si cum atunci s-ar fi asezat in racla. L-am privit de mai multe ori deoarece credeam ca visez. Lucrul acesta mi-a schimbat viata". Sfintul Spiridon este ocrotitorul tuturor si descoperitorul lucrurilor nestiute. Racla cu moastele sfintului se afla in insula Kerkyra - Grecia. MIHAELA ION Presedintele Curtii Constitutionale a eliberat apartamentul primit de la Primaria Capitalei Speriat probabil de plingerea penala facuta impotriva sa de Traian Basescu, Lucian Mihai, presedintele Curtii Constitutionale, a predat Municipalitatii contractul si cheile apartamentului duplex cu cinci camere de pe Bulevardul Unirii, pe care l-a obtinut ilegal de la Primaria Capitalei in baza unei declaratii false. Primarul general al Capitalei a anuntat ieri ca presedintele Curtii Constitutionale a depus vineri la primarie atit contractul si cheile apartamentului, cit si o declaratie notariala prin care se atesta ca renunta la locuinta primita din fondul locativ de stat. "In aceste conditii, eu am trimis Parchetului General o adresa prin care am informat ca Lucian Mihai a predat apartamentul si, prin urmare, Municipalitatea nu mai are nici un prejudiciu de pe urma sa. Ramine ca Parchetul General sa stabileasca ce se intimpla cu plingerea penala inaintata de mine impotriva presedintelui Curtii Constitutionale", a declarat primarul general. Potrivit primarului, apartamentul predat de Lucian Mihai va fi inclus pe lista locuintelor din fondul locativ de stat pe care Municipalitatea urmeaza sa le repartizeze cu titlu de locuinte sociale. MONA STOICA Nufarul de la Bezdin, pe cale de disparitie Seceta din acest an impreuna cu o tendinta de scadere a nivelului apei freatice constatata in ultimii ani pun in pericol o rezervatie naturala din judetul Arad. Micul lac de la Bezdin, o suprafata de apa de aproximativ 24 ha situata in lunca Muresului, in aval de Arad, este pe cale de a disparea. Lacul reprezinta o adevarata rezervatie naturala in care s-au conservat nuferi, ferigi de balta, o specie periclitata in toata Europa, orhidee de mlastina si alte aproximativ 20 de specii de plante rare. Scaderea nivelului apei si colmatarea lacului cu namol au facut ca numarul nuferilor, de exemplu, sa scada dramatic. In schimb, se inmultesc plantele comune, care nu sint valoroase. Situatia lacului de la Bezdin este cunoscuta de Agentia pentru Protectia Mediului Arad, care incearca printr-o finantare PHARE sa rezolve aceasta problema. SORIN TROCAN La Roman, Un elev din zece vine la scoala "afumat" Din statisticile efectuate de cadrele didactice din municipiul Roman reiese ca, in medie, un elev din zece vine beat la cursurile liceale. In opinia dr. Cleopatra Andries, medic primar psihiatru, acest comportament al tinerilor are cauze multiple, printre care exemplele educationale proaste oferite atit de programele de televiziune, cit si de adultii din jur, cu precadere de cei din familie. "Parintii sint atit de preocupati sa-si rezolve problemele acute ale traiului de zi cu zi, incit isi neglijeaza in totalitate propriii copii", a precizat dr. Andries. Un alt fapt de natura sa ingrijoreze este acela ca multi dintre elevi au ajuns la spital, in coma alcoolica. Profesorii din municipiu s-au intrunit in cadrul unor sedinte extraordinare, unde au cautat solutii de stopare sau, cel putin, de diminuare a fenomenului care tinde sa capete proportii alarmante. "E inadmisibil ca un elev sa vina la scoala duhnind a alcool si sa mai aiba si sticla cu rachiu in buzunar, pe care s-o bea in timpul orelor. Ce viitor mai poate avea tara asta, cu astfel de tineri?", a declarat Tihon Tit, profesor de matematica. CIPRIAN PREDESCU Pompierii intra in alerta cind Emanoil Mihail cade din pat Pentru batrinul semiparalizat, militarii intra pe fereastra apartamentului de la etajul sase La sfirsitul saptaminii trecute, un batrin paralizat din Bucuresti a solicitat de trei ori, la domiciliu, interventia pompierilor militari, cerindu-le sa-i aduca un pachet de tigari. Simbata, la ora 17.27, dispeceratul pompierilor a fost apelat de Emanoil Mihail, in virsta de 63 de ani, care a sustinut ca a cazut din pat si ca nepoata l-a inchis in casa. O autospeciala s-a deplasat prompt la domiciliul batrinului din Strada Austrului, in zona pietei Traian. Cu ajutorul unei autoscari mecanice, pompierii au reusit sa intre pe fereastra apartamentului lui Mihail, aflat la etajul sase. Dupa citeva ore de la prima operatiune de salvare, in jurul orei 1.00, la dispeceratul 981 a sunat din nou pensionarul din Strada Austrului, fost inginer constructor. Mai intii, i-a alarmat pe pompieri ca a cazut din nou din pat si, suferind de semipareza stinga, nu poate sa se ridice. Apoi, l-a rugat pe ofiterul de serviciu sa-i anunte pe pompierii din echipa de interventie ca, pe drum, sa-i cumpere un pachet de tigari. Dupa citeva minute, pompierii l-au asezat din nou in pat pe Mihail, iar la despartire i-au oferit si pachetul de tigari solicitat. Duminica, la ora 17.15, Mihail i-a alertat pe pompierii militari pentru a treia oara in decursul a numai 24 de ore. Cu lacrimi in ochi, Emanoil Mihail le-a spus pompierilor: "Veniti cit mai repede, am cazut din pat si nepoata m-a uitat inchis in casa." Din mila, pompierii au sosit si la al treilea apel in Strada Austrului, intrind din nou pe fereastra, cu autoscara. Ieri, reporterii "Evenimentului zilei" au reusit sa elucideze misterul apelurilor disperate ale pensionarului semiparalizat. Mihail, care a suferit doua accidente cerebrale dupa moartea sotiei, este ingrijit zilnic, pina la ora 17.00, de o menajera angajata de nepoata acestuia. "Suna la pompieri imediat dupa ce plecam eu. Desi nu are voie sa fumeze, nimeni nu ii poate trece pragul fara sa-i aduca un pachet de tigari. S-ar putea sa fi apelat pompierii cind a ramas fara tigari", ne-a marturisit menajera lui Mihail. Cit despre faptul ca ar fi fost abandonat de nepoata in apartament , menajera ne-a spus: "Aceasta il trateaza pe Mihail ca pe propriul tata. Ea lucreaza in sanatate si stie cum sa-l ingrijeasca." Desi pensionarul le-a motivat pompierilor ca nu poate sa se urce in pat, menajera ne-a declarat ca foarte des iese cu el la plimbare, "se poate misca, dar mai greu, ce-i drept." MIHAI MORAR PETRISOR CANA Aurel Vlaicu, seful RA-APPS, dezminte ca vilele de protocol vor fi vindute In legatura cu unele articole aparute in presa referitoare la activitatile desfasurate de Regia Autonoma "Administratia Patrimoniului Protocolului de Stat", facem urmatoarele precizari: Regia Autonoma "Administratia Patrimoniului Protocolului de Stat" a fost infiintata si a functionat in baza H.G. nr. 567/1993. H.G. nr. 854/2000, privind organizarea si functionarea Regiei Autonome "Administratia Patrimoniului Protocolului de Stat" a fost adoptata datorita necesitatii de a se actualiza si de a pune de acord modificarile aduse in circa 7 ani de aplicare a Legii nr. 114/1999 - Legea locuintei, republicata, cu modificarile si completarile ulterioare si ale Legii nr. 213/1998, privind proprietatea publica si regimul juridic al acesteia. Conform art. 19 alin (1) din Legea nr. 213/1998 "inventarul bunurilor din domeniul public se intocmeste in termen de 9 luni de la data intrarii in vigoare a prezentei legiÉ". In baza acestor dispozitii imperative ale legii si tinind cont de anexa la lege intitulata "Lista cuprinzind unele bunuri care alcatuiesc domeniul public al statului si al unitatilor administrativ teritoriale" si de H.G. nr. 854/2000, Regia Autonoma "Administratia Patrimoniului Protocolului de Stat" nu a facut decit sa isi desfasoare activitatea cu respectarea stricta a prevederilor legale. Delimitarea patrimmoniului regiei - in public si privat - a fost o cerinta impusa de Legea 213/1998 reprezentind totodata o necesitate stringenta, intrucit pina la aparitia H.G. nr. 854/2000 o buna parte a activelor aflate in administrarea Regiei Autonome "Administratia Patrimoniului Protocolului de Stat" nu erau nominalizate cu denumirile si adresele corecte, fapt care crea probleme si dificultati in sustinerea si in apararea intereselor patrimoniale ale regiei in fata instantelor de judecata, ori de cite ori regia a fost actionata in procese de revendicare. Faptul ca Regia Autonoma "Administratia Patrimoniului Protocolului de Stat" administreaza, ca oricare alta regie, proprietati private ale statului, nu inseamna ca acestea au fost sau pot fi instrainate. Proprietatile private ale statului sint administrate de stat, prin administratiile centrale (regii) si locale (primarii), statul fiind singurul care are dreptul de a dispune instrainarea lor prin acte normative cu putere de lege. Regiile nu pot instraina activele constituite din imobile si terenul aferent lor conform Legii nr. 15/1990) decit daca un act normativ cu caracter de lege prevede acest lucru. Subliniem faptul ca prin prevederile Ordonantei de Urgenta nr. 88/1997 privind privatizarea societatilor comerciale, ale Legii nr. 99/1999 privind unele masuri de accelerare a reformei economice si ale Legii nr. 133/1999 privind stimularea intreprinzatorilor privati pentru infiintarea si dezvoltarea intreprinderilor mici si mijlocii, cu modificarile si completarile ulterioare, Regia Autonoma "Administratia Patrimoniului Protocolului de Stat" are dreptul si obligatia de a vinde unele active, la solicitarea beneficiarilor unor contracte de inchiriere, de locatie de gestiune sau de asociere in participatiune. Legatura care se face intre H.G. 854/2000 si Ordonanta de Urgenta nr. 168/2000, privind unele masuri de restructurare a activitatii regiilor autonome prin vinzarea unor active aflate in patrimoniul acestora, este evident fortata, intrucit ordonanta se aplica tuturor regiilor autonome. Conform art. 2 al ordonantei "In intelesul prezentei Ordonante de Urgenta, activele reprezinta unitati de productie, subunitati, spatii de cazare, spatii comerciale sau alte bunuri de acelasi gen ce pot fi organizate si pot functiona independent inclusiv terenul aferent acestora si care nu intra sub incidenta Legii nr. 133/1999". Rezulta ca locuintele de protocol, de serviciu sau cu un alt regim nu intra in prevederile Ordonantei nr. 168/2000. Aceste reglementari nu confera posibilitatea vinzarii locuintelor si a vilelor aflate in administrarea regiei. In concluzie - Regia Autonoma Administratia Patrimoniului Protocolului de Stat nu are in obiectul sau de activitate, conform H.G. nr. 854/2000, vinzarea de locuinte sau vile de protocol, deci nu poate vinde nici un fel de spatii locative. Consideram ca publicarea in presa scrisa a unor materiale redactate fara o suficienta documentare, este de natura atit sa prezinte deformat intentia legiuitorului cit si sa dezinformeze opinia publica, printr-o interpretare trunchiata si incompleta a unui act normativ menit sa introduca ordine intr-un domeniu important de activitate. Sint total lipsite de temei insinuarile din articolele aparute in presa, conform carora simpla prezenta a unui activ pe o lista inseamna ca acesta va fi vindut cu nerespectarea prevederiolor legale in materiale! Regretam faptul ca anumiti jurnalisti, aflati doar in cautarea senzationalului sau cel putin a unui scandal de presa, deturneaza pina si sensul unor reglementari legale, dezinformind opinia publica si aducind astfel prejudicii morale si materiale institutiilor statului de drept, inclusiv Regiei Autonome Administratia Patrimoniului Protocolului de Stat si conducerii acesteia, care si-a aratat totodeauna disponibilitatea de a lamuri in modul cel mai transparent cu putinta toate problemele legate de activitatea sa. Director General Aurel Vlaicu "Ia cu tine si inima mea" Fetele din A.S.I.A. - invitatele lui Gaultier Schimbarea de componenta din grupul feminin A.S.I.A. pare sa fi fost de bun augur. Ele vor pleca in Franta, urmind sa fie invitatele lui Jean Paul Gaultier in emisiunea pe care acesta o modereaza. Irina ne-a declarat ca "abia asteapta sa plece in Franta" si ca se vor afla acolo in perioada 14-16 decembrie. Fetele vor fi insotite de un cameraman care le va filma toate miscarile si chiar este posibila o lansare a albumului lor in Franta. ( I.M. ) 