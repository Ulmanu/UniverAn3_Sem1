 Crimpeie din gindirea prezidentiala Ion Iliescu: "Beneficiem de o fibra genetica favorabila" Presedintele Ion Iliescu a participat ieri la manifestarea organizata cu prilejul premierii de catre Ministerul Tineretului si Sportului a medaliatilor la Campionatele Mondiale de kaiac-canoe si canotaj. Prezenta sa a fost justificata de faptul ca timp de noua ani (intre 1980 si1989) a detinut functia de presedinte al Federatiei Romane de Kaiac-Canoe. Suma cu care cei 56 de sportivi si tehnicieni au fost premiati s-a ridicat la valoarea de 6,1 miliarde de lei. "Urmaresc aceste sporturi din tinerete, de pe vremea cind actualii antrenori erau la rindul lor sportivi de valoare. Felicit toti sportivii pentru ca reusesc sa mentina contactul cu virful performantelor mondiale in conditiile unei baze materiale deficitare", a declarat Iliescu. Intrebat care crede ca sint motivele pentru care sportul este singurul domeniu din Romania care reuseste sa se plaseze pe primele locuri in lume, presedintele a opinat ca "este meritul celor care cu atita daruire activeaza in slujba sportului. In plus, beneficiem de o fibra genetica favorabila". IULIAN ICHIM Presedintele a primit omagiile rromilor Presedintele Ion Iliescu i-a primit ieri, la Palatul Cotroceni, pe membrii Delegatiei Uniunii Internationale a Rromilor. Oaspetii i-au spus presedintelui ca sint multumiti de felul cum trateaza Romania minoritatea rromilor. Presedintele nu a dorit sa faca mai multe precizari despre intilnirea cu delegatia internationala de rromi, limitindu-se la a spune ca fost "o intilnire informala" la care s-a discutat despre situatia acestei etnii. Emil Scouka, presedintele Uniunii Internationale a Rromilor, i-a transmis presedintelui Ion Iliescu un mesaj de prietenie din partea rromilor din intreaga lume. Primirea delegatiei s-a facut in absenta presei. ( C.O. ) Bref Vasile Lupu a pierdut stampila PNTCD Judecatoria Sectorului 2 a respins cererea lui Vasile Lupu de a intra in posesia stampilei PNTCD. Hotarirea este definitiva deoarece, asa cum a explicat Teodor Morariu, vicepresedintele PNTCD, aripa Ciorbea, Vasile Lupu nu a facut recurs la prima decizie data cu mai mult timp in urma. Vasile Lupu solicitase, printr-o ordonanta presedentiala, sa reintre in posesia stampilei si biroului PNTCD din strada Rosetti. Teodor Morariu a declarat ieri ca spera ca si BRD sa tina cont de aceasta decizie si sa deblocheze conturile partidului aflate la aceasta banca. ( T.G. ) PD Cluj aduna primarii la un gratar Pentru a evita dezertarea primarilor din partid in favoarea PSD, Partidul Democrat Cluj, condus de deputatul Emil Boc, a programat la sfirsitul acestei saptamini la Cluj-Napoca, o intrunire cu acestia. Invitatia la un "pahar de vorba" cu primarii se va incheia cu un gratar, la care democratii vor incerca sa opreasca exodul reprezentantilor sai atrasi de ciolanul PSD-ist. ( E.C. ) Mircea Druc aterizeaza in Brazilia Presedintele Ion Iliescu a numit ca ambasador un fost consilier guvernamental pentru probleme de politica externa care a servit in mandatele ultimilor trei premieri: Radu Vasile, Mugur Isarescu si Adrian Nastase. Este vorba despre Victor Chiujdea, care a fost acreditat, printr-un decret prezidential, ca ambasador al Romaniei in Slovenia. Sa nu-l lase singur la Rio de Janeiro, la Consulatul General al Romaniei, Ion Iliescu i l-a trimis lui Ovidiu Grecea pe Mircea Druc, pe post de consilier economic al consulului general. Desi initial postul ii era rezervat lui Dan Martian, presedintele a decis ca e mai bine ca in Elvetia sa plece ca ambasador Ioan Maxim, drept pentru care si lui i-a semnat decretul de acreditare in Tara Cantoanelor. ( C.O. ) PD cere un Avocat al Poporului PD cere numirea de urgenta a Avocatului Poporului, acuzind puterea de tergiversarea rezolvarii acestei chestiuni. Deputatul Emil Boc a aratat ieri ca, "desi mandatul Avocatului Poporului a expirat de peste doua luni si jumatate (20 iunie 2001), PSD nu a efectuat demersurile necesare pentru alegerea de catre Senat a unui nou Avocat al Poporului". Deputatul PD a reamintit ca fostul titular al functiei, Paul Mitroi, s-a intors ca judecator la Curtea Suprema de Justitie. ( C.O. ) Nastase le-a acordat o ora deputatilor PSD Premierul Adrian Nastase s-a intilnit ieri cu grupul parlamentar PSD din Camera Deputatilor. Timp de o ora, premierul le-a prezentat prioritatile guvernamentale, iar deputatii PSD s-au plins de problemele cu care se confrunta in teritoriu. Intilnirea premierului cu deputatii PSD va deveni o obisnuinta, vicepresedintele PSD Viorel Hrebenciuc declarind ca aceasta va avea loc in fiecare luna. Conform vicepresedintelui Hrebenciuc, cele mai mari probleme sint in judetul Suceava, probleme provocate de inundatiile repetate. Astfel, in urma intilnirii, Nastase a decis sa-l trimita in zona pe ministrul apelor, Constantin Aurel Ilie, pentru a face o evaluare la fata locului. ( T.G. ) Tribunul arunca iarasi cu zoaie in Ion Iliescu "Fereasca Dumnezeu de dictatura fostilor comunisti"Nici Ceausescu nu l-a monopolizat pe Mihai Viteazul asa cum a facut-o Ion Iliescu, este concluzia presedintelui PRM, C.V. Tudor. El a protestat ieri fata de faptul ca presedintia a respins "brutal si fara nici o explicatie" demersul PRM de a participa la ceremonia de la Dimbovita: "Fereasca Dumnezeu de dictatura fostilor comunisti (...). Iar este Dumnezeu pedeserist? Dupa confiscarea Revolutiei, acum este confiscata si istoria", s-a É C.V. Tudor. Amintindu-i presedintelui Iliescu faptul ca, in timp ce studia la Moscova, el studia istoria la Viena, C.V. Tudor i-a atras atentia sefului statului sa-si recruteze mai cu atentie "fauritorii de texte", intrucit a fost pus, la rostirea discursului, in jenanta situatie de a rosti neadevaruri istorice. C.V. Tudor l-a pus si pe al doilea om in stat, Nicolae Vacaroiu, intr-o situatie delicata atunci cind l-a felicitat pentru ca "nu s-a dus la leganat coliva", intr-o manastire intesata mai mult de bodyguarzi, SPP-isti si ofiteri ai MOSAD decit de credinciosi, o "actiune propagandistica de prost gust" a actualei puteri. CRISTINA SOFRONIE Academia Romana, somata sa se lepede de Gheorghe Buzatu Un grup de peste 50 de reprezentanti ai comunitatii intelectuale si ai societatii civile au trimis o scrisoare deschisa Academiei Romane, prin care solicita demiterea istoricului Gheorghe Buzatu de la conducerea Centrului de Cultura si Civilizatie Europeana Iasi, sau scoaterea centrului de sub patronajul Academiei. Solicitarea vine ca urmare a publicarii, de catre Centrul condus de Gheorghe Buzatu, a volumului "Nationalistul", semnat de deputatul PRM, Vlad Hogea. "Asocierea numelui Academiei Romane la o asemenea actiune politico-editoriala este, din punctul nostru de vedere, de neconceput", se arata in scrisoare. Semnatarii considera ca Gheorghe Buzatu s-a evidentiat prin "dubioase incercari de reabilitare a totalitarismului legionar si antonescian, in paralel cu implicarea sa politica in cadrul PRM". LUCIAN PURCAREANU Victor Ciorbea, in vizita la Palatul Victoria Premierul Adrian Nastase a acceptat sa se intilneasca cu conducerea PNTCD-Ciorbea. Intrevederea, care a fost ceruta in urma cu o saptamina de catre Victor Ciorbea, va avea loc astazi, la ora 18.00, la Palatul Victoria. Victor Ciorbea nu a vrut sa dea detalii in legatura cu aceasta intilnire deoarece nu vrea sa provoace "speculatii inutile". Totusi, principalul subiect de discutie va fi scrisoarea pe care Adrian Nastase a trimis-o comisarului european Guenther Verheugen si presedintelui Grupului Crestin-Democrat din Parlamentul European, scrisoare prin care premierul il recunostea pe Andrei Marga drept presedintele PNTCD. Tocmai de aceea, Victor Ciorbea e de parere ca "trebuie lamurite divergentele", dorind sa-i explice lui Nastase situatia din PNTCD. TEODORA GEORGESCU Nicolae Mischie, chemat sa dea socoteala la partid Guvernul nu va modifica ordonanta prin care a micsorat cheltuielile la nivelul administratiei publice locale. Secretarul general al PSD, Cozmin Gusa, a declarat ieri ca Delegatia Permanenta a PSD a stabilit ca ordonanta nu se va modifica, asa cum au cerut reprezentantii Uniunii Nationale a Consiliilor Judetene din Romania, la intrunirea pe care au avut-o vineri la Turnu Magurele. "Nu se pune problema modificarii ordonantei guvernamentale la acel punct. Ramine cum s-a stabilit initial", a declarat Gusa. La reuniunea de la Turnu Magurele, presedintele Consiliului Judetean Gorj, Nicolae Mischie (PSD), s-a plins de limitarea cotei de combustibil a consiliilor judetene de catre guvern, considerind ca aceasta nu este de competenta executivului. Lui Mischie i s-a parut incorect ca prefecturile sa aiba o cota de combustibil de 350 de litri pe luna, iar consiliile judetene, doar 300 de litri. La intrunirea respectiva, ministrul administratiei publice, Octav Cozmanca, a admis ca plingerea este justificata, si a promis modificarea ordonantei. Cozmin Gusa a explicat ieri ca Mischie va trebui sa dea explicatii in fata partidului cu privire la pozitia sa. "Se vor discuta aceste atitudini", a spus liderul PSD. LUCIAN PURCAREANU UE cere guvernului sa dea strainilor drept de proprietate pe terenuri Pe "frontul" integrarii Romaniei in Uniunea Europeana, actiunile se intetesc in aceasta toamna. Este "musai" ca Romania sa cistige citeva "batalii" fara impact imediat asupra romanului de rind, dar cerute de catre UE si care vor aduce beneficii pe termen lung. Luna septembrie este o "luna de foc" si in privinta eliminarii vizelor pentru romani. Pe 27 si 28 septembrie, la Bruxelles, ministrii de justitie si ai afacerilor interne din statele membre ale UE se vor reuni pentru a discuta evolutia tarii noastre si pentru a decide daca elimina sau nu vizele. Este adevarat ca va atirna in favoarea noastra recomandarea Comisiei Europene, care a propus eliminarea vizelor. Dar aceasta recomandare nu este suficienta. Procesul integrarii si eliminarea vizelor, desi nu par, sint doua lucruri strins legate. Pentru a primi un raspuns favorabil la intilnirea de la sfirsitul lunii septembrie, Romania trebuie sa fie pusa la punct pina atunci cu legislatia in domeniul justitiei si afacerilor interne si cu cea privind "libera circulatie a serviciilor". De asemenea, trebuie securizata frontiera de nord si de nord-est. La aceasta se adauga inceperea procesului de inlocuire a militarilor in termen de la Politia de Frontiera cu personal angajat si cu un nivel inalt de pregatire. Procesul este de lunga durata, dar Romania trebuie sa dea un semnal ca macar l-a inceput. La capitolul "teme de toamna date de catre UE", Romania mai are de reabilitat infrastructura, de dezvoltat pietele agricole, de introdus la granita controlul veterinar si fitosanitar si trebuie sa inaspreasca sanctiunile penale cind vine vorba de incalcarea drepturilor de autor. La toate acestea se adauga ridicarea interdictiei referitoare la dreptul de proprietate al cetatenilor straini asupra terenurilor din Romania. In lunile septembrie si octombrie, autoritatile de la Bucuresti trebuie sa declanseze pregatirile pentru elaborarea documentelor necesare deschiderii capitolului de negociere privind "Libera circulatie a persoanelor". TEODORA GEORGESCU Simirad se cere in diplomatie Primarul Iasiului, Constantin Simirad, este nesigur in privinta viitoarei sale cariere. Pe de-o parte, el a infirmat, printr-un comunicat, informatia conform careia va fi numit ambasador in Belgia, iar pe de alta parte a declarat ca are sprijinul lui Adrian Nastase intr-o eventuala misiune a sa la Bruxelles. Simirad nu exclude numirea sa ca ambasador, dar a spus ca prefera sa plece cit mai tirziu, pentru a-si duce mandatul de primar cit mai aproape de final. El a precizat ca a demarat negocieri cu premierul Adrian Nastase inca de acum sapte luni, pentru angajarea sa la o legatie straina, in schimbul renuntarii la mandatul de primar. Simirad a spus ca nu intentioneaza sa mai candideze in 2004 pentru un nou mandat si nu doreste nici un post de parlamentar. "As dori sa plec, insa cit mai tirziu", a declarat Simirad. El a afirmat ca la o ambasada "ar munci din tot sufletul", "ar fi loial Romaniei" si ar milita pentru integrarea in NATO si UE. Secretarul general al PSD, Cozmin Gusa, nu a putut ieri nici sa infirme, nici sa confirme o eventuala numire a lui Simirad in Belgia. "Nu avem elemente la partid", a precizat Gusa. In cazul in care Simirad ar renunta la postul de primar al Iasiului, in localitate ar trebui organizate alegeri anticipate, care ar costa in jur de 12 miliarde de lei. LUCIAN PURCAREANU CATALIN DUMITRESCU Opozitia incaiera fostii parteneri de guvernare PD ii recomanda lui Stoica "sa se tina bine de scaun" Suparat ca Stoica a afirmat, cu citeva zile in urma, ca PD va sfirsi prin a se integra in PSD daca refuza alianta pe care a propus-o PNL, vicepresedintele PD, Liviu Negoita, a declarat ca "nenorocirea acestei tari tine si de faptul ca de ani buni de zile, lideri politici fara nici un fel de credibilitate, asa cum este domnul Stoica, si-au dat cu parerea cu privire la mersul politicii in Romania". Negoita aminteste ca PD nu a colaborat cu PSD, pe cind PNL a avut un protocol cu partidul de guvernamint. El crede ca PNL mai are si acum un "protocol secret de colaborare", in care rolul PNL este acela de "agent politic mascat" al PSD. "Ii recomand dlui Stoica sa se tina bine de scaunul pe care sta, pentru ca mi-e teama ca in curind s-ar putea sa fie trimis la plimbare chiar de propriul partid", se mai arata intr-un comunicat al PD. LUCIAN PURCAREANU PNL vrea dialog Presedintele PNL, Valeriu Stoica, a lansat ieri o invitatie la dialog tuturor liderilor de grupuri parlamentare din Camera Deputatilor pe tema finantarii partidelor politice si campaniilor electorale. Stoica a depus la parlament un proiect legislativ pe aceasta tema inca din legislatura trecuta. Liderul liberal crede ca, prin aceasta intrevedere, ar putea forta mina actualei puteri sa scoata din sertar legea sa, "care a fost deja arhivata". Proiectul legislativ al lui Stoica, care prevede reducerea limitelor de finantare, introduce si-o sanctiune drastica: posibilitatea pierderii mandatului de catre cel declarat ales, dar care incalca legea. TEODORA GEORGESCU [25][pl.dll?rid=expresro] 