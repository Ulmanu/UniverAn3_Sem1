 Autoritatile de la Minsk au infiintat in mare secret Armata ciinilor Numarul exact al acestor "soldati" este confidential, dar se stie ca ei sint foarte devotati, nu pleaca niciodata in permisie fara bilet de voie si nu-si vind armele pentru bautura. Acesti "soldati" sint toti membri ai tot mai numeroasei "divizii canine" a armatei Republicii Belarus, afectata de o serioasa criza de personal si de moralul scazut al celui existent. "Armata are aceleasi probleme ca si societatea civila. Dar ciinilor nostri, spre deosebire de soldati, nu trebuie sa li se repete de doua ori acelasi ordin pentru a-l executa", a declarat colonelul Vladimir Katnelson, seful diviziei canine din cadrul Ministerului belarus al Apararii. Ofiterii belarusi, care apreciaza numarul soldatilor patrupezi la 800-1.000, afirma ca tara lor se afla pe locul doi, dupa Franta, in ceea ce priveste numarul de ciini antrenati special. Canidele - ciobanesti germani si caucazieni - sint folosite de militari indeosebi la operatiuni de cautare si salvare. Ciinii sint antrenati acum in mai multe cazarmi care foloseau ca baza de antrenament pentru trupele de comando. Aici, patrupezii sint antrenati si invata sa atace eficient "inamicul". Katnelson spune ca divizia sa are un potential urias in ceea ce priveste actiunile pe care le poate intreprinde. "Daca e nevoie, ciinii nostri se pot specializa chiar si in detectarea cosmeticelor. Ca este un parfum, un pliculet cu droguri sau bancnote de valuta, ei vor descoperi, si asta nu pentru ca miros bine, ci pentru ca ii asteapta o recompensa gustoasa", afirma colonelul. Si cu toate ca in Occident se considera ca intretinerea unei "armate de ciini" este foarte scumpa, Katnelson sustine ca patrupezii lui sint cei mai ieftini soldati de care se poate dispune. VLADIMIR BALABAN Centura de siguranta face pielea zdreanta Tirita pe asfalt cu 100 de km pe ora O femeie din California s-a ales cu jumatate de trup transformat in carne vie dupa ce a fost impinsa de sofer din automobilul in care se afla si, din cauza ca a ramas atirnata de centura de siguranta, a fost tirita aproximativ doi kilometri cu viteza de 100 de kilometri la ora, transmite Reuters. Se pare ca soferul, un prieten al femeii, consumase cocaina si, luindu-se la cearta cu aceasta, a imbrincit-o din masina, inchizind apoi portiera. Nefericita a ramas insa prinsa in centura de siguranta si, pe parcursul celor doi kilometri, si-a pierdut pantofii, s-a ales cu hainele distruse si cu toata pielea de pe partea inferioara a trupului jupuita, in unele locuri chiar pina la os. Martorii oculari ai scenei au trait clipe de oroare vazind cum in urma masinii ramineau vesminte sfisiate si bucati de piele insingerata. Un participant la trafic s-a angajat chiar in urmarirea masinii, incercind sa salveze viata femeii care tipa din toate puterile. Victima a reusit in cele din urma sa se elibereze din capcana centurii de siguranta si se afla in stare critica la spital, iar faptasul a fost arestat pentru tentativa de omor si mai multe delicte legate de detinerea si consumul de droguri.(I.A.) Summit anti-Milosevici la Dubrovnik Presedintii Muntenegrului, Croatiei, Cehiei si Sloveniei s-au intilnit ieri in localitatea croata Dubrovnik pentru a incerca sa gaseasca o rezolvare situatiei de criza create prin refuzul Muntenegrului de a accepta modificarea, de parlamentul de la Belgrad, a Constitutiei federale, cu scopul de a-i oferi posibilitatea presedintelui Slobodan Milosevici sa obtina un al doilea mandat, transmit agentiile internationale de presa. Presedintele croat, Stipe Mesici, a tinut sa sublinieze ca nu se pune problema amestecului in treburile interne ale Muntenegrului sau Serbiei, care formeaza Republica Federala a Iugoslaviei, dar ca statul croat doreste un proces de democratizare a celor doua tari. Mesici, omologul sau sloven, Milan Kucan, si cel ceh, Vaclav Havel, intentionau sa il intrebe pe seful statului muntenegrean, Milo Djukanovici, cum are de gind sa procedeze in situatia de criza ivita in relatiile cu Serbia, care aduce spectrul unui nou conflict in Balcani. Cei patru urmau sa mai discute modalitatile de cooperare regionala si caile de a accelera integrarea in UE. In conditiile in care Djukanovici s-a plins ca amendarea Constitutiei iugoslave inseamna, practic, desfiintarea federatiei, Havel a declarat ca isi poate imagina un Muntenegru independent: "Imi amintesc surpriza comunitatii democratice occidentale cind s-a pus problema recunoasterii Sloveniei si Croatiei. Acum, zece ani mai tirziu, putem constata ca ambele tari sint piloni ai democratiei in zona fostei Iugoslavii". Presedintele muntenegrean a afirmat, in ajunul intilnirii cu omologii sai, ca republica pe care o conduce va boicota alegerile federale care vor avea loc cu scopul realegerii lui Milosevici. El a acuzat regimul de la Belgrad ca este un "regim dictatorial periculos" si a reiterat faptul ca autoritatile de la Podgorica nu vor accepta modificarile aduse Constitutiei. In acelasi timp, Djukanovici a subliniat ca Muntenegru nu va reactiona "nervos sau pripit", pentru a-i da lui Milosevici un pretext sa inceapa un nou razboi. ISABELLA ALEXANDRESCU Focul arde Balcanii Stare de urgenta in Bulgaria din cauza incendiilor Autoritatile bulgare au hotarit ieri prelungirea starii de urgenta instituite duminica in regiunea Haskovo, din sudul acestei tari, ca urmare a puternicelor incendii izbucnite in zona din cauza caniculei prelungite. Cu toate acestea, premierul Ivan Kostov a apreciat ca focul este acum tinut sub control si pe cale de a fi stins. Pina in prezent, incendiile din Bulgaria au distrus circa 30 de case, 5.000 hectare de paduri si 25.000 hectare de culturi. 900 de pompieri greci lupta cu un incendiu urias la Samos Aproximativ 900 de pompieri greci au fost mobilizati pe cale aeriana pentru a lupta cu un incendiu de mari proportii izbucnit pe Insula Samos, din estul Marii Egee, aproape de granita cu Turcia. Ajutati de o temporara acalmie a vintului, pompierii au comunicat ca au "mari sperante" ca vor reusi sa stinga complet focul. Pe linga pompieri, la operatiune participa numerosi soldati si localnici, ajutati de sase avioane si trei elicoptere speciale. Incendiul din Samos, unul dintre cele mai distructive din ultimii ani, a devastat peste 3.200 de hectare de paduri si teren cultivat si a provocat moartea unei persoane. Nou val de caldura in Turcia Autoritatile turce au sporit avertizarile catre populatie cu privire la un nou val de caldura fara precedent care va afecta miercuri si joi intreaga tara si va aduce temperaturi de peste 40 de grade Celsius. Seceta provocata de canicula va provoca scaderi-record ale nivelului apelor din lacurile de acumulare a trei hidrocentrale de pe riul Eufrat, cruciale pentru sistemul energetic al Turciei. Temperaturi superioare valorii de 40 de grade s-au mai inregistrat si in cursul ultimelor zile in numeroase regiuni ale tarii, in special in sud-est. CONSTANTIN VLAD 10.000 de dolari pe an pentru vaduva romanului ucis in Italia Statul italian va plati pe viata o renta anuala de 10.000 de dolari vaduvei unui roman cu contract de munca in localitatea Gallarate, ucis de patronul sau italian. Pe 17 martie, in urma unei discutii aprinse in legatura cu plata salariului, patronul Cosimo Iannece l-a stropit cu benzina pe Ion Cazacu si i-a dat foc. Dupa o luna de chinuri ingrozitoare, romanul a decedat la un spital din Genova, unde fusese internat. Institutul National pentru Asigurari Sociale a considerat asasinarea lui Cazacu drept accident de munca si a hotarit acordarea unei rente vaduvei, cu toate ca romanul lucra ilegal in Italia. Aflat la inchisoare, Iannece a declarat ca nu are bani sa despagubeasca familia victimei pentru ca este el insusi "foarte, foarte sarac". (Paolo Gianfelici, Roma) 22.439 de sirieni i-au spus "nu" presedintelui Bashar al-Assad Bashar al-Assad a devenit cel de-al 16-lea presedinte al Republicii Siriene, intrunind 97,29 la suta din voturile exprimate in cursul referendumului de confirmare organizat ieri. 94,59 la suta din cei peste noua milioane de sirieni cu drept de vot s-au prezentat la urne, dintre acestia doar 22.439 de pronuntindu-se impotriva acestei candidaturi. Desemnat la data de 27 iunie de parlament drept candidat unic pentru functia de presedinte, Bashar este succesorul tatalui sau, Hafez al-Assad, decedat la data de 10 iunie. Noul presedinte, considerat cel mai in masura sa "umple vidul creat de moartea tatalui sau", va depune juramint pe 17 iulie. (D.B.) India creste cu 30 de indivizi pe minut Dupa ce a depasit "pragul psihologic" de un miliard de locuitori, populatia Indiei isi continua vertiginoasa crestere, transmite AFP. Potrivit unor informatii furnizate ieri de Comisia guvernamentala pentru evidenta populatiei, de la nasterea indianului cu numarul "un miliard", la data de 11 mai, anul acesta, populatia Indiei a mai crescut cu inca doua milioane si jumatate de persoane. Conform statisticilor oficiale, populatia Indiei creste cu 30 de persoane pe minut, respectiv 1.815 pe ora, 1,3 milioane pe luna si 15,6 milioane pe an. (D.B.) Imigranti clandestini, deghizati in ciclisti de performanta Doi imigranti clandestini de origine mexicana, deghizati in ciclisti amatori, au reusit sa treaca ieri frontiera in SUA, parcurgind chiar si o buna bucata de drum pe teritoriul american inainte de a fi arestati. "Erau in pantaloni scurti, aveau casti si ochelari de soare si se deplasau cu biciclete performante, cu zece viteze. Am crezut ca sint membri ai vreunui club local de ciclism si ca se antreneaza pe autostrada, asa ca i-am lasat sa treaca", a declarat un reprezentant al granicerilor de la vama din Larendo, citat de AFP. Dupa ce au parcurs citiva kilometri, cei doi s-au oprit, au pus bicicletele intr-o camioneta si au incercat sa fuga, insa au fost surprinsi de graniceri. Calauza la care au apelat le-a furnizat tot acest echipament sofisticat, garantindu-le trecerea frontierei pentru o "taxa" de 1.500 de dolari de persoana. (D.B.) Pentru ca a condus beat si fara carnet, Van Damme a luat trei ani cu suspendare Curtea Suprema de Justitie din Beverly Hills l-a condamnat pe Jean Claude Van Damme la trei ani de inchisoare cu suspendare, plus o amenda de 1.200 de dolari. Actorul de origine belgiana a recunoscut ca a condus automobilul in stare de ebrietate si fara a avea asupra sa permisul de conducere. Van Damme va urma un program de "reabilitare" de 90 de zile, timp in care carnetul de conducere ii va fi suspendat. Van Damme, 39 de ani, starul mai multor filme de succes ("Universal Soldier", "Cyborg", "Timecop" etc.) nu a fost prezent la tribunal. Sentinta i-a fost adusa la cunostinta de unul dintre avocatii sai. ALEX REVENCO 