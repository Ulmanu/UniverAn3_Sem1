 Pe 1 mai, la Washington, Romania joaca o carte de 1,5 miliarde de dolari Interviu in exclusivitate cu Ziad Alahdad, seful misiunii Bancii Mondiale la Bucuresti Domnule Ziad Alahdad, recent ati anuntat ca in aceasta primavara va fi stabilita strategia Bancii Mondiale de asistenta financiara pentru Romania in urmatorii patru ani. Va fi vreo schimbare in atitudinea bancii fata de tara noastra? Sintem in curs de a stabili strategia de asistenta din partea Bancii Mondiale pentru Romania. Mai precis, vom stabili ce se va intimpla in urmatorii patru ani in termenii asistentei de imprumuturi si non-imprumuturi acordate tarii. Am identificat trei scenarii care sint incorporate in strategie: un scenariu optim, in care se vor aloca 1,5 miliarde dolari in urmatorii patru ani, un caz de asistenta minima, in care vorbim de o suta de milioane de dolari, in aceeasi perioada. Intre ele este un scenariu intermediar, la nivelul asistentei actuale. Scenariul optim este foarte diferit de cel minim. Sumele reflecta de asemenea abilitatea tarii de a absorbi capital. Noi lucram impreuna cu guvernul si speram ca economia romaneasca sa se miste rapid spre un scenariu optim. Observam ca guvernul este angajat in negocieri cu Cind va fi luata o decizie finala? Strategia de asistenta se afla intr-un stadiu final de elaborare si a fost planificata pentru a fi discutata in board-ul Bancii Mondiale pe 1 mai. Cred ca Romania are o oportunitate care trebuie fructificata. Acum guvernul este alcatuit de un singur partid, cu o foarte buna comunicare interna si cu ministri, foarte profesionali. Noi speram sa fie folosita aceasta oportunitate, in sensul ca se va produce o miscare spre un scenariu optim al reformelor. Romania este una dintre cele mai studiate tari din cite cunosc eu. Este momentul ca aceste studii sa fie folosite de autoritati pentru luarea si implementarea deciziilor. Misiunea principala a Bancii Mondiale este reducerea saraciei in lume. Din pacate, o parte semnificativa a populatiei Romaniei traieste sub pragul de saracie. Si nu ar trebui sa fie cazul in Romania, o tara care are factori sanatosi de dezvoltare si un nivel foarte bun al calificarii fortei de munca. Tara are toate resursele necesare dezvoltarii si, evident, saracia nu ar trebui sa atinga acest nivel in Romania. Sint foarte multumit sa observ ca actualul guvern a identificat aceasta problema, o recunoaste si cauta sa o rezolve. De fapt, acesta este unul dintre obiectivele reformei: oamenii sa nu traiasca sub pragul de saracie si sa-i faci sa contribuie la dezvoltarea economiei. Portofoliul nostru viitor de proiecte se va Daca autoritatile nu obtin acordul stand-by cu FMI, banca va continua finantarile sau nu? In primul rind, vreau sa fac o distinctie intre doua tipuri de activitati de imprumut in care este implicata Banca Mondiala in Romania. Primul tip de activitate este legat de imprumuturile de ajustare structurala, cu alocare rapida a platilor pentru a sustine schimbarile structurale din economie. De tipul acordurilor PSAL. A doua activitate este cea de imprumuturi pentru investitii, care acopera practic toate sectoarele economiei. Finantarile in curs de implementare pentru imprumuturile destinate investitiilor ajung la un miliard de dolari si procesul continua. In ce priveste imprumuturile pentru ajustare structurala, o cerinta esentiala este existenta stabilitatii macroeconomice. Si semnalul vine de la FMI. Atunci cind exista un acord stand-by in derulare, acesta este un semnal clar ca din perspectiva macroeconomica lucrurile stau bine si, ca atare, noi putem aloca imprumuturile structurale respective. In plus, apare si un considerent fundamental: daca mediul macroeconomic nu este stabil, atunci apare riscul ca imprumuturile pentru investitii sa nu fie bine utilizate. Trebuie sa existe un climat propice bunei utilizari a imprumuturilor, astfel incit acestea sa poata stimula cresterea Cum au fost utilizati banii imprumutati de Romania de la Banca Mondiala? Pentru prima data am discutat recent cu guvernul si am revizuit impreuna intreg portofoliul de credite. Am analizat toate programele de imprumut, stadiul derularii acestora, am evaluat problemele si am cautat sa gasim solutii pentru eliminarea acestora. La un portofoliu in valoare de peste un miliard de dolari, aproape jumatate din sumele aprobate au fost deja alocate. Pentru prima data, de 11 ani incoace, am constatat ca portofoliul a fost suta la suta satisfacator. Nu exista nici o operatie care sa fie clasificata nesatisfacator. Mai mult, rata anuala a alocarii banilor, de 20a, este superioara mediei Bancii Mondiale si tarilor din zona Europei si Asiei centrale. Acest aspect demonstreaza ca Romania doreste sa aiba succes si poate avea performante foarte bune. Exista totusi o serie de proiecte care sint sub observatie atenta. Este foarte important pentru Romania sa arate ca poate utiliza eficient asistenta financiara straina, fara a o risipi. Acesta este, de altfel, un test pentru a stabili capacitatea de absorbtie a Romaniei: cit de bine poate asimila, absorbi, utiliza fondurile si cit de eficient poate folosi mari cantitati de Va extinde Banca Mondiala programele de microcredite pentru a da acces oamenilor obisnuiti la aceste surse de finantare? Programul pentru restructurarea sectorului minier are o componenta de asistenta pentru microcredite. Si programul de imprumuturi pentru finantarea sectorului rural, aprobat recent de board-ul nostru, include microcredite in structura sa. De asemenea, vor fi componente de microcredite in proiectul de dezvoltare sociala, care este in curs de pregatire. Sintem deci implicati in aceste proiecte si vom continua in viitor sa acordam atentie acestor programe. LIDIA MOISE Kraft a cheltuit patru miliarde de lei pentru cinci ciocolate noi Compania Kraft Foods Romania a investit peste patru miliarde de lei pentru lansarea unei noi game de produse, Poiana Creme, a informat compania. Banii au fost investiti atit in cercetarea pietei si crearea ambalajului, cit si in tehnologia adusa la fabrica din Brasov. Marca Poiana domina piata romaneasca de tablete de ciocolata, din care "controleaza" o cota de 30%. In urma studiilor de piata, Kraft a ales retete pe care le-a adaptat preferintelor consumatorilor romani. Au fost selectionate cinci varietati de tablete de ciocolata. (L.M.) Angajatii Ericsson - pregatiti la Bucuresti Compania Ericsson, lider mondial in telecomunicatii, va inaugura in Bucuresti un centru de telecomunicatii unic in Romania care va contribui la dezvoltarea serviciilor in domeniu, a informat compania. Centrul, dotat cu laborator modern, va fi destinat perfectionarii pregatirii profesionale atit a profesorilor si studentilor din Romania, cit si a angajatilor Ericsson de pretutindeni. Pentru ca va fi integrat in reteaua mondiala Ericsson, centrul va permite accesul la informatii de ultima ora printr-un program complex de pregatire profesionala. Compania suedeza este prezenta in piata romaneasca din 1927. In prezent, Ericsson este lider in piata retelelor mobile, fiind furnizor principal pentru trei din cei patru operatori de telefonie mobila din Romania, Telemobil (NMT), Mobifon (GSM 900) si Cosmorom (GSM 1800). Cunoscuta mai ales datorita telefoanelor mobile pe care le produce, compania Ericsson este lider mondial in telecomunicatii: primii zece operatori de telefonie mobila din lume sint clienti fideli si 40a din totalul apelurilor mobile din lume sint dirijate de un sistem Ericsson. (L.M.) "Romanul s-a nascut poet, si trebuie sa-i treaca! Altfel nu va face bani adevarati prea curind!" Cum am reusit in afaceri? Inca nu pot sa zic "am reusit", dar sint foarte multumit ca am ajuns la un nivel respectabil si stabil din punct de vedere economic, profesional si, nu in ultimul rind, familial. Pe scurt, am adoptat un model de viata opus tinerilor mei amici romani de aici. Majoritatea nu au nici macar 5.000 USD in cont, dar au datorii de zeci si sute de mii de dolari la banca (pentru care vor plati inzecit dobinzi, neintrerupt, in urmatorii 25 de ani). Banii capitalizati din greu (prin munca stresanta de network technical support, 10 ore pe zi) timp de 3 ani (70.000 dolari), i-am investit intr-un business aflat sub controlul familiei (conduse de un unchi venit de mai mult de 25 de ani aici, om cu experienta americana). Acum nu mai muncesc pentru altii, supraveghez derularea operatiunilor de transport intre state alerg dupa comenzi, ma intilnesc cu clientii sa vad daca sint multumiti si sa aflu ce sugestii au, incerc sa maresc cifra de afaceri. Ce afacere cred ca poate avea succes, acum, in Romania? Corespondez cu prietenii din tara si incerc sa-i incurajez. Parerea mea, este ca pot fi facute multe afaceri prospere in Romania: 1. Importul si vinzarea obiectelor si produselor de lux cu adaos de 400%. In Bucuresti, Constanta, Cluj, Timisoara si alte orase mari unde sint multi consumatori care au facut bani pina acum si care i-ar cheltui fara sa clipeasca daca ar gasi ceva de "nivelul" lor. Deci: limuzine de lux, aparatura electrocasnica de lux, electronice top de linie, jacuzzi, parfumuri scumpe, excursii in strainatate, computere portabile, ati prins ideea... 2. Exportul vinului romanesc de renume, mai ales in Europa de Vest si America. Pentru ca aici o sticla de vin en-detail costa minimum 5-10 USD. 3. Deschiderea de spitale particulare (cu toate sectiile), care sa atraga toti doctorii supercapabili prin concurs, si care sa taxeze Casele de asigurari particulare la preturi occidentale (mare busines in America, se investesc bani grei in domeniul sanatatii, clientii curg "girla", profitul e urias!). 4. Servicii funerare, incluzind cimitire proprii, productie de cruci, sicrie, marmura, imbalsamatori, carausi, preoti, gropari, toti angajati legal, cu carte de munca (si la apel 24 de ore pe zi, 7 zile pe saptamina, in schimburi, nonstop). Ovidiu Zagar, Boston, MA, USA, aprilie 2001 Cresterea albinelor - afacerea in care si trintorii produc Exista oameni care se supun de bunavoie intepaturilor albinelor, convinsi fiind ca ele sint aducatoare de bani. Apicultura sau albinaritul este una dintre indeletnicirile aflate la granita dintre pasiune si afacere. Poate de aceea, apicultorii au o structura eterogena din punct de vedere al virstei sau al profesiei de baza: de la adolescenti la octogenari si de la oamenii simpli pina la profesori universitari. Asociatia Crescatorilor de Albine din Romania (ACAR) numara 35.000 de membri. Dar, in afara apicultorilor inregistrati in scripte, mai exista o multime de pasionati care isi asigura traiul din albinarit. Indeletnicirea devine afacere atunci cind apicultorul reuseste sa-si acopere cheltuielile si sa vinda ce ii prisoseste. Apicultorii experimentati spun ca cei care doresc sa se apuce de aceasta activitate, sperind intr-un cistig, ar putea incepe cu 25-30 de familii de albine; o familie costa aproximativ un milion de lei. Albinele, stupii (care costa fiecare in jur de 600.000-700.000 de lei) si echipamentele aferente pentru fabricarea mierii si produselor secundare ar ridica investitia initiala pina la 60 de milioane de lei. Apicultorii cu state vechi spun ca o stupina devine cu adevarat rentabila de la minimum 50 de familii de albine. "La aceasta dimensiune a stupinei, profitul anual este de circa 24 de milioane de lei, productia luata in calcul fiind de 40 de kilograme de miere/familia de albine/an si pretul mediu de 30.000 de lei/kilogramul de miere", afirma Eugen Zorici, presedintele ACAR. Cele mai mari cheltuieli la care trebuie sa se astepte un viitor apicultor sint cele de transport. In functie de anotimp, apicultorii trebuie sa "migreze" cu stupii dintr-o zona in alta a tarii. Alaturi de produsul de baza "fabricat" de albine, mierea, nu trebuie uitate avantajele produselor secundare: ceara, laptisorul de matca, polenul, propolisul, veninul si apilarnilul (n.r.- extras din larva de trintor, care intra in componenta unor medicamente). Preturile acestor produse sint in general negociabile. Ceara se vinde cu 45.000-48.000 de lei/kilogram, apilarnilul cu aproximativ 250.000 de lei/kilogram, propolisul cu 600.000 de lei/kilogram, iar laptisorul de matca cu circa 1.400.000 de lei/kilogram. In acesti ani, cind naturismul a devenit un curent "la moda" si a cistigat nenumarati adepti, apicultura a incurajat si alte "afaceri conexe": laboratoare si cabinete cosmetice, farmacii si cabinete medicale, toate avind ca factor comun apiterapia. Mierea "merge" bine la export Pe piata interna, pretul mierii depinde de slabiciunea leului, dar si de locul unde este comercializata. Mierea vinduta la marginea soselei costa in jur de 60.000-70.000 de lei/kilogram, in Piata Amzei, de pilda, un borcanel cu miere poate ajunge si la 100.000 de lei. Cei care produc miere in cantitati mari si prefera sa cistige mai multi bani dintr-o data o pot livra fie Combinatului Apicol de la Baneasa, fie firmelor specializate, care se ocupa de export. In strainatate, pretul mierii este relativ stabil. In prezent , in Germania se cumpara cu aproximativ 700-750 de dolari/tona, la depozitul cumparatorului, cu cheltuielile de transport suportate de vinzator. Pe piata europeana, Germania este cel mai insemnat importator de miere. Nemtii sint, de altfel, cei mai mari consumatori de miere din Europa; ei folosind anual 1,5 kilograme de miere/locuitor. Romanii consuma cu mult mai putin: anual doar 40-60 grame/ locuitor. De ce numai atit? Apiculorii cred ca din cauza perceptiei gresite pe care romanii o au despre miere". Daca nemtii consuma mierea ca pe un aliment, romanii o folosesc mai mult ca medicament", sustine Eugen Zorici. Amatorii de apicultura se pot scoli pe gratis Pentru ca nimeni nu s-a nascut apicultor, cei care doresc sa demareze o asemenea afacere pot deprinde cunostintele de baza la cursurile organizate de Asociatia Crescatorilor de Albine prin filialele sale judetene. Cursurile sint gratuite, dureaza aproximativ sase luni (din noiembrie pina in aprilie) si se incheie obligatoriu cu o lectie practica. Din experienta celor de la asociatie, nu toti cei care urmeaza aceste cursuri devin insa apicultori. Pasionatii se recunosc abia dupa "botezul" albinelor. NICOLETA BURTAN [15][pl.dll?rid=expresro] 