 Deoarece n-au avut bani sa-si majoreze capitalul social, 5.000 de firme din Galati sint la un pas de desfiintare Numarul societatilor comerciale galatene amenintate cu dizolvarea este de peste 5.000, in cauza fiind acele SRL si SA care nu si-au majorat capitalul social in termenul legal. La fel, alte citeva mii de firme nu si-au depus bilanturile, timp de trei ani consecutiv, la Administratia Financiara si la Registrul Comertului. Si in cazul lor, masura prevazuta de lege este aceeasi: dizolvarea pe cale judiciara. Astfel, s-a ajuns la o situatie in care, din circa 18.000 de agenti economici inregistrati la nivelul judetului Galati, doar 10.000 sa lucreze practic cu acte in regula. Presedintele Consiliului Judetean si al Camerei de Comert si Industrie Galati, Dan Lilion Gogoncea, a declarat: "Una dintre cauzele principale ale scaderii drastice a numarului intreprinderilor galatene este mediul de afaceri nefavorabil. Cine dorea intr-adevar sa-si majoreze capitalul social, asa cum prevede legea (n.n. - doua milioane pentru SRL si 25 de milioane pentru SA) putea face acest lucru fara nici un fel de probleme. Ginditi-va ca inainte erau cam doua sute de intreprinderi in Galati, iar acum sint de ordinul miilor. Or, pentru fiecare din ele trebuie contabil, jurist, administrator etc. care sa fie la curent cu toate prevederile legale, si se pare ca nu multi isi permit acest lucru. Dupa parerea mea, numarul optim al firmelor care ar trebui sa existe in Galati ar fi cam de 25-30.000, insa la ora actuala sint inregistrate circa 18.000, din care practic functioneaza doar 10.000". Marian Filimon, presedintele filialei Galati a Consiliului National al Intreprinderilor Private Mici si Mijlocii din Romania, spune, la rindul sau: "De vina este, in primul rind, mediul de afaceri, iar prin aceasta inteleg taxele, impozitele si toate darile care apasa pe umerii unui intreprinzator particular. In al doilea rind, mediul concurential nu este deloc unul care sa favorizeze o initiativa particulara, in sensul ca, daca esti intreprinzator si nu te-ai inregimentat politic acolo unde trebuie, n-ai nici o sansa sa razbati. Din contra, un particular care are «spate» puternic, chiar daca afacerile sale la vedere nu reprezinta nimic spectaculos, are mult mai multe sanse. Si asta nu este absolut deloc corect". ALINA COMSA-DURBACA Din luna aprilie, Mega Discount ii invata pe romani ce inseamna sa cumperi mult cu bani putini Un concept comercial nou, pe care romanii si-l doresc de mult timp, va intra pe piata in luna aprilie a acestui an, prin magazinul XXL Mega Discount, primul magazin care se va adresa cu precadere persoanelor cu venituri mici si mijlocii. Apartinind grupului german Rewe, magazinul va practica doar preturi de lichidare de stoc. XXL Mega Discount va comercializa marfuri de larg consum (de la alimente pina la electronice si electrocasnice) pe o suprafata de 3.500 mp, va asigura clientilor sai 300 de locuri de parcare si va fi deschis pina seara tirziu. In plus, primul magazin de acest gen din Romania va fi deschis intr-una din zonele cele mai aglomerate si cu cel mai intens trafic din Capitala (zona Fundeni-Colentina), tocmai pentru a "iesi in drum" clientilor sai. OANA PATRAULESCU O firma face bani frumosi din bucuriile altora Nunta "la cheie" cu 3.000 de dolari Traditia spune ca in viata unui om exista trei momente importante: nasterea, casatoria si moartea. Daca nasterea si moartea sint date de la Dumnezeu, casatoria este singurul eveniment din viata asupra caruia un om poate decide. Insa astazi a organiza o nunta inseamna a consuma o gramada de timp, nervi si bani. Si daca nu stii sa te descurci sau nu ai relatii, acest eveniment unic din viata poate fi un fiasco. Ideea i-a venit la o nunta Alin Caraman are 28 de ani si in 1997 a absolvit Facultatea de Inginerie Economica. In studentie, pentru a-si asigura un venit a profitat de faptul ca avea o camera video si obisnuia sa faca pe cameramanul la nunti. In ultimul an de facultate a abandonat aceasta "afacere". Cind s-a vazut cu diploma in mina s-a gindit sa demareze propria afacere. Fiecare sector din piata abunda insa de tot felul de firme. "Era greu sa patrunzi intr-un sector, mai ales daca nu aveai o suma serioasa de pornire", spune Alin Caraman. Cu toate acestea, intr-o zi, dupa ce a participat la nunta unei prietene a logodnicei lui, i-a venit ideea sa infiinteze o firma care sa ofere servicii complete celor care doresc sa se casatoreasca. Adica sa ofere nunti "la cheie". "Am facut ce am considerat de cuviinta ca as dori sa gasesc eu atunci cind ma voi casatori" Inainte de a porni afacerea, Alin a prospectat piata. Sase luni a "batut" Bucurestiul in lung si-n lat pentru a studia ofertele furnizorilor de servicii necesare organizarii unei nunti. Apoi, in decembrie 2000 a infiintat agentia "Bon Mariage", care ofera servicii complete pentru organizarea nuntilor. Si-a luat alaturi de el sase amici si cu 500 de dolari si-a deschis pe Internet site-ul www.nunti.ro, primul de acest fel in Romania. Apoi a facut tot felul de cataloage cu serviciile oferite. Ulterior, a infiintat o linie telefonica nonstop unde cei care vor sa scape de grija organizarii unei nunti pot afla tarifele serviciilor oferite. "Am pornit cu bani putini, facind mai intii ce am considerat de cuviinta ca as dori sa gasesc eu atunci cind ma voi casatori. Dorinta mea a fost sa ofer posibilitatea tinerilor care vor sa se casatoreasca, dar nu au bani, sa poata avea o nunta de basm", ne-a declarat Alin. Un cuplu modest care viseaza o nunta ca in povesti se va gindi ca apelind la o agentie va plati ceva bani in plus. Insa lucrurile nu stau asa. "In Romania e la moda politica de jecmaneala. Prinzi un client si-i iei banul. Toata lumea vrea sa dea rapid tunuri. Noi nu luam nici un leu de la viitorii miri pentru serviciile prestate. Veniturile noastre lunare provin doar de la furnizorii de servicii", spune Alin Caraman. O nunta ca-n basme "bate" spre 3.000 de dolari Cei care vor sa scape de grija organizarii unei nunti pot apela la agentie pentru setul complet de servicii (rezervare restaurant, tinuta de gala, coafura si machiaj, inchirieri de limuzine de lux, invitatii, sonorizare, efecte luminoase, inregistrare video, fotografii, baloane, confeti, aranjamente florale, torturi si chiar organizarea lunii de miere) sau doar pentru a cere un anume serviciu. Pentru cei care apeleaza la intregul pachet de servicii "Bon Mariage" ii scuteste de alergaturile pentru programarea la Oficiul starii civile si la biserica, oferind si acest serviciu. Referindu-se la pretul setului complet de servicii oferit de "Bon Mariage" (invitatii, sonorizare, buchet de mireasa, precum cel al Printesei Diana, inchiriere limuzina de lux, tinuta de gala, baloane, confeti, inregistrare video, fotografii), Alin Caraman a aratat ca acestea ajung la aproape 1.000 de dolari. In schimb, cheltuielile cu restaurantul sint ceva mai mari, variind in functie de locul ales. "La un restaurant obisnuit, meniul pentru un invitat variaza intre 20 si 30 de dolari, in vreme ce la unul de lux acesta ajunge la 30-50 de dolari. Pentru excentricii cu dare de mina, agentia ofera si artificii, insa costul acestora este de 500 de dolari pentru trei minute", spune Alin Caraman. Ceea ce inseamna ca o nunta la un restaurant de lux, avind 60 de invitati, limuzina de lux la scara, confeti, baloane, muzica buna, plus toate celelalte servicii oferite de "Bon Mariage" costa intre 2.800 si 4.000 de dolari. Stilul american este mai ieftin Pentru cei care nu dispun de bani sa inchirieze un restaurant sau vor ceva "cool", Alin s-a gindit sa organizeze nunti in stil american. "Alegem un loc in mijlocul naturii, amenajam un ring de dans din parchet, facem un bufet suedez... In acest caz, costurile sint mult mai mici", afirma Alin Caraman. Desi acum profitul obtinut de pe urma acestei afaceri nu este mare, Alin este totusi multumit ca a reusit sa puna pe picioare un business. "Deocamdata sint un pionier in domeniu. Sper insa ca peste citiva ani, cind lumea va realiza ca o nunta se poate organiza fara bataie de cap si cu costuri relativ scazute doar apelind la o agentie, afacerea va fi profitabila", ne-a declarat Alin. OVIDIU ZARA [11][pl.dll?rid=expresro] 