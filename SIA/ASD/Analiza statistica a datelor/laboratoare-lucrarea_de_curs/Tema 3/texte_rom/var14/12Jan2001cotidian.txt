 Politia rutiera nu iarta nimic: Spitalul de urgenta, testat cu fiola Formatia Spitalul de urgenta va efectua in curind un turneu prin cluburi, in cadrul caruia va cinta in 15 orase din tara. Pentru acest eveniment, precum si pentru piesele de pe albumul care va fi lansat la primavara, Dan Helciug si ai sai colegi repeta de zor. Asta s-a intimplat si in urma cu doua zile, cind Spitalul de urgenta a ramas in sala de repetitii patru ore, pina la ora 22.00. Si cum dupa munca urmeaza distractia, baietii si-au cumparat cite o cutie cu bere fara alcool si au dat o tura cu masina prin centrul Capitalei. Insa ei au inlocuit berea fara alcool din cutii cu bere "normala", mai putin soferul, de fapt basistul trupei, Adi Chepa. Si cind cintau mai cu foc hitul lor "Traiasca berea", au fost opriti de un politist de la Circulatie. Vazindu-i cu berile in mina, acesta a scos fiola, pus pe fapte mari. Norocul soferului a fost ca el chiar bea bere fara alcool. Mai in gluma, mai in serios, restul baietilor l-au invitat pe politist sa bea bere din cutiile lor. Bun cunoscator al bauturii din hamei, omul legii a mirosit continutul cutiilor si s-a prins imediat de pacaleala, refuzind sa guste din bautura. LIVIU SERBANESCU Dai un ban, da'ti iei caiman 5 milioane de lei crocodilul Printre papagali, iguane, hamsteri si pisici, la Pet-Shop-ul situat in apropiere de Lipscani se gasesc, pentru doritorii de animale exotice, si pui de crocodili. "Avem doar caimani, la pretul de 5 milioane de lei. Cei care doresc sa cumpere un crocodil trebuie sa faca o precomanda, iar in patru zile animalul este adus in tara", ne-a declarat Costin, responsabilul magazinului. El spune ca reptilele nu sint foarte solicitate: pina acum a vindut un singur caiman. Acesta poate fi tinut fara probleme intr-un apartament. "Ingrijirea lui nu este foarte costisitoare cit timp animalul este mic. Trebuie neaparat tinut intr-un acvariu cu apa calda la temperatura de 20 de grade, este recomandat sa fie scos din apa mai mult de o ora si trebuie hranit de doua ori pe zi cu carne de pui sau de vita", spune responsabilul magazinului. Acest tip de crocodil poate ajunge pina la un metru lungime in circa sapte ani, crescind mai putin de un centimetru pe luna. Animalul este foarte rezistent, are un sistem imunitar foarte bine dezvoltat si nu are nevoie sa fie vaccinat. La acelasi magazin se gasesc sopirle varan mai putin periculoase, la pretul de 3 milioane de lei, ca si sinsila adulti, pentru doar doua milioane de lei. GETA ROMAN Clujeanul Vancea, cel mai rapid catarator din lume Un tinar alpinist din Cluj a devenit cel mai rapid catarator pe gheata din lume dupa ce a escaladat un perete de gheata inalt de 19 metri in 31 de secunde. Clujeanul Florin Vancea este in acest moment specialistul numarul unu al Romaniei in catararea pe gheata. O data cu cooptarea sa in echipa SALEWA, una dintre cele mai cunoscute firme din lume in domeniu, Florin a avut sansa sa practice alpinismul la cel mai inalt nivel, alaturi de elita cataratorilor din lume. Desi va implini 28 de ani abia in luna mai a acestui an, clujeanul are deja in palmares cucerirea a numeroase virfuri din lumea intreaga, fie ca a fost vorba de muntii Carpati, Alpi, Tatra, Rila, Caucazul Central si Mic, sau de muntii Taurus si Atlas din Maroc. Recordul mondial de viteza la catarare pe gheata apartinea, pina pe 29 decembrie 2000, unui american care a reusit sa escaladeze 15 metri de perete de gheata in 38 de secunde. Lui Florin Vancea i-au fost necesare cinci incercari pentru a reusi sa coboare recordul la 31 de secunde. Performanta a fost realizata pe culmea Stinisoara din muntii Retezat. Recordul lui Florin Vancea a fost deja omologat de catre Federatia Romana si urmeaza ca el sa fie recunoscut oficial in perioada urmatoare si de catre o comisie a Federatiei Mondiale. Visul cel mare al clujeanului este ca anul viitor sa ajunga pe cel mai inalt virf din lume pe Everest, in Himalaya. MARIA MIHAI Patru ofiteri vor sa conduca politia din Dolj "Razboiul coloneilor" In urma cu patru ani, Gavril Dejeu a adus un "stranier" ca sa puna capat luptei pentru putere Dupa numirea noului prefect de Dolj este asteptata o noua confruntare pentru una dintre functiile importante din judet, aceea de sef al Inspectoratului de Politie. In acest moment, postul este ocupat de col. Ion Mladin, adus acum patru ani din judetul Olt de ministrul de interne de atunci, taranistul Gavril Dejeu. Decizia a fost luata dupa ce, in presa, sustinatorii candidatilor craioveni trageau din toate pozitiile in adversari, punind in pericol colaborarea, in cazul in care unul dintre ei ar fi fost uns ca sef. Se spunea ca Mladin va ramine la Craiova doar sase luni, dar felul in care a reusit sa aplaneze conflictele din inspectorat i-au facut pe toti ministrii taranisti sa-l pastreze pe functie pina acum. Si atunci, cei patru candidati au fost coloneii Gheorghe Bica, Ion Negoita, Gheorghe Cojocariu si Luchian Mitran, adica aceiasi care vor participa si in acest an la lupta pentru numirea noului sef al IPJ Dolj. In finala trecuta ramasesera Gheorghe Bica si Ion Negoita, dar amindoi au ramas in afara functiilor de comanda, ceilalti doi fiind numiti adjuncti ai comandantului. Este de presupus ca, dupa experienta de acum patru ani, razboiul mediatic nu va mai avea loc. Adrian Paunescu si George Constantin Paunescu, posibili sustinatori ai unora dintre candidati Ion Negoita a mai detinut aceasta functie, fiind destituit dupa celebrul scandal in care au fost implicati copiii fostului prefect Constantin Raducanoiu. Se pare ca PDSR l-a acuzat pe fostul comandant ca ar fi amplificat acest scandal pentru a ataca partidul. Tot atunci a fost demis si comandantul Politiei municipale, col. Theodor Radu, actiunea "Raducanoiu" fiind condusa de Gheorghe Bica, acesta din urma scapind ca prin minune de mutarea disciplinara. Ion Negoita este acuzat ca a participat la jocul de noroc "Ferati", un fel de Caritas local, a carui casierie era situata chiar in sediul inspectoratului. In spatele sau mai stau alte dosare grele, al lui Paul Valuta si al inginerului Ursu, de la RAR. Acesta din urma raminind arestat un timp mai mare decit pedeapsa data de instanta. Sustinatorul lui Negoita este poetul si ziaristul Constantin Preda, care acum patru ani i-a atacat extrem de dur adversarii, in special pe Gheorghe Bica. Prin prietenia lui Preda cu Adrian Paunescu, senator PDSR de Dolj, se pare ca Negoita va avea un sprijin important. Gheorghe Cojocariu este acum prim-loctiitor al comandantului IPJ Dolj si se pare ca sansele sale de a fi avansat sint foarte mari, mai ales datorita relatiilor foarte bune pe care le are cu Eugen Arnautu, actual deputat PDSR, directorul mai multor firme ale lui George Constantin Paunescu, care este si proprietarul celui mai important ziar local, "Gazeta de Sud". Se vorbeste insa tot mai mult despre cele doua vile ale sale, cea din Pielesti si cea de la Rinca, iar daca informatiile se vor dovedi reale va trebui sa justifice cu ce bani le-a construit. Daca acuzatiile vor cadea, Gheorghe Cojocariu ar putea fi noul comandant al IPJ Dolj. Batalia finala se va da in spatele usilor PDSR Gheorghe Bica este acum seful Serviciului crima organizata, din cadrul IPJ Dolj, fiind singurul dintre candidati care si-a luat doctoratul cu o teza pornita din specificul meseriei. Acum patru ani a fost sustinut de ziarul "Ora", unde actionar este omul de afaceri George Ilinca, de la "Topway", care ii este bun prieten. Probabil ca si acum vor fi aduse in discutie acuzatiile mai vechi de pe vremea cind lucra la Calafat, legate de inmatricularea unor masini pentru niste rude. Toata lumea ii recunoaste calitatile profesionale, singurele care pot contracara cunoscutele sale apropieri fata de PD, dar, cum ambele functii de conducere din prefectura se pare ca vor fi ocupate de doi fosti membri marcanti ai PD, Cornel Mondea si Dan Dasoveanu, s-ar putea ca acest dezavantaj sa se transforme in privilegiu. Luchian Mitran este acum loctiitor al comandantului IPJ, avind in subordine directa activitatile de politie economica. In afara de spatiul obtinut pe certificatul de revolutionar, n-a fost acuzat niciodata de vreo implicare directa in scandalurile, destul de numeroase, din Dolj. Este singurul dintre cei patru candidati care nu s-a implicat in denigrarea adversarilor, nefiind, in acest fel, acuzat de vreunul dintre ei. In spatele sau nu sta nici un imperiu financiar, argumentele sale forte fiind legate de buna relatie atit cu PDSR, cit si fostii guvernanti, precum si de recunoasterea calitatilor profesionale. Sursele noastre arata ca batalia finala din acest an nu se va mai duce in presa, ci se va da in spatele usilor PDSR, cele mai mari sanse de numire in functia de comandant al IPJ Dolj avindu-le, in ordine, Luchian Mitran, Gheorghe Cojocariu si Gheorghe Bica. Singurul eliminat inainte de inceperea razboiului pare a fi Ion Negoita, caruia i se imputa si afinitatile cu PRM, partid intrat acum si in dizgratia PDSR. ION SPANU Soldatii participanti la misiunile NATO nu se tem si vor sa se intoarca in Bosnia Militarii romani nu cred in cancer Ei au fost testati medical, ieri, intr-un autobuz Ministerul Apararii Nationale (MApN) a dispus efectuarea unor controale medicale speciale pentru toti militarii romani care au participat la misiuni in Bosnia-Hertegovina. Testarea medicala a inceput ieri, ca urmare a faptului ca mai multe tari europene s-au plins de "Sindromul Balcanilor" ce pare sa afecteze o parte din soldatii care au participat la misiunile NATO din Bosnia si Kosovo. Cei aproape 1.500 de militari romani vor fi examinati clinic si paraclinic pentru a vedea daca exista o eventuala contaminare radioactiva, in urma intrarii in contact cu uraniu saracit. Medicii militari - in alerta Spitalul Militar Central, ora 8.00. Sosim dis-de-dimineata pentru a asista la controlul medical al militarilor care au participat la misiuni in Bosnia. Pentru a depista orice faza incipienta a vreunei boli, medicii sint in alerta. Aproximativ 100 de cadre militare de la Batalionul de Geniu Bucuresti sau de la Politia Militara au fost examinate ieri. In curte si pe culoarele spitalului, o multime de militari si ziaristi. Ni se permite accesul in cabinete. Reusim sa discutam cu militarii si sa-i fotografiem. Nici urma de panica. Siguri pe ei si increzatori, intra la control unul cite unul. Intr-o prima faza, li se recolteaza singe: patru-cinci eprubete. Unui militar i se face rau. Asistentele il asaza pe pat si, in citeva minute, isi revine. Nimic grav. Urmeaza examenele clinice interne, oftalmologice, neurologice, dermatologice si ORL. Apoi radiografii, EKG si ecografii. Controale similare au loc si la Constanta, Galati, Iasi, Brasov, Sibiu, Timisoara, Cluj, Pitesti ori Satu Mare. Desi la Bucuresti o sectie intrase in renovare, si militarii au fost examinati radiologic intr-un laborator ambulant, actiunea a decurs cit de cit normal. Pe rind, cadrele militare au intrat in autobuzul dotat cu aparatura necesara, unde li s-au facut radiografii. Locul examinarii: chiar in spatele sectiei aflate in lucru, unde se mai aflau citiva muncitori care transportau moloz. "Daca-mi dau un avion, acum plec in Bosnia!" Lt. Mihai Rusu, 28 de ani, a fost prezent in Bosnia in perioada 1998-2000, iar lt.mj. Razvan Stefanescu, 31 de ani, s-a aflat in aceasta zona intre 1996-1997. I-am intrebat ce parere au despre cazurile de cancer depistate la italieni. "Probabil s-au aflat in zonele unde s-a bombardat intens. Depinde ce fel de munitie au manevrat", sint de parere militarii. Florescu Horatiu, 32 de ani, este casatorit si are un copil. A fost in Bosnia in 1999-2000, iar colegul sau, Niculae Dobre, plutonier adjutant, este si el casatorit si are cinci copii. Ne marturisesc ca ar pleca din nou in Bosnia, daca li s-ar cere. De altfel, aproape toti sint hotariti sa plece in misiuni in afara granitelor tarii, caci avantajele materiale nu sint de neglijat. Se intorc acasa, la familie, isi cumpara masini sau apartamente. Cu bani pe care in Romania i-ar stringe o viata intreaga. Marian Negoita si Ionel Eugen sint sergenti la Politia Militara. Ambii sint casatoriti si au copii. "In '99, cind am fost noi in Bosnia, nu s-a auzit nimic despre posibilitatea contaminarii. Dar am pleca oricind inapoi pentru ca e mai curat si mai frumos decit in Romania, chiar si dupa ce-a fost la ei. Sint mai civilizati decit noi de mii de ori", ne-au declarat sergentii. "Cind plecam in misiune ne asumam anumite riscuri. Acum nu ma simt rau. Sotia e ingrijorata, dar asteptam rezultatele analizelor si sint sigur ca va fi bine. Daca-mi dau un avion, acum plec in Bosnia", ne-a declarat hotarit plt. Marius Ardelean. Pentru militarii aflati in Bosnia s-au luat masuri de protectie NBC Seful Directiei Medicale Militare, gen. Petru Chertic, a precizat ca, daca militarii ar fi fost afectati de iradiatii, acest lucru s-ar fi manifestat prin oboseala, dureri de cap, anemie, slabiciune. Ceea ce nu s-a intimplat nici in timpul misiunilor, nici la intoarcerea in tara. Rezultatele analizelor efectuate la Spitalul Militar Central ar putea fi cunoscute peste doua saptamini, a mentionat col. dr. Nicolae Tudor, purtator de cuvint. Dupa acest prim control, militarii au mai fost verificati cu ocazia testelor periodice. Totodata, in cadrul misiunilor din Bosnia, militarii au primit, pe linga echipamentele standard, (casca, vesta antiglont) si complete de protectie antichimica si antiradiatii, a mai spus Nicolae Tudor. Militarii care se afla actualmente in misiuni in Bosnia-Hetegovina beneficiaza atit de asigurare medicala, cit si de cea de protectie NBC (nucleara-bacteriologica-chimica) stabilite la nivelul Fortei de Stabilizare a Pacii. ALINA GRIGORE "Cine-mparte parte-si face" Ofiterii parlamentari au modificat Legea pensiilor militare in favoarea lor Pensiile fostilor militari care au detinut si functii de demnitari vor fi calculate pe baza indemnizatiei respective Legea pensiilor militare de stat poate intra in dezbaterea plenului Senatului, intentia initiatorilor fiind ca actul sa intre in vigoare incepind cu data de 1 aprilie. Pensia de serviciu se acorda la implinirea virstei standard de 55 de ani daca barbatii au realizat o vechime minima in serviciu de 30 de ani, iar femeile - 25 de ani. Din aceasta vechime in munca, barbatii trebuie sa fi lucrat efectiv ca militari cel putin 15 ani, iar femeile cel putin zece ani pentru a putea primi pensie militara de stat. Legea aduce o serie de avantaje cadrelor militare fata de pensionarii civili. Astfel, pensiile existente in plata la data intrarii in vigoare a legii se actualizeaza avind ca baza de calcul solda lunara bruta maxima corespunzatoare ultimului grad avut in activitate. Mai mult, orice majorare a acestei solde se regaseste automat si in pensiile militare, nemaifiind nevoie de majorari speciale ale pensiilor, asa cum se intimpla in cazul celor de asigurari sociale civile. La capitolul "recalculari", senatorii din Comisia de aparare a Senatului au avut grija sa-si faca parte din ce impart, avind in vedere ca cei mai multi dintre ei sint fosti ofiteri. Asa incit ei au propus un articol special pentru cadrele militare care au exercitat o demnitate publica. Acestea pot solicita, conform articolul repectiv, recalcularea pensiei luind ca baza de calcul indemnizatia medie de pe toata durata mandatului, si nu solda lunara bruta maxima asa cum vor face cadrele militare de rind. Comisia de aparare propusese chiar ca baza de calcul sa fie indemnizatia pe ultima luna din mandat, adica cea mai mare, dar Comisia de munca si protectie sociala a modificat amendamentul in sensul amintit mai sus: media indemnizatiilor de pe durata mandatului. NARCISA IORGA "Aurul mileniului" pentru Stefania Kory Sefa Clinicii de Neurologie din Cluj-Napoca, prof. Stefania Kory Calomfirescu, a primit medalia de aur a mileniului din partea Universitatii Cambridge pentru contributie importanta pe care a avut-o in dezvoltarea medicinei. Pe linga includerea medicului clujean pe lista celor 1.000 de personalitati din intreaga lume care au primit aceasta distinctie, prestigioasa institutie britanica a ales-o pe Stefania Kory Calomfirescu si in Consiliul Director al Universitatii. Neurologul clujean este primul medic din lume care a scris un tratat despre edemul cerebral, o afectiune foarte grava a creierului. A scris, de asemenea, alte opt tratate de neurologie si a obtinut doua certificate de inovator pentru descoperirile privind vindecarea efectelor unor maladii cerebrale. Sefa clinicii clujene, care este membru al Organizatiei Internationale de Cercetare a Creierului, cu sediul in SUA, si al Academiei Europene de Epilepsie, a primit totodata si medalia de onoare a mileniului din partea Institutului Biografic American, fiind numita si in conducerea acestei institutii. ALEX ALBACAN Site-ul CONNEX WAP ofera noi aplicatii Site-ul CONNEX WAP ofera noi aplicatii, rezultat al colaborarii cu parteneri de marca precum Mediafax, Bucharest In Your Pocket, Sota Communications, Kmarket.ro si Acasa.ro. Clientii CONNEX WAP, primul serviciu WAP lansat in Romania, au acum acces la stiri zilnice interne si externe, stiri economice si sportive, informatii meteorologice, precum si mersul trenurilor, toate fiind oferite de Mediafax. Ghidul Bucurestiului a fost extins cu informatii furnizate de Bucharest In Your Pocket, oferind acum date despre hoteluri, restaurante, baruri, centre culturale si de divertisment, obiective turistice, locuri pentru cumparaturi si diverse magazine, sali de sport, institutii oficiale. Sota Communications a dezvoltat o aplicatie pentru trimitere, prin intermediul telefonului mobil, de felicitari electronice pentru diverse ocazii: aniversari, casatorii, bebelusi. Se vor adauga in permanenta noi categorii, precum aniversari de nume, sarbatorile de Pasti, Ziua Indragostitilor etc. Mediafax furnizeaza informatii si pentru aplicatia de divertisment. Astfel, se pot gasi stiri culturale (programul cinematografelor, al teatrelor, evenimente mondene, programul tv), horoscop, precum si rezultatele extragerilor Loto (Super Loto, Joker, Loto 6/49, Noroc). In plus, CONNEX WAP ofera o colectie de link-uri catre alte site-uri WAP din Romania: Kmarket, site specializat in informatii financiare (Bursa de Valori Bucuresti, fonduri mutuale) si Acasa, cu informatii de divertisment (bancuri, horoscop) si cu o aplicatie de e-mail WAP. Atit abonatii CONNEX, cit si utilizatorii serviciilor cu cartela reincarcabila pot beneficia de avantajele oferite de CONNEX WAP. Bref - Se fura calea ferata. Politistii de la Tf Vrancea au pus mina ieri, pe doi baieti care au furat mai multe funii de cupru de la instalatiile de semnalizare ale caii ferate, dind peste cap tot traficul din zona Adjud. Daca personalul de la semnalizare-centralizare nu ar fi fost atent, exista pericolul iminent ca doua trenuri de calatori sa se ciocneasca si astfel ar fi avut loc o tragedie de proportii. (Silvia Vrinceanu) - Mineriada comemorativa. Proaspat renegatul lider sindical Romeo Beja doreste sa comemoreze mineriada din 1999. El vrea organizarea unui mars pe traseul Petrosani-Costesti-Cozia, pe data de 19 ianuarie, in amintirea a ceea ce a insemnat ultima mineriada condusa de Miron Cozma. (Lucian Stanciu) - Primarie la difuzor. Primarul din Gilau, Dumitru Sfirlea, a cumparat o statie de amplificare, care a fost montata pe o Dacie. Un functionar al Primariei se va plimba prin comuna clujeana la volanul autoturismului si ii va informa pe localnici in ceea ce priveste diferite hotariri ale administratiei locale, dar si care sint ultimele noutati din comuna. (Maria Mihai) - Alarma epidemiologica la Arad. Spre sfirsitul lunii, gripa va afecta judetul Arad. Dr. Florin Banescu, de la Directia de Supraveghere a Starii de Sanatate a Populatiei Arad, spune ca gripa va veni prin asa-numitul "Virus Moscova", care va veni dinspre Occident. (Sorin Trocan) - Cercetatorii acuza. Ieri, in cadrul unei conferinte de presa, Radu Minea, liderul sindicatelor din cercetare-proiectare, a spus ca legislatia in materie de cercetare s-a "imbogatit" anul trecut cu acte normative prin care o parte din fondurile alocate de la buget acestui domeniu erau directionate catre firme ale unor factori de raspundere din cadrul fostei Agentii de Stiinta. (Mihaela Balea) - Cadouri din Canada. Cu aproape o luna intirziere, copiii bolnavi de SIDA din centrul "Floarea Soarelui", din cadrul spitalului "N. Gh. Lupu" din Capitala, l-au primit, ieri, pe Mos Craciun canadian. Fundatia celebrului cintaret Bryan Adams a trimis, prin intermediul ambasadei Canadei in Romania, celor aproape 50 de copii din centru, saci cu jucarii. (Iuliana Anghel) - "Salvarea ucigasa". Soferul "salvarii ucigase" cere anchetarea medicilor care au refuzat sa-l interneze pe bolnav. Avocatul soferului Marian Nita implicat in procesul "Salvarea ucigasa" a solicitat procurorului general al Romaniei, in numele clientului sau, sa examineze solutia de scoatere de sub urmarirea penala a celor patru medici, care au decis "pasarea" pacientului Constantin Nica, de la un spital la altul. (Vasile Surcel) - Narcomanul spargator. In noaptea de 9/10 ianuarie, Manuel Mocanu a reusit performanta sa sparga patru apartamente din Timisoara sustragind bani si bunuri de valoare. El a fost prins de politistii de la Sectia 2 din Timisoara. Spargatorul narcoman a recunoscut ca se drogheaza de doi ani si a spus ca fura pentru a-si face rost de bani pentru stupefiante. (Tudor Flueras) - Sobolanii ataca. In medie, trei copii sint muscati de sobolani pe luna in judetul Arad. Sobolanii s-au inmultit si devin tot mai agresivi, a precizat dr. Florin Banescu de la Directia de Supraveghere a Starii de Sanatate a Populatiei Arad. (Sorin Trocan) - Automutilare. Un tinar retinut pentru vatamare corporala grava, miercuri seara, s-a automutilat in fata procurorului, a politistilor si a avocatului sau, chiar in sediul Politiei Sacele, in timp ce era anchetat. Claudiu Marius Buzea fusese perchezitionat cind a fost retinut, dar a reusit sa ascunda o lama cu care si-a crestat fata, in momentul in care a aflat ca va trebui sa ramina in arest. (Camelia Csiki) - Propietati inguste. Comuna Rimnicelu, din judetul Buzau, detine recordul national al celor mai mici proprietati, numerosi cetateni fiind proprietarii de terenuri cu latimea de numai 40 cm, relateaza ROMPRES. Secretarul Primariei Rimnicelu, Nicolae Hotescu, a declarat ca toata aceasta situatie a fost generata in anul 1991 de proprietarii care au dorit sa primeasca terenuri in zonele cele mai fertile. - Mineri blocati in subteran. Un numar de 20 de mineri de la Mina Lupac, din judetul Caras-Severin, s-au blocat incepind de miercuri seara, in subteran, iar o delegatie a protestatarilor a plecat la Bucuresti pentru a discuta cu reprezentantii Ministerul Industriei si Resurselor, informeaza Mediafax. Protestul minerilor de la Mina Lupac a fost declansat pe 8 decembrie 2000, ca urmare a tergiversarilor vizind atribuirea licentei de exploatare a perimetrului de huila antracitoasa, precum si a faptului ca fondurile pentru conservarea exploatarii nu le-au fost acordate. 