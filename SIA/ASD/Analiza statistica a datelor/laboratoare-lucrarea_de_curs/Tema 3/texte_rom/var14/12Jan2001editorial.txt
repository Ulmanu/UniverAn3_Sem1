 Podul de la Cotroceni ______________________________________________________________________ Podul de piatra s-a darimat! "Vom face altul/Pe riu in jos/Altul mai trainic/Si mai frumos!". Cintecul acesta are in el un farmec aparte, care te duce cu gindul la dansul lui Zorba Grecul. S-a ales praful de proiectul sau utopic, si el dansa pe ramasitele dezastrului. Aveam in fata frumusetea infringerii, incheiata cu o alta speranta. In orice cadere e si un alt inceput. Asta face toata frumusetea omului (si a cintecului "Podul de piatra"). Asa ar fi trebuit sa simta Emil Constantinescu si toti cei care au fost alaturi de el in momentele premergatoare alegerilor. Vom ramine impreuna si vom face alt pod, alt proiect si vom arata romanilor de ce sintem in stare! Dar Emil Constantinescu n-a facut asa. Podul sau de piatra se ducea bucata cu bucata, iar el aduna oameni care sa lucreze in continuare, dar cu un alt mester. Gestul lui de-a angaja oameni la Cotroceni, in momentul in care era pe picior de plecare, mi se pare incorect. Nu din punct de vedere legal, ci moral. Sa faca acestia ce? Planuri pentru viitorul presedinte? Sa sintetizeze in scris prestatia fostei echipe? Sau sa arda gazul de pomana pina la sosirea viitorului titular, cind, aparati de Statutul functionarului public, pot ramine in institutie? Daca ar fi fost vorba de functionari specializati, cu o vechime de 10-15 ani la presedintie, situatia ar fi fost alta. Ar fi existat toate motivele ca arhivarul, bibliotecarul, contabilul si multi altii dintre cei care asigura coerenta unei institutii sa ramina. Dar cei angajati cu o luna-doua inainte de plecarea lui Emil Constantinescu nu reprezinta nici echipa, nici presedintia (despre care abia au apucat sa aiba habar, sa-i invete culoarele si camerele, plus drumul la bufet si la biblioteca - daca o fi fiind). N-ar fi fost mai corect ca Emil Constantinescu, stiind ca pleaca in scurta vreme, sa lase locurile libere? O minima eleganta l-ar fi obligat la acest lucru, astfel incit succesorul sa-si poata aduce de urgenta oamenii cu care vrea sa construiasca noul "pod de piatra". Ce pot face "fostii" din echipa lui Emil Constantinescu? Venind de pe vremea lui, vrind-nevrind poarta stampila acelui mandat. Ar putea ei sa ceara sa munceasca in continuare si pentru actualul presedinte? Dupa parerea mea, nu! E o chestiune de onoare si de obraz. Daca Ion Iliescu gaseste ca vreunul e potrivit pentru aceasta munca, e altceva. Dar sa vrei mortis sa reiei o cursa pierduta din aceeasi pozitie, ca si cum n-ar exista un trecut, o infringere si un alt cistigator, mi se pare imoral. Iar ideea de a face un sindicat al celor care au lucrat cu Emil Constantinescu pentru a se apara de noul presedinte este chiar o nemarginita prostie. O fi corect din punct de vedere legal, nu stiu. Dar si legea, daca permite absurditati, e tocmai buna de modificat. E ca si cum ar obliga pe cineva sa lucreze cu anumiti oameni intr-o campanie pe care a gindit-o fara acestia. Abia i se ofera sansa lui Ion Iliescu de a spune ca nu a putut face nimic din cauza faptului ca a fost obligat sa lucreze cu oamenii lui Emil Constantinescu. Mai mult, ar trebui sa privim in urma. Citi dintre functionarii din timpul primului mandat al lui Ion Iliescu au fost mentinuti de Emil Constantinescu? De asemenea, n-ar trebui uitat nici comportamentul acestuia fata de echipa lui Iliescu. I-a aruncat pe cei in cauza pe drumuri peste noapte sau i-a ajutat sa isi gaseasca o slujba? Din cite am auzit, fostul presedinte a incercat sa-i ajute pe toti cei "mosteniti" de la Ion Iliescu sa nu ramina fara o piine. Cam acelasi tip de raspuns ar trebui sa-l dea si Ion Iliescu, chiar in fata incapatinarii unora de a ramine. Ideea de a face un sindicat care sa se baricadeze in institutia prezidentiala e un mare nonsens. Cu riscul de a fi acuzat de simpatie fata de Ion Iliescu (!?), el trebuie lasat sa-si alcatuiasca singur echipa, pentru a arata ce poate si cit de mult s-a schimbat dupa patru ani de opozitie. Daca vrea sa-si puna bodyguardul sef la SPP, noroc si pace buna! El da socoteala si tot el se face de ris. Daca nu, nu. Dar e sansa lui, pe care trebuie sa o joace curat pina la capat! Ca reuseste sau nu sa refaca podul de piatra, asta e cu totul altceva! _________________________________________________________________ 