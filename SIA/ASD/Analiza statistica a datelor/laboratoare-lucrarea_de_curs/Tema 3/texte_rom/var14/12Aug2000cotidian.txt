 Magazin E.Z. Roxana Tundrea luata in vizor de cei de la "Playboy" La numai 17 ani, se poate spune ca Roxanei Tundrea i-a suris norocul. De-abia a absolvit, in urma cu citeva luni, cursurile agentiei si scolii internationale de modele "Prince d'Armeny", condusa de Andrei Ratiu, si s-a facut deja remarcata de cei care promoveaza frumusetea feminina. Roxanei i s-a propus sa pozeze pentru celebra revista "Playboy", ale carei exigente in materie de frumos sint bine cunoscute. Deoarece are doar 17 ani, Roxana si parintii sai inca nu au luat o hotarire in acest sens. In paralel cu oferta de la "Playboy", Roxana a fost solicitata sa pozeze si pentru unul din cataloagele prestigioasei firme "Omat". Atunci cind nu pozeaza, Roxana se ocupa serios de scoala. Este eleva la liceul economic "A.D. Xenopol" si-si doreste sa urmeze cursurile Facultatii de Turism din cadrul ASE-ului. Pasionata de calatorii, ea spera ca aceasta facultate sa-i ofere posibilitatea de a vedea cit mai multe locuri noi. CLAUDIA VOICU Lumea a innebunit de-a binelea! Festivalul castelelor de nisip Nu doar copiii, ci si oamenii mari, atunci cind sint talentati si motivati, pot sa ridice castele de nisip. Este ceea ce se intimpla in localitatea belgiana Zeebrugge, unde, pe 8 august a inceput Festivalul Castelelor de Nisip. O echipa de 90 de sculptori din Olanda, SUA, Franta, Danemarca, Irlanda si Spania si-a propus sa construiasca cel mai mare castel "made in Belgium". Si se pare ca dorinta artistilor va deveni realitate, caci s-au pus la bataie 10 milioane kg de nisip necesare mega-sculpturii, care e proiectata a avea urmatoarele dimensiuni: 13,7 m inaltime, 80 m lungime si 60 m latime. Dupa cum se vede, opera de arta inedita prinde contur. Ramine de vazut cit va fi de durabila. CLAUDIA DABOVEANU Coreenii se sinucid din cauza stresului la serviciu La propunerea Ministerului Muncii din Coreea de Sud, in cazul sinuciderilor la locul de munca, familiile indoliate vor primi despagubiri banesti. Dar nu asa oricum, ci numai daca s-a dovedit ca victima a recurs la acest act din prea mult stres la locul de munca. Familiile celor care inainte de sinucidere au fost tratati psihic sau au suferit leziuni fizice sint primele pe lista compensarilor. Potrivit cotidianului Korea Times, numarul celor care se sinucid din cauza stresului a crescut ingrijorator in ultimii doi ani, pe fondul turbulentei economice. RADU MEIROSU Chirurgii i-au taiat un testicul degeaba Mark Sims, un canadian de 24 de ani, a dat in judecata Spitalul civic din Ottawa si pe urologul Carl Leahy, a carui eroare de diagnosticare l-a privat pe tinar de un testicul. Mark s-a prezentat la spital cu "bijuteria familiei cit o minge de baseball", umflata in urma unei lovituri primite de la o stripteuza, intr-un bar. Doctorul Leahy a recurs la procedura chirurgicala chiar daca rezultatele testului sangvin nu conduceau la diagnosticul de cancer testicular. Raportul patologic postoperational a aratat insa ca testiculul drept a fost taiat degeaba. Si cum un necaz nu vine niciodata singur, locul inciziei s-a inflamat dind nastere unui hematom. RADU MEIROSU O gloaba a prins aripi in urma unui tratament bioenergetic Friar Tuck, un cal de curse iesit din forma, a fost repus pe circuit si transformat din gloaba in cistigator de catre o bioenergeticiana. Stapina calului, Linda Perrat, a apelat la serviciile lui Helen Geddes, recunoscuta pentru tehnicile sale de comunicare cu animalele. "Nu a vrut sa comunice cu mine la primul contact. Abia la a doua vizita, Friar mi-a impartasit problemele sale", spune Helen. Si care ar fi problemele calului? Pai, sta cam prost cu respiratia, il doare grumazul, iar durerile musculare ii fac viata un calvar. Dupa citeva sedinte de bioterapie, calul se simte de parca ar fi mincat jaratec, iar stapina i-a promis ca daca va cistiga trei curse, se va bucura de o vacanta lunga si lipsita de grijile cabaline. RADU MEIROSU Bancuri Ce este salariul? O atentie din partea statului! Obrazul subtire cu Kent-uiala se tine. Uzina de Masini Grele a fuzionat cu uzina Timpuri Noi. Acum avem "Timpuri grele". Seara, in Cluj, Janos si Pista ies de la circiuma. Se apropie un domn in fuga: - Va rog, spuneti-mi unde e gara. Janos: Noi nu stie. Domnul o ia la fuga pe strada, dezorientat. Pista: Mai, Janos, de ce nu spus la el unde gara? Pierde omu' trenul. Janos: Lasa dracului pe el, spune ca e aici de 2000 de ani si nu stie unde e gara. La restaurant, chelnerul citeste unui medic meniul zilei: - Am picioare afumate, ficat in singe, rinichi murati... La care medicul il intrerupe nervos: - Am venit aici ca sa maninc, nu sa ascult necazurile dumitale! RO-MANIA cinta cu Benone Sinulescu in Grecia Cind Benone Sinulescu a acceptat sa cinte alaturi de RO-MANIA, pentru multi a parut un fapt curios. Insa acest lucru a demonstrat intr-un fel acceptarea de catre solistii de muzica populara a noului, a tinerilor care promoveaza folclorul altfel decit au facut-o ei. Si cum RO-MANIA este cea mai reprezentativa trupa de etno-dance, alegerea lui Benone a fost cel putin inspirata. Si nici el nu a crezut ca succesul va fi atit de mare. Albumul lansat impreuna, "Radu mamii", s-a vindut ca piinea calda, iar acum Ionut, Catalin, Sorin si Benone se pregatesc sa plece in Grecia. Ei au fost invitati sa reprezinte Romania la Tirgul Balcanic organizat de Municipalitatea din Salonic, pe 25 august. Si, dupa ce vor cinta doua piese impreuna cu Sinulescu, baietii din RO-MANIA vor sustine si singuri un recital de aproximativ o ora. IUSTINA MUNTEANU Ronan Keating - din nou tata Solistul trupei Boyzone, Ronan Keating (23 de ani), va fi din nou tata. Nevasta sa, Yvonne (26 de ani), de profesie model, i-a dat vestea imediat ce Ronan a aflat ca a impuscat prima pozitie a topurilor britanice cu un extras de pe albumul sau de debut. "Si eu si sotia mea sintem foarte incintati ca micutul Jack va avea in curind un fratior sau o surioara", a declarat Keating intr-o conferinta de presa. Copilasul va veni pe lume in luna februarie. OTILIA MIHAILOV Silvia e bintuita de noroace Chiar daca nu a cintat in deschiderea concertului Boney M, Silvia Stefanescu a fost totusi remarcata de Liz Mitchell, solista celebrului grup. La petrecerea ce a avut loc la resedinta lui Tintareanu din Corbeanca, unde membrii Boney M au fost invitati de onoare, Silvia a avut rolul de a realiza fundalul sonor, evident muzical, pe care s-au desfasurat "ostilitatile". Sansa a fost de partea ei, deoarece Liz Mitchell a invitat-o sa cinte in deschidere la mai multe concerte pe care Boney M le va sustine in viitor. IUSTINA MUNTEANU Bancuri - Bula, cite porunci exista? intreaba profesorul. - Zece, domnule profesor. - Si ce se intimpla daca nu respecti una din ele? - Ramin noua... - Bula, cum se cheama animalul de care si leului ii este frica? - Leoaica, doamna profesoara. - Bula, despre ce ati invatat astazi la scoala? - Despre Moise... cum a chemat toti generalii la cartierul general si a dat porunca sa se puna in alerta toate tancurile si masinile blindate... - Dar, Bula, este imposibil ca domnul profesor sa fi spus astfel de lucruri! - Crede-ma, mama, asa cum a povestit domnul profesor, era si mai imposibil. - Bula, de ce a creat Dumnezeu mai intii barbatul? - Ca macar o data in viata sa poata si el sa vorbeasca liber... Ferrari 360 Barchetta - orgasm pe patru roti Strasnicul presedinte al firmei Ferrari - Luca di Montezemolo - are masini, bani si farmec personal in asemenea cantitati, incit nu mai stie ce sa faca cu ele. Recent, Luca s-a insurat cu tinara si frumoasa Ludovica (careia i-ar putea fi tata). La eveniment, au fost prezente multe staruri, printre care s-a numarat si pilotul de curse Michael Schumacher. De la fabrica, drept cadou de nunta, patronul a primit un Ferrari 360 Barchetta, un automobil-unicat, facut special pentru di Montezemolo, care a intrat in colectia lui personala. Fiind singura de acest tip din lume, masina e nepretuit de scumpa. LIVIU SERBANESCU Ati mai auzit asa ceva? Un chinez inalt de 2,50 m! Masurind peste 2,50 m in inaltime, chinezul Wang Fengjun este, la 22 de ani, cel mai inalt om din lume. Titlu impovarator, pe care chinezul ar fi bucuros sa-l cedeze. In cele din urma, Sanjiu Hospital s-a incumetat sa-i opreasca cresterea printr-o operatie pe creier. Asta dupa ce alte citeva spitale din China au considerat operatia prea riscanta. Starea sanatatii chinezului este, se pare, stabila, dupa ce i s-a inlaturat glanda producatoare de hormoni ce regleaza inaltimea. Asasin induiosat de farmecul victimei Un asasin din Zimbabwe, platit se pare de oameni din partidul de guvernamint, n-a reusit sa-si duca misiunea pina la capat, caci viitoarea victima prea era de treaba. Misiunea lui Bernard Masara era sa "inchida gura" unuia dintre formidabilii oponenti ai actualului regim, ziaristul Geoffrey Nyarota, de la cotidianul Daily News. Intilnindu-si "tinta" in lift, lui Bernard i s-a-nmuiat arma vazind ce om bun si ce maniere avea ziaristul. "Eram numai noi doi in lift, iar el m-a salutat. M-a intrebat de familie, si-atunci m-am decis sa nu-mi duc misiunea la capat", s-a destainuit Masara. RADU MEIROSU Americanii vor sa-si odihneasca ramasitele in piramide Doi frati din Michigan, Dan si Douglas Dudek, intentioneaza sa construiasca o piramida moderna in care sa se odihneasca ramasitele a nu mai putin de 300 000 de americani. Ideea asta cu "odihneasca-i-se cenusa in pace" prinde din ce in ce mai mult teren in America. E o afacere profitabila, multe dintre companii traind de pe cenusa altora. Planul fratilor Dudek este unic prin faptul ca incearca sa aduca in actualitate ideea egiptenilor antici de a ridica monumente funerare aproape impenetrabile. Locul unde va fi amplasata nu este inca sigur. Cert e ca piramida va masura cit o cladire cu 22 de etaje, va fi bineinteles mai dotata decit suratele ei antice (sisteme de monitorizare si localizare a ramasitelor umane) si va fi construita astfel incit sa dureze o vesnicie. Iar daca cererea va fi mare, cei doi frati au de gind sa impinzeasca S.U.A. cu mai multe astfel de piramide. RADU MEIROSU Bancuri Moldovenii s-au hotarit sa faca o fabrica de cauciucuri. Si stateau ei in dilema, cum sa numeasca fabrica. Si zice unu: -Hai sa-i zicem pi buni, c-am auzit ca italienii au o fabrica pi reli si ii mergi tari bini! O furnica voia sa treaca un riu si, fiind mica, ii era frica sa nu o ia curentul. Vede un elefant si ii zice: - Elefantule, nu ai putea sa ma treci si pe mine apa? Elefantul o ia pe trompa si o trece apa. Furnica spune: - Elefantule, esti cea mai marinimoasa, indatoritoare, gentila persoana... - Hai, lasa vorba si dezbraca-te! Doi betivi ies dintr-o circiuma. Dupa vreo 200 m, unul zice: - Am uitat sa ma pis. - Nu-i nimic, te-nvat eu. Intrebare: Ce are 200 de oua si cinta? Raspuns: Corul armatei romane! Intrebare: De ce sint camilele considerate cele mai usuratice animale? Raspuns: Fiindca umbla cu arabii. - Tata, vreau sa ma insor, zice Bula. - Cu cine? - Cu Janos. - Imposibil, Janos este ungur. O baba se duce la farmacie si intreaba daca au un medicament anti-Viagra. - La ce va trebuie? - Pai, mosul meu a luat Viagra si, fiind cardiac, a murit. Acum nu mai putem sa inchidem capacul la sicriu. Muzica - colac de salvare pentru staruri Legatura dintre muzica si film este mult mai strinsa decit pare din perspectiva coloanei sonore. Nu putine sint actritele care au gasit oportun sa-si lanseze cariere muzicale pentru a-si spori celebritatea. Cazul Barbrei Streisand sau al lui Jennifer Lopez au demonstrat ca acest demers functioneaza de minune mai ales cind vocea le sprijina initiativa. Un numar considerabil de cintareti cred ca a juca intr-un videoclip reprezinta o experienta suficienta pentru "fundatia" unei cariere solide pe marele ecran. Si nimeni nu mai poate sa-i contrazica dupa ce Madonna, Cher, Vanessa Williams sau Will Smith au demonstrat ca se poate. Si cum aceasta lume a convertirii profesionale este mereu in miscare, ne ocupam si noi de vedetele ce au astfel de ambitii. Demi Moore incearca o cosmetizare Demi Moore este intr-o perioada de recuperari dupa ce ultimele ei filme n-au mai creat cozi in cinematografe. Fosta sotie a lui Bruce Willis pune la cale revenirea sa in forta nu ca actrita, ci in postura de cintareata. La 37 de ani, Demi Moore crede ca poate urma exemplul lui Jennifer Lopez care poate fi si actrita, si cintareata in acelasi timp si cu acelasi succes. "Cosmetizarea" lui Moore este luata in discutie de presedintele casei de discuri Sony - Tommy Mottola, care a stat la baza carierei muzicale a vedetei Mariah Carey. Aceasta schimbare de profesie poate fi salvatoare pentru actrita care in urma cu patru ani primea 13 milioane pe rol, iar acum abia negociaza 1,3 milioane. Barbra Streisand scoate bani anuntind retragerea din muzica Ajunsa la respectabila virsta de 58 de ani, Barbra Streisand face din indecizia sa de a se retrage din muzica o trambulina financiara. Dupa ce a anuntat ca show-urile sale muzicale de Anul Nou sint ultimele ocazii de a o vedea pe diva cintind live, Streisand s-a razgindit si a anuntat alte patru concerte in Los Angeles si New York, pe 21, 22 septembrie si respectiv 27, 28 septembrie. Concertele de Anul Nou au avut incasari fulminante de 14,7 milioane de dolari. Si desi pretul biletelor a variat intre 500 si 2 500, o suma-record in istoria muzicala recenta, acestea s-au vindut intr-o singura zi. O cerere comparabila se asteapta si la spectacolele din aceasta toamna, desi Streisand a mai facut un anunt socant: concertele in cauza sint ultimele din Statele Unite, Streisand intentionind sa-si realizeze un vis mai vechi, acela de a se arata live fanilor sai din Australia. CORNELIA POPESCU Madonna isi alege nas de botez un fotbalist-actor Madonna se simte atrasa de film dincolo de marele ecran. Dupa ce a fost casatorita cu actorul Sean Penn, recenta pasiune a Madonnei se numeste regizorul Guy Ritchie, o tinara speranta a Hollywood-ului care a fost prezenta si pe ecranele din Romania cu nonconformistul "Jocuri, poturi si focuri de arma". Tot din lumea celor care si-au schimbat profesia vine si nasul celui de-al doilea copil al ei, asteptat de vedeta in luna septembrie. Madonna si-a gasit nasul in persoana lui Vinnie Jones, inainte vreme unul dintre cei mai duri, dar populari jucatori de fotbal din Marea Britanie, convertit acum la actorie de partenerul de viata al Madonnei - Guy Ritchie. Vinnie Jones a facut un rol foarte bun in pelicula mai sus amintita - "Jocuri, poturi si focuri de arma". Will Smith - un Cassius Clay imblinzit Will Smith deja nu mai concepe o implicare a sa in-tr-un proiect cinematografic fara a semna si coloana sonora a filmului respectiv. Si ar fi si pacat, dupa ce a avut un succes remarcabil cu piesele sale pentru filmele "Barbati in negru" sau "Wild Wild West". Desi a devenit cunoscut ca muzicant inainte de a "umple" cu prezenta-i dinamica marile si micile ecrane, Smith este un nume important al cetatii filmului. Muhammad Ali, alias Cassius Clay, i-a telefonat personal rugindu-l pe rapper sa accepte sa-l interpreteze in pelicula inspirata de viata sa, dupa ce Smith refuzase de opt ori acest rol. Insistenta boxerului s-a dovedit benefica, fostul print din Bel-Air a spus in final "DA" acestui film ce se va numi "Butterfly". Smith, ce va incepe filmarile la acest proiect in octombrie, va semna si coloana sonora. Bancuri - Mama, daca o sa fiu fata cuminte cind o sa fiu mare, o sa am si eu un sot? - Da, fetita mea. - Si daca nu o sa fiu fata cuminte? - Atunci o sa ai mai multi... - Fetita mea, de ce nu stai in bratele tatalui tau? - intreaba mama. - Nu se poate, acela este locul menajerei. O baba vine la o alta baba din ve- cini sa mearga amindoua la biserica. - Auzi, Floare, ce zici sa-mi iau si sutien? - Apai ia-ti ca ploua si-i noroi afara. - Cum a fost, bai, in noaptea nuntii? - Catastrofal... - Ai avut ceva probleme? - Dimpotriva. A fost formidabil! Doar ca, dimineata, din obisnuinta, i-am lasat 50.000 pe perna. - Aoleu, desigur ca s-a infuriat. - Nu-i vorba de asta. Inchipuieste-ti ca, desi era pe jumatate adormita, mi-a dat 20.000 rest. Descoperire de senzatie O piesa de teatru despre relatia lui Oscar Wilde cu un homosexual O piesa de teatru neterminata, apartinind dramaturgului irlandez Oscar Wilde, a fost descoperita in biblioteca Universitatii California de catre Neil Kydd, un fan infocat al scriitorului. Textul original, scris chiar de mina autorului, se numara printre mai multe manuscrise si dezvaluie efectele pe care le-a avut orientarea sa sexuala asupra vietii de familie. Homosexual celebru, Oscar Wilde a inceput sa scrie piesa in 1892 cind mariajul sau cu mult indurerata Constance Lloyd ajunsese intr-un punct critic, din cauza relatiei cu lordul Alfred Douglas. Furtunoasa poveste de dragoste cu Bosie - asa cum il alinta el pe fiul marchizului de Queensberry - i-a adus lui Wilde si condamnarea la doi ani de munca silnica. Neil Kydd spera sa poata publica acest text inedit al carui titlu de lucru a fost ales "Tragedia unei neveste". OTILIA MIHAILOV Rechinul pune cancerul la respect Un grup de cercetatori chinezi a reusit sa extraga din cartilagiul rechinului doi factori inhibitori ai angioenezei (procesul de formare a vaselor sangvine). Cei doi factori, SCAIF-I si SCAIF-II, ar constitui elementele de baza ale unui posibil medicament impotriva cancerului. Oamenii de stiinta cred ca evolutia tumorii e legata de vasele de singe neoformate, iar necrozarea acestor vase ar conduce la anihilarea bolii. Chinezii au experimentat cei doi factori pe soareci, rezultatele fiind remarcabile. Cum nu au existat efecte secundare, cercetatorii au initiat deja procesul de clonare in laborator a factorilor inhibitori. RADU MEIROSU Gainile noastre se trag din dinozauri Dupa sapte ani de cercetari, oamenii de stiinta au ajuns la concluzia ca cel mai mare dinozaur carnivor care a trait pe pamint arata cam ca un pui din ziua de azi, dar mult mai mare. Scheletul unui astfel de animal, denumit Giganotosaurus, a fost descoperit in 1993, linga Chocon, Argentina. Dupa studierea oaselor, specialistii au dedus ca dinozaurul, care a bintuit planeta acum 95 de milioane de ani, cintarea noua tone si avea o inaltime de 15 metri. Pina de curind, se credea ca cel mai mare astfel de mamifer a fost Tyrannosaurus Rex. Insa Giganotosaurus a fost mai inalt cu cel putin un metru. Corpul sau era acoperit cu fulgi, pe cap avea o creasta si in gura - dinti ca de fierastrau. Descoperirea acestui schelet sprijina teoria conform careia gainile din ziua de azi se trag din dinozauri. Si teoria a devenit si mai credibila in mai a.c., dupa descoperirea in Australia a unor fosile care au apartinut unei rate carnivore, cu o inaltime de cinci metri. Luna aceasta, un model al ferocelui animal va fi expus la Muzeul Australian din Sydney. LIVIU SERBANESCU A renuntat sa-si puna capat zilelor la vederea unei pizza babane Un american, de 32 de ani, acrit de viata a fost convins de autoritatile din San Bruno (California) sa renunte la actul sinucigas, "punindu-i sub nas" o pizza. Omul a intrerupt circulatia pe o autostrada suspendata vreme de sase ore, timp in care politia din San Bruno a incercat sa-l momeasca cu tot felul de promisiuni. In cele din urma, autoritatile au apelat la "Pizza Gabriana". Au comandat o pizza cu ardei, cascaval, masline. Tot tacimul, sa fie siguri ca-si face efectul. La vederea minunatiei, tinarul a dat-o-ncolo de moarte si s-a lasat induplecat. Imbarcat intr-o salvare, a fost apoi spitalizat. Pentru evaluarea psihologica. RADU MEIROSU Bancuri La o conferinta televizata cu tema utilitatea centurilor de siguranta la masini, purtatorul de cuvint facea comparatie intre doua accidente petrecute in conditii similare. - Precum vedeti, in primul exemplu, soferul nu a purtat centura de siguranta si puteti constata starea grava, un picior aici, unul acolo, total desfigurat. - In exemplul al doilea, soferul a purtat centura si uitati-va la el ce bine arata, de parca-i viu. Un bade vine la farmacie si intreaba: - Domnisoara, aveti medicamente din acelea albastre de care te simti bine? - Da, bade... Viagra le zice... - Apoi, da... si cit costa una? - 35.000 lei... - Si cit tine? - Apoi... vreo patru ore, bade... - Apoi, pentru un sfert de ora in plus, nu merita sa dau 35.000 lei. Solistul de la Voltaj Calin Goia nu e original: "Primul lucru care ma atrage la o femeie sint sinii" Voltaj se numara printre formatiile cu cea mai mare priza la public. Baietii au stil, cinta bine si ne duc cu gindul la muzica occidentala spre care aspira tot cintaretul roman. Calin Goia, solistul de la Voltaj, este o figura aparte in peisajul muzical de pe la noi. Tatuat si ras complet pe cap, Calin se distinge cu usurinta in noianul de solisti autohtoni. Cum se descurca el cu admiratoarele care-l asalteaza, pe cine iubeste si care a fost cea mai amuzanta ipostaza amoroasa in care s-a aflat vreodata, aflati in interviul urmator. Cum stai cu femeile? Am o prietena de aproape un an si ne intelegem foarte bine. Este vorba despre Dana de la formatia HI-Q. Ea este din Brasov, iar de cind sta in Bucuresti s-a mutat la mine. Te gindesti la insuratoare? Deocamdata, nu. Consider ca inca nu mi-e aranjata viata incit sa fac pasul acesta. Este un pas prea important ca sa ma grabesc. Cu ce gen de femeie ti-ai insela iubita? Nu stiu ce sa-ti raspund. Daca o fac, pe urma am scandal acasa. OK. Reformulez atunci. Ce femeie te-ar face sa-ti pierzi mintile? Primul lucru care ma atrage la o femeie sint sinii. Apoi, ca sa-mi pierd mintile, trebuie sa aiba si ceva in cap, sa avem subiecte de conversatie. Asa, doar fizic, dupa o perioada te plictisesti. Te-ai combinat cu vreo fana? Da. Chiar de mai multe ori. Combinat in sensul ca am avut cite o aventura. Ai suferit vreodata din dragoste? Nu prea pot sa zic ca am suferit. Au fost citeva prietenii care cind s-au terminat, am avut un regret, dar n-am suferit. Iti schimbi partenerele cu ceilalti baieti din trupa? Nu. Nu ne luam unul altuia fetele. Care a fost cea mai amuzanta faza care ti s-a intimplat cu o femeie? La un concert, la Rimnicu Vilcea, acum vreun an si ceva in urma, o fana a venit la mine si mi-a declarat ca este indragostita de mine. Mi-a spus ca ar vrea sa ne petrecem noaptea impreuna. Eu aveam prietena si nu am acceptat ideea. M-am dus in camera sa ma culc si peste o jumatate de ora, respectiva fana a aparut insotita de un alt component al trupei, care era colegul meu de camera. Si, cu putin timp inainte, imi declarase cit de indragostita era de mine... CLAUDIA VOICU Perle scolaresti Triunghiul isoscel este un patrulater cu doua laturi. Imaginea locurilor natale i s-a imprimat din copilarie, puternic si colorat, pe retina creierului. Microfauna este un animal urias, care traieste pe fundul marilor si oceanelor. Fata de acizi, aluminiul se comporta ca redactor. Marile si oceanele e batatorite de vapoare. Fluxul si refluxul e cele mai parsive ape ca ele daca prind un vapor pe mare il baga cu botul in nisip dei merg fulgii. Bisectoarea este dreapta dintre picioarele unghiului. Daca ne dam putin silinta si sufletul, o scoatem noi la capat! Noi pornim la drum, dar daca incepe o ploaie torentiala, ne-am ars! Cosmin Ifrim calca pe urmele lui Pavarotti S-a nascut o noua stea a scenei lirice. Se numeste Cosmin Ifrim, este tenor si nu are decit 22 de ani. A fost remarcat in mod special de marea artista Mariana Nicolesco la cursurile de Master Classes sustinute la Braila, la sfirsitul lunii trecute. Iata ce declara in exclusivitate pentru "Evenimentul zilei" soprana Mariana Nicolesco: "Cosmin Ifrim este noul Pavarotti. Big Luciano nu mai poate sustine azi do-urile splendide din «La fille du regiment», de Donizetti, care l-au facut celebru pe marele tenor italian, asa cum o face astazi, in mod glorios, tinarul tenor lansat de noi la Braila. Este revelatia absoluta a acestor Master Classes". CLAUDIA DABOVEANU Nemtoaicele ramin mereu nesatisfacute la pat Un studiu realizat de institutul german INRA pe un esantion format din 345 de femei a relevat ca patru din zece nemtoaice sint dezamagite de prestatia la pat a partenerilor lor. Potrivit profesorului Hartmut Porst, citat de cotidianul Bild, "nemtoaicele sint convinse ca barbatii vad actul sexual ca o datorie ce trebuie indeplinita". Nici vorba de romantism, ce sa mai zicem de spontaneitate. "E ca si cum nemtii si-ar calcula actul, bifind ziua in care vor sa faca sex", a adaugat terapeutul. Plingindu-se de partenerul ei, o tinara de 22 de ani a declarat cotidianului amintit ca totul la sotul ei e mecanic. "In pat ma simt ca si cum un inginer ar rostui un angrenaj". RADU MEIROSU In tinerete, Shania Twain poftea la barbatii altora Dupa 10 ani de tacere, Sherrie Higgins, o coregrafa din Canada, a dezvaluit publicatiei americane "Special Stars" cum a surprins-o pe celebra interpreta pop Shania Twain in plin act sexual cu logodnicul sau. Acum in virsta de 38 de ani, Sherrie povesteste ca in 1990, cind era logodita cu bateristul Pierre Le Gendre, a trebuit sa plece intr-un turneu, timp de doua saptamini. Ca sa-i faca o surpriza iubitului ei, s-a intors mai devreme cu doua zile, impreuna cu maica-sa. Dupa ce au intrat in livingul casei pe care o inchiriase cuplul, cele doua femei au ramas cu gurile cascate. Pentru ca in mijlocul camerei, pe canapea, Pierre si Shania se iubeau de mama focului. Prima care si-a revenit din soc a fost mama coregrafei, care s-a dus la "impricinat" si i-a tras doua palme. Intre timp, Shania se ridicase in picioare si isi acoperise goliciunea cu un cearceaf. Intimplarea a produs ruperea logodnei dintre cei doi si anularea planurilor de casatorie. Si culmea, indatoririle profesionale au obligat-o pe Sherrie sa colaboreze cu cea care i-a furat barbatul. Cele doua femei s-au cunoscut in '88, in Deerhurst - Las Vegas-ul canadian - unde lucrau impreuna. "La doua zile dupa ce am prins-o in pat cu logodnicul meu, m-a sunat producatorul show-lui la care lucram si mi-a zis sa ma duc cu Shania intr-un magazin de lux, ca sa-i aleg o rochie pentru scena. Va dati seama prin ce am trecut?", povesteste femeia incornorata. Cind s-a urcat in masina linga ea, Shania i-a spus: "Stiu ca nu ma suporti, dar trebuie sa ma accepti, pentru ca vreau sa devin celebra". "Nici macar nu si-a cerut scuze, ba mai mult, mi-a spus ca astfel de lucruri se intimpla", le-a spus Sherrie cu naduf ziaristilor americani. LIVIU SERBANESCU Curier medical Si cardiacii se iubesc Sexul nu face rau la inima Inima a fost dintotdeauna considerata sediul simbolic al sufletului si al sentimentelor, printre care, bineinteles, la cel mai inalt rang s-a situat dragostea. Nu ne vom opri asupra acestui aspect, care, cu toata poezia lui, ramine discutabil, ci vom analiza legatura care exista intre inima si sexualitate, mai bine zis intre afectiunile cardiace si sexualitate. Teama nejustificata fata de actul sexual Prin frecventa lor, bolile cardiace sint o problema importanta pentru un mare numar de indivizi de ambele sexe, iar bolile cardiace creeaza probleme nu doar prin manifestarile lor propriu-zise, ci si prin rasunetul emotional si psihic pe care situatia de a fi bolnav de inima (cardiac) il creeaza. Preocupat de evolutia bolii, de prognosticul acesteia, de scaderea independentei personale pe care i-o da boala, suferindul isi va schimba adesea comportamentul in general, iar in cadrul acestuia si comportamentul sexual. Foarte multi pacienti cred ca, o data cu aparitia unui atac de cord, viata sexuala trebuie sa se incheie pentru ca numai in felul acesta isi vor putea proteja viata. Iar conceptia potrivit careia actul sexual este periculos pentru viata este inca una extrem de raspindita. Teama de actul sexual va scadea rapid potenta si orgasmul, iar un eventual act sexual va fi considerat o imprudenta maxima. In plus, de teama de a nu supara medicul cardiolog, de care se simte foarte dependent, bolnavul cardiac nici nu indrazneste sa se intereseze despre viata sexuala. Lipsit de o dimensiune importanta a existentei sale si anume sexualitatea, pacientul cardiac se va considera astfel foarte rapid un handicapat, un infirm. Cardiopatia si amorul nebun Cardiopatia ischemica apare de regula dupa 45- 50 de ani, atingind un maxim de frecventa in decada a 6-a de viata, dar atunci cind acest tip de suferinta cardiaca apare mai devreme, problemele pe care le pune sint mult mai importante. Sexul masculin este, la virste tinere, de 4-5 ori mai afectat decit cel feminin, dar abia dupa 60 de ani rata suferintelor se egaleaza. Evident insa ca, dupa 65 de ani, si problemele legate de un act sexual propriu-zis diminueaza foarte mult. Efortul fizic pe care actul sexual il presupune, efort care provoaca de regula tahicardie si o crestere a presiunii arteriale, poate declansa extrasistole si aritmii, crize dureroase sau de dispnee (dificultate in respiratie). Cu toate acestea, comparativ cu eforturile obisnuite, care pot declansa o criza (urcatul unei scari, mersul in usoara alergare) frecventa crizelor cardiace provocate de actul sexual este mult mai redusa, ceea ce arata ca exista mecanisme, cum ar fi implicarea afectiv emotionala pozitiva, care fac ca efortul sa fie mai bine suportat. Evident, aceasta constatare statistica nu trebuie sa indemne pe nimeni la excese. Desfasurarea actului sexual cu o investitie de efort minimala si fara o prelungire excesiva a fazei de orgasm poate feri subiectii de aparitia unor complicatii severe. O alta regula de baza este aceea ca partenerul celui bolnav sa fie avertizat asupra acestei suferinte (cardiopatia ischemica) si deci sa nu il solicite excesiv sau inutil pe cel suferind. Daca totusi, in timpul actului sexual, apar manifestarile unei crize dureroase este necesar ca acesta sa fie intrerupt. Dupa mesele copioase sau dupa un efort mai indelungat, se va lasa un interval de citeva ore inaintea unui raport, acest lucru fiind important chiar si pentru calitatea actului sexual. Un capitol aparte il reprezinta, in cazul cardiacilor, tratamentul medicamentos care, de obicei, este de lunga durata. Acesta are o actiune negativa asupra activitatii sexuale si, de regula, se creeaza un cerc vicios in care bolnavul refuza sa mai ia o serie de medicamente care ii afecteaza activitatea sexuala, dar in acelasi timp absenta acestora face ca boala sa se mentina la un nivel periculos pentru mentinerea unei vieti sexuale normale. Dintre medicamentele cu astfel de efecte sint unele antihipertensive care blocheaza sistemul nervos vegetativ ca si sedativele si tranchilizantele care actioneaza atit la nivel central, cit si periferic. De asemenea, produsele cu actiune sedativa si unele antidepresive au efecte asemanatoare. Un aspect aparte il reprezinta si medicatia anticonceptionala la care femeile cardiace vor trebui sa renunte folosind evident alte metode anticonceptionale (prezervativul, steriletul) deoarece si sarcina este de multe ori o contraindicatie absoluta. Problemele pe care le ridica activitatea sexuala a cardiacilor conduc la recomandarea stricta ca intotdeauna acestea sa fie discutate cu medicul, obtinindu-se atit un "certificat" impotriva anxietatii, cit si o corectare si o adecvare a terapiei conform dorintelor si necesitatilor reale ale pacientului. O serie de suferinzi inlocuiesc din proprie initiativa activitatea sexuala cu surogate de tipul alcoolului sau drogului asumindu-si un risc infinit mai mare dintr-o simpla prejudecata. Dr. FLORIN TUDOSE, medic primar psihiatru, Spitalul Universitar Bucuresti Cu talpile curate Cum putem scapa de mirosul neplacut al picioarelor O problema foarte frecventa in aceasta perioada, pe care o acuza mai ales barbatii, este mirosul neplacut al picioarelor. Cauza acestei afectiuni este o ciuperca geofila, care se ia de pe sol si se dezvolta in special la persoanele care poarta incaltaminte ce stringe piciorul, nepermitindu-i o "respiratie" suficienta. Clienti permanenti ai sectiilor de dermatologie din spitale sint in special cei care poarta cizme de cauciuc (muncitori de pe santiere sau din fabrici), militarii care poarta bocanci si sportivii care stau mult timp cu adidasi in picioare. De asemenea, ciuperca se dezvolta si in pantofi si tenisi cu talpa de cauciuc. Pentru persoanele cu astfel de probleme, medicii au citeva sfaturi: "Inainte sa se instaleze mirosul neplacut apar citeva semne ale acestei ciuperci: pielea se macereaza, devine albicioasa si poate fi curatata cu unghia, in special intre degetul mic si degetul 4", sustine dr. Mihaela Leventer, medic dermatolog la Spitalul N. G. Lupu. In acest stadiu medicii recomanda si un tratament care poate fi facut acasa. Piciorul trebuie sters cu tinctura de iod si introdus in apa cu sare de bucatarie. Alte tratamente posibile sint cele cu bicarbonat de sodiu sau cu otet de mere. Tratamentul medical, cu unguente micotice sau cu spray, se stabileste de catre medic dupa stabilirea tipului de ciuperca. Catina si macesele inlatura transpiratia excesiva a picioarelor Foarte eficiente pentru inlaturarea mirosului neplacut al picioarelor sint si tratamentele naturiste. Pentru cei care au probleme cu aparatul circulator se recomanda macesele si catina. Gabriela Papazian Urdareanu, medic la Centrul de Homeopatie si Acupunctura din Bucuresti, recomanda comprese cu frunze de nuc si castan. Acestea trebuie puse la macerat, dupa care se pot folosi sub forma de pulbere sau dupa ce sint introduse in alcool. Persoanele care au si furnicaturi la picioare ar trebui sa consume ceaiuri de catina cu macese, iar cei cu deficit de saruri minerale, ceai de coada calului. O alta reteta este decoctul din trei lingurite de coaja pisata de stejar, la o cana cu apa rece, cu care se fac spalaturi ale picioarelor, seara la culcare. GETA ROMAN Salvati de scutec Vara, dati copiilor numai sucuri naturale! In timpul verii, diareea este una dintre cele mai frecvente afectiuni intilnite la copiii in virsta de pina la trei ani. Aparitia acesteia este uneori precedata de varsaturi, dovada ca toleranta digestiva a fost depasita. Dupa citeva ore sau zile, apar scaunele proaste. "Prima masura care trebuie luata, inainte de prezentarea la medicul de familie, este oprirea alimentatiei. Copilului i se poate administra ceai de sunatoare, usor indulcit. Din cauza faptului ca are o actiune foarte agresiva asupra mucoasei intestinale, ceaiul de menta nu trebuie administrat copiilor mai mici de trei ani", ne-a declarat dr. Dan Viorel, pediatru in cadrul Spitalului Clinic "Grigore Alexandrescu". Pentru a preveni aparitia acestei boli, de cele mai multe ori de natura infectioasa, o mare atentie trebuie acordata alimentatiei copilului. Mincarea trebuie sa fie in primul rind foarte proaspata. Vor fi evitate alimentele care contin creme, smintina, precum si mezelurile, in mod special cele condimentate sau afumate. Preparatele din carne indicate sint cele de pasare si de vita, mai putin cele de porc. Dintre legume, castravetii sint total contraindicati, si nici de rosii nu trebuie sa se faca abuz. Pepenele galben poate provoca de asemenea diaree, daca se consuma in cantitati mari. Foarte mare atentie trebuie acordata si produselor din lapte, care pot fi alterate. "Laptele de vaca trebuie bine fiert pentru a evita transmiterea tuberculozei bovine", avertizeaza dr. Viorel Dan. Dar cel mai mare focar de infectie ramine apa. Pentru o mai mare siguranta, acolo unde nu exista alta alternativa, apa trebuie fiarta si racita, desi nu este chiar cea mai fericita solutie pentru ca prin fierbere se pierd unele saruri necesare organismului. In mediul rural pericolul este mai mare deoarece, de cele mai multe ori, apa din puturi contine unele reziduuri, care pot provoca intoxicatii cu nitriti, adica o lipsa de oxigen in organism. "In acelasi timp, consumul bauturilor racoritoare si al apei minerale este total contraindicat in cazul copiilor mici", a adaugat pediatrul Viorel Dan. Copiilor trebuie sa li se dea sa bea numai sucuri naturale, din fructe proaspete (in special citrice si mere), dar nu mai mult de 50 ml pe zi. Cantitatea zilnica de lichide (intelegind prin aceasta toate lichidele din alimentatie - apa, sucuri, ceai, lapte si supe) recomandata pentru un copil mic, in timpul verii, este de un litru si jumatate-doi litri. IULIANA ANGHEL Hormonii feminini - barometrul casniciei Fericirea unui cuplu poate fi "masurata" in doar 30 de minute, prin stabilirea nivelului concentratiei unor hormoni din corpul femeii. Cercetatorii americani de la Universitatea din Ohio au observat ca nivelul cortisolului, un hormon secretat in special in conditii de stres, influenteaza emotivitatea femeilor casatorite. Specialistii americani au observat ca, in timpul discutiilor cu cuplurile casatorite, nivelul acestui hormon variaza in functie de starea de tensiune care exista intre soti. Atunci cind mariajul nu este foarte reusit, nivelul cortisolului din singele femeii este mult mai ridicat decit atunci cind intre soti exista o relatie armonioasa. Potrivit specialistilor, femeile sint un adevarat barometru al casniciei, fiind foarte sensibile la orice schimbare care poate sa apara in cadrul unui cuplu. Risul vindeca reumatismul Se pare ca, in curind, risul va face parte, alaturi de medicamente si tehnici chirurgicale, din arsenalul terapeutic al medicinei moderne. Cercetatorii de la Universitatea din Shreveport - S.U.A. au analizat timp de noua ani mai multe loturi de bolnavi de artrita reumatoida. Medicii au observat ca bonavii care vizionau zilnic filme de comedie, emisiuni umoristice sau care citeau reviste de benzi desenate, au reusit in scurta vreme sa scape de durerile articulare, cantitatea de medicamente pe care o luau acesti bolnavi fiind simtitor mai redusa decit cea pe care o luau loturile de bolnavi care aveau un program de viata obisnuit. Potrivit dr. William Fry, profesor de psihiatrie la Universitatea Stanford, risul produce relaxarea muschilor, tendoanelor si ligamentelor din jurul articulatiilor bolnave, efect pe care il au in general si medicamentele folosite in tratarea afectiunilor reumatice. Dr. Fry explica aceasta relaxare prin faptul ca in timpul risului, atentia este indreptata catre muschii fetei, permitind astfel relaxarea celorlalte grupe de muschi din organism. Adresa noastra este: Evenimentul zilei (pentru pagina de Sanatate), Piata Presei Libere nr. 1, sector 1, Bucuresti, telefon: 202.20.44, fax. 222.82.11 E-mail: nleahu@expres.ro Clubul Roman de Turism prezinta Palatul Elysee - istorie si arta Edificiu devenit simbol al puterii, resedinta rivnita de fiecare noua putere instituita, Elysee, loc incarcat de istorie, nu este decit rareori accesibil publicului. Dar atunci cind portile se deschid, comori nebanuite se dezvelesc privirilor, descoperind aspecte ale vietii oficiaile intr-un somptuos decor. Proiectat la inceput ca oricare alt hotel particular din Paris la inceputul sec. XVIII-lea, Elysee si-a dobindit caracterul oficial de palat putin cite putin. El nu este numai un simplu spatiu de locuit, ci devine un "Palat al Natiunii", locul unde se concentreaza puterea, vointa si ratiunea pentru binele Frantei. Arhitectura palatului Inaltat, innobilat, modificat prin vointa ocupantilor sai, dar mai ales in functie de activitatile si serviciile pe care trebuia sa le indeplineasca, Elysee evoca stiluri si epoci. Gradinile Elysee Proiectate de celebrul gradinar francez Andre de Notre, Gradinile Elysee au devenit loc de desfasurare a dineurilor oficiale, a diverselor intilniri politice, evoluind o data cu moda timpului si cu functiile atribuite palatului. Mobilierul Se regasesc in Elysee citeva din cele mai frumoase si valoroase piese din colectiile regale sau imperiale. O multime de stiluri adunate intr-o singura constructie impresionanta. Mobilierul este ecletic, singura unitate rezida in calitatea sa incontestabila. Un palat, oameni... Considerata ca o constringere impusa de datorie si pozitie sociala ori politica, alteori apreciata ca un privilegiu (derivind din acestea), perioada traita in palatul Elysee a fost perceputa diferit de catre componentii sai. Unii presedinti s-au simtit "prizonieri" intr-o colivie din aur, altii au gustat din plin fascinatia unei vieti regale. Hotelul Marigny Ultima resedinta a bancherilor Pothschild devine resedinta invitatilor de marca ai presedintelui. Elegantul edificiu, vecin cu Palatul Elysee, adaposteste decoruri si piese de mobilier remarcabile. Pe litoralul romanesc, Cel mai mare numar de turisti din ultimii 20 de ani Prefectul judetului Constanta, Dan Claudiu Chirondojan, este de parere ca statiunile de pe litoralul romanesc au inregistrat in aceasta vara cel mai mare numar de turisti din ultimii 20 de ani. O asemenea afluenta de turisti nu s-a mai inregistrat din 1982, a precizat Chirondojan, subliniind ca numarul mare de vizitatori creeaza probleme autoritatilor locale, care sint obligate sa intensifice controalele privind respectarea legislatiei in turism si a normelor de cazare si alimentatie publica. Capacitatea de cazare a unitatilor hoteliere din statiuni a fost depasita, motiv pentru care turistii campeaza pe plaja sau apeleaza la serviciile particularilor, care nu au autorizatii de clasificare turistica si nu tin evidenta persoanelor carora le inchiriaza camere. Prefectul judetului Constanta a cerut primarilor din localitatile de pe litoral sa ia masuri prin care sa se interzica activitatea de gazduire a turistilor de catre particulari. De asemenea, Chirondojan a solicitat primariilor sa curete plajele si statiunile de gunoaiele depozitate in cantitati mari in locuri neamenajate si a dat dispozitie Comisiei "Litoral", din care fac parte directiile descentralizate cu atributii de control, sa inchida toate hotelurile si unitatile de alimentatie publica care nu respecta normele de igiena prevazute de lege. In Eforie Nord, anul 2000 a adus o afluenta turistica mult mai mare decit in anul 1999, inregistrindu-se o crestere importanta a numarului de turisti. Spre exemplu, gradul de ocupare calculat pe luna iulie a fost in 2000 de 96% pe cind in iulie 1999 era de 73%. La data de 8.08.2000, gradul de ocupare era 99%. Dna Maria Fernanda Chiscoci, director general al SC Eforie SA, spune ca "afluxul mare din acest an, un an de exceptie pentru S.C. Eforie S.A., ne duce cu gindul la perioada anilor '70, ani in care turismul romanesc era infloritor". Gradul de ocupare mare va fi inregistrat pina spre sfirsitul lunii august, insa, dupa rezervarile facute, nu va scadea cu mult pina spre jumatatea lunii septembrie. S.C. Neptun-Olimp S.A. gazduieste in aceste zile peste 13.500 de turisti. Doamna Atanasiu, sefa dispeceratului de cazare Neptun-Olimp, marturiseste ca nu este relevanta comparatia cu anul trecut cind in aceasta perioada erau in statiune numai 12.000 de turisti, dar aceasta numai din cauza eclipsei. "Oamenii erau panicati ca pe 11 august '99 va fi sfirsitul lumii o data cu eclipsa, fapt ce i-a facut sa stea acasa, desi isi rezervase camere pe litoral. Altfel, Neptun-Olimp S.A. nu a dus lipsa de turisti. In momentul de fata avem ocupata 98% din capacitatea de cazare si sintem multumiti". Ambasada Statelor Unite la Bucuresti prezinta Modalitatile de participare la LOTERIA VIZELOR - 2002 Ambasadorul Statelor Unite ale Americii James Rosapepe a anuntat ieri ca Romania va participa din nou la programul de imigrare prin loteria vizelor "Diversity Visa Lottery Program" (DV-2002). "Ne face placere sa anuntam ca Romania a fost din nou selectionata sa participe la acest important program. Deoarece exista un numar mare de schimbari in programul din acest an, persoanele care doresc sa participe trebuie sa acorde o atentie marita instructiunilor, astfel incit scrisorile lor sa nu fie descalificate. Consulatul SUA a pregatit deja un set de instructiuni pe care le poate folosi fiecare potential participant", a declarat ambasadorul. Perioada de participare: 2 octombrie 2000 - 1 noiembrie 2000 Scrisorile pentru loterie trebuie sa fie primite intre orele 12.00 ale zilei de luni, 2 octombrie, si orele 12.00 ale zilei de miercuri, 1 noiembrie 2000 la Centrul Consular din Kentucky. Scrisorile primite inainte sau dupa aceste date vor fi descalificate, indiferent de data postei. Fiecare participant/a are dreptul sa trimita o singura scrisoare. Participantul/a trebuie sa semneze personal scrisoarea, folosind de preferinta alfabetul limbii sale materne. Scrisoarea va fi respinsa daca participantul/a trimite mai multe scrisori, nu semneaza personal scrisoarea sau nu ataseaza o fotografie recenta cu numele sau scris pe spatele fotografiei. Nu se percep nici un fel de taxe pentru participare Pentru a participa la loterie nu se aplica nici o taxa si nu exista nici un format special pentru scrisoare. Participantii trebuie sa foloseasca o foaie simpla de hirtie si sa dactilografieze sau sa scrie de tipar, in alfabetul englez, informatiile solicitate mai sus. Participantii romani trebuie sa trimita prin posta scrisorile lor la Centrul Consular din Kentucky la urmatoarea adresa: DV-2002 Program Kentucky Consular Center Lexington, KY 41903 USA Va rugam sa tineti cont ca adresa de destinatie pentru scrisorile participante la programul de loterie s-a schimbat in acest an. Scrisorile care vor fi trimise la orice alta adresa vor fi descalificate! Participantii din alte tari si strainii care locuiesc in Romania trebuie sa verifice la Ambasada SUA din Bucuresti sau pe pagina de Internet a Departamentului de Stat, la adresa http/www.travel.state.gov, adresa exacta unde trebuie sa isi trimita scrisorile de participare. Scrisorile trebuie sa fie trimise prin posta obisnuita sau par avion, intr-o scrisoare standard sau un plic business care sa contina tara de origine a participantului, numele complet si adresa postala completa dactilografiate sau cu litere de tipar in coltul din stinga al plicului. Cartile postale nu sint acceptate. Pe perioada anuntata este acceptata numai o singura scrisoare de la fiecare participant. Orice scrisoare trimisa prin posta expresa, rapida sau de prioritate, fax, inminata personal, prin mesager sau prin orice alta metoda care presupune un tratament special nu va fi luata in consideratie. Expedierea a mai mult de o scrisoare va descalifica orice participant de la inscrierea in acest program de loterie. Orice scrisoare primita inainte sau dupa datele anuntate de inregistrare va fi respinsa, indiferent de data postei. Fiecare scrisoare primita in perioada anuntata si care intruneste cerintele de mai sus va fi inregistrata individual, iar selectia se va face aleatoriu, indiferent de data la care scrisoarea a fost primita, in decursul perioadei anuntate de inregistrare. Pentru a completa scrisoarea de participare, participantilor le este permis sa recurga la ajutorul unui avocat sau al unei rude din Statele Unite. Indiferent de acest sprijin, participantii sa nu uite sa isi semneze personal scrisorile de participare. Sotii sau sotiile pot participa separat la loterie, dar nu au voie sa semneze scrisorile unul pentru celalalt. Nu exista o virsta minima pentru a participa la loterie, dar cerintele ca fiecare participant sa fi absolvit liceul sau sa aiba experienta profesionala ceruta in momentul participarii vor descalifica practic orice participant care are sub 18 ani. Participantii vor fi selectati aleatoriu de calculator din toate scrisorile care indeplinesc conditiile cerute si care s-au calificat pentru loterie. Cei selectati vor fi anuntati prin posta incepind cu luna mai 2001 pina in iulie 2001 si, de asemenea, li se vor trimite instructiuni, inclusiv informatii privind taxele ce urmeaza a fi platite pentru a imigra in Statele Unite. Persoanele care nu au cistigat loteria NU vor fi anuntate. Ambasada SUA din Bucuresti nu va putea oferi lista cu cei care au cistigat. Sotii/sotiile participantilor care au cistigat loteria, ca si copiii acestora, necasatoriti, cu virste sub 21 de ani, au dreptul sa solicite vize de imigrare. Pentru a obtine vize de imigrare, cistigatorii trebuie sa indeplineasca toate conditiile cerute de legislatia americana. Ambasada doreste sa reaminteasca participantilor la Loteria vizelor ca selectarea lor drept cistigatori nu le garanteaza automat dreptul de a obtine vize de imigrare deoarece numarul cistigatorilor este mai mare decit numarul de vize disponibile. Cistigatorii trebuie astfel sa actioneze rapid in vederea solicitarii vizei de imigrare. Imediat ce toate vizele disponibile au fost acordate, programul DV pentru anul fiscal 2002 se va incheia. Persoanele care nu au cetatenie romana, dar locuiesc in Romania si doresc sa participe la loterie sint invitate sa o faca. Totusi li se recomanda sa verifice la adresa de Internet a Departamentului de Stat (www.travel.state.gov) sau sa contacteze Ambasada din Bucuresti pentru a verifica informatiile privind dreptul de participare a tarilor din care provin. Detalii suplimentare privind acest program pot fi gasite pe Internet la adresa www.travel.state.gov. Cei care au intrebari sau nelamuriri in privinta loteriei se pot adresa Ambasadei SUA din Bucuresti de luni pina joi intre orele 13.00-17.00 si vinerea intre orele 9.00-16.30 la telefon 214.40.42, interior 316. Dintre cistigatorii programului de loterie a vizelor "2001 Diversity Lottery Program", care tocmai s-a incheiat, 2.370 au fost romani. Cistigatorii, selectionati aleatoriu, au fost anuntati direct de National Visa Center. Ambasada Statelor Unite din Bucuresti nu are o lista a cistigatorilor si nu poate spune cine sint cistigatorii dintre cei care s-au inscris la programul de loterie DV 2001. Conditii de participare la Loteria Vizelor DV-2002 Pentru participarea la Loteria vizelor, participantii trebuie sa se asigure ca indeplinesc urmatoarele conditii: 1. Participantii trebuie sa fie nascuti intr-o tara cu drept de participare la acest program. Romania este una dintre tarile participante, asa cum sint toate tarile europene cu exceptia Marii Britanii. 2. Participantii trebuie sa fi absolvit liceul sau un echivalent al liceului sau sa aiba doi ani de experienta din ultimii cinci intr-o ocupatie care presupune cel putin doi ani de calificare sau experienta pentru a profesa. Daca participantul/a nu indeplineste aceste criterii sa nu trimita scrisoarea pentru programul de imigrare DV-2002. 3. Scrisoarea trebuie sa fie dactilografiata sau scrisa cu litere de tipar, clar, in alfabetul englez, pe o foaie alba de hirtie si trebuie sa includa: - Numele intreg al participantului; - Data si locul nasterii participantului, al sotului (sot sau sotie, chiar daca sint separati sau sotul/sotia nu doreste sa imigreze), al fiecarui copil minor, necasatorit, cu virsta sub 21 de ani (toti copiii minori, necasatoriti trebuie mentionati pe formularul de participare, indiferent daca doresc sau nu sa imigreze, indiferent daca participantul are sau nu custodia lor si indiferent daca este vorba de copiii naturali, copiii sotului/sotiei proveniti dintr-o casatorie anterioara sau de copiii adoptati legal de participant); - Tara de origine a participantului, daca difera de cea in care s-a nascut; - Adresa postala completa si, daca este posibil, un numar de telefon la care sa poata fi contactat; - O fotografie recenta de forma unui patrat cu latura de 38,1 mm, de preferinta nu mai mai veche de 6 luni, cu numele participantului scris pe verso. (Fotografia trebuie sa fie atasata pe scrisoare cu banda adeziva transparenta - scotch. Nu folositi clame sau capse care pot deteriora echipamentul de procesare al scrisorilor); - Participantul trebuie sa semneze personal scrisoarea, folosind limba sa materna, indiferent daca scrisoarea este trimisa de participant sau de o alta persoana. Semnaturile fotocopiate nu sint acceptate. Orice scrisoare care nu este semnata personal de participant va fi descalificata. Tineti cont de faptul ca numai participantul si nu sotul/sotia sau copiii trebuie sa trimita semnatura si fotografia. Mester de fluierici Marin Nicolae, acum in virsta de 82 de ani, a cunoscut de mic lumea figurinelor din lut. Aproape toti locuitorii satului Piscu, judetul Prahova, erau olari, modelatori ai lutului. Bunicul lui Marin, Constantin Marin Brezoierul, a schimbat obiceiul, inlocuind ulcelele cu jucarii din lut care fluiera. "Am mostenit meseria asta de la tatal meu, care, la rindul sau, a preluat-o de la tatal lui. De-aia, poate, ni se zice Brazoieru', de la figurinele astea ca niste brazai. Prima figurina a facut-o cind avea vreo opt ani. Cu timpul s-a perfectionat, iar figurinele lui au ajuns de pe tarabe in muzee, la diferite expozitii si concursuri. "Fluiericii" i-au adus numeroase premii, 16 diplome, l-au purtat prin Institutul de Etnografie si Folclor, Fondul Plastic si Muzeul Satului. Zile intregi de munca pentru o papusa din lut Jucariile sint facute din lut adus din Lunca Ialomitei. Lutul este udat si calcat in picioare pina cind devine moale ca un aluat. Numai bun de framintat si modelat. Pentru ca lutul sa ia forma dorita, trebuie parcursi mai multi pasi. "O figurina nu se face pe loc. O iei de vreo 7- 8 ori la mina. Intii ii dai forma, apoi ii faci gaurile necesare fluieratului, ii conturezi ochii, aripile, solzii, in functie de jucarie. Ii faci ultimele finisaje si o lasi la uscat. O pui la soare de mai multe ori. Sint niste timpi pe care trebuie sa-i parcurgi. Eu, in mintea mea, stiu cit trebuie sa tin figurina la uscat, in functie de cit de tare este soarele. In final, figurina ajunge in cuptor. Incepi pe la ora 7.00 dimineata si abia seara este gata. La o papusa stai si 3-4 zile", ne explica nea' Marin. Pentru fiecare transformare a lutului este folosita o alta "unealta". Batrinul aduce cutia cu instrumentele facute de el sau improvizate. "Pene" din lemn de corn sau de salcim, teava de trestie pentru conturat ochi, unghiere, daltute, un briceag. Are chiar si o stampila, pe care insa nu o foloseste prea des. "Fiecare instrument are o alta destinatie. Eu nu prea vad, doar mina mai face ceva. Aceasta pana stiu ca este pentru ocarine, mina mea stie mai bine", spune Marin Nicolae, ridicind una din uneltele din cutie. Ii tremura miinile si, cu ochii inchisi, incearca sa ne arate cum se foloseste. "Imi face rau acuma, caci nu mai pot sa lucrez ca altadata. Eu nu vaz, mina face totul. Pamintul il simt cum este: mai tare, mai moale, si simt cum pana intra in lut. N-a iesit prea bine, dar daca o lasam la uscat o sa fluiere", adauga Marin. Treptat va pierde si putina lumina pe care o mai zareste. Mai de mult, a primit de la niste danezi 40 de perechi de ochelari cu diferite dioptrii, dar acum nu-l mai ajuta cu nimic. "Din pacate, lumea nu stie de aceste figurine" Inainte, cind putea si avea incredere totala in ochii sai, facea mii de jucarii. Mai ales daca avea comenzi. "Strainii erau innebuniti dupa figurine. Odata a venit unul care le-a luat chiar si pe cele sparte. La inceput n-am vrut sa le dau ca erau sparte, dar a insistat, asa ca i le-am dat fara bani. Mi-a parut rau, dar nu aveam atit de multe cit voia", isi aminteste el. In plus, de doua ori pe an se organizau expozitii de arta populara la Muzeul Satului, erau diferite concursuri si festivaluri in toata tara. "Cu figurinele mele am ajuns la Sibiu si la «Cocosul de Horezu». In strainatate n-am fost. Ori c-am fost eu bleg, ori au fost aia destepti si nu m-au lasat sa plec, ca nu ma mai intorceam", marturiseste nea Marin, zimbind. Acum insa, comenzile s-au rarit. Ba chiar a avut o comanda de 5.000 de jucarii si clientul nu a mai venit sa le ia. Figurinele au ramas ingramadite intr-o cutie, de unde te privesc, parca trist, implorindu-te sa le iei acasa. Poti sa iei ce jucarie vrei cu numai 5.000 de lei. "Nu te pricopsesti cu atit. Te bucuri ca mai iei o piine, dar nimic mai mult. Si asa, si tot as merge mai departe, daca ar avea cine sa le ia. Din pacate, lumea nu stie de aceste figurine. Nu are cine sa le duca la oras, ca poate acolo sint mai multi interesati, mai ales strainii", spune batrinul. "Meseria asta se fura, nu o poate face oricine" N-a trait niciodata de pe urma acestor figurine, dar totusi inainte cistiga destul de bine. Acum se descurca numai din pensie, dar nu se plinge. Vrea doar ca lumea sa nu uite de aceste jucarii. Si pentru ca el isi pierde vederea, traditia va fi dusa mai departe de urmasi. Fiica si nepotul sau modeleaza deja foarte bine lutul. Fiecare are stilul sau. "E o chestie, bre, complicata la meseria asta. Nu o poate face oricine. Meseria asta se fura, nu o poti invata decit ca tehnica. Fiecare are mina sa, e unic. Nu poti copia pe nimeni. Nepotul asta al meu se mai apropie de mine, cind are rabdare. Dar fiecare isi recunoaste lucrarea", subliniaza nea Marin. Nu-l sperie decit gindul ca familia sa, in special nepotul, nu va mai avea pentru cine modela "fluierici". "Te trage sufletul sa faci jucarii numai daca ai pentru cine, ca pentru tine nu poti sa faci la nesfirsit. Poate ca intr-o zi le vom putea duce in oras si lumea se va bucura de ele", incheie batrinul cu vocea tremurinda. Tace. Se uita cu tristete spre cutia cu figurine. Ridica una si fluiera usor, incercind parca sa reinvie amintirea vremurilor cind oamenii se bucurau de jucariile sale. IULIANA ANGHEL ROXANA MATEUT "Am deschis ochii in casa Anei Pauker" - Doamna Marta Bujor, are importanta unde te nasti? - Da si nu. Cred ca o mai mare insemnatate are unde cresti. Eu, de pilda, am deschis ochii in casa Anei Pauker. - Vestita comunista? - Da. - Dar cum ati ajuns acolo? - Raminind fara parinti, bunica - Buna, cum i-am zis intotdeauna - a venit cu mine in brate la Bucuresti. Avea aici o sora, femeie in casa la un mare bogatas antebelic. - A ramas si dupa nationalizare, dar in slujba noului locatar al vilei, un mare activist de partid. Ea, care va sa zica, i-a gasit Bunei loc de bucatareasa in casa Anei Pauker. - Ce fel de om era? - N-as putea sa va spun, fiindca eram mica, trei-patru ani. Ce stiu insa foarte sigur e ca ea n-a aflat multa vreme de existenta mea. Stateam, cum s-ar spune, clandestin. Cit timp ea se afla in casa eu eram tinuta inchisa intr-o camera si n-aveam voie sa suflu. Dupa ce plecaÉ Si pleca, va dati seama, cu munca ei, de dimineata pina seara, uneori chiar si zile intregi, daca se deplasa peste hotareÉDupa ce pleca ea, deci, eu ieseam la lumina si ma jucam in curte, in gradina vilei, cu fetele de la bucatarie si cu cei doi tineri, din garzile patriotice, care ii asigurau, zi si noapte, paza resedintei. Acesti doi barbati erau imbracati ca flacaii nostri de la tara, din Ardeal, numai ca aveau casca pe cap si carabine pe umar. Nostalgia camarutei secrete - Cit timp ati stat acolo? - Un an si ceva, poate doi. Cind Ana Pauker a aflat de existenta mea, i-a platit Bunei tot ce i se cuvenea si i-a spus sa pleceÉ Sint oameni care, mai cu seama de la o anumita virsta, nu suporta copiii mici!É Asa ca Buna m-a luat iarasi in brate si ne-am intors in satul nostru din Regiunea Autonoma Maghiara, cum se numea pe atunci Muresul. Aici, la sapte ani, am fost data la scoala. Am facut patru clase. - Dupa ce ati stat intr-o vila, cum vi s-a parut viata intr-o casa de tara? - Frumoasa, totusi. Eram copil, cu o fire sociabila, ma adaptam lesne la orice conditii de viata, mai ales daca in preajma erau oameni veseli sau usor de inveselit. E adevarat ca, din cind in cind, indeosebi iarna, imi aminteam cu nostalgie de camera in care eram inchisa, cit timp Ana Pauker se afla in vila. Pentru ca, sper ca ati inteles, spatiul ala nu era o celula. Era destul de mare, cu ferestre largi, acoperite cu glicina. Dormeam pe o sofa, parchetul era acoperit cu un covor ramas de la fostii proprietari. Pe pereti erau tablouri, rafturi cu carti. Plus caloriferul! De cind se racea vremea, asta era cald 24 de ore din 24. De-abia revenita in sat am invatat sa aprind focul. In sufletul meu, ascunsa foarte bine, s-a cuibarit, inca de mica, dorinta de a avea si eu o camera ca aia. Doar o cameraÉ - Cind ati revenit in Bucuresti? - Dupa ce am absolvit scoala primara. In sat se faceau doar patru clase. Buna m-a adus din nou in Capitala, pentru a urma elementara, ciclul IIÉ M-a dus la internat, fiindca - orfana fiind - aveam totul gratuit, masa, cazare, palton negru, bocanci, bascaÉ Dormitoarele acelea, mari, ma faceau sa ma gindesc cu jind la camera mea din vila Anei Pauker, chiar si la odaita din casa Bunei. Dar n-aveam sa scap curind de incaperile alea cu multe paturi. Dupa elementara am intrat la o scoala cu profil agricol. "Logodnicul m-a trimis dupa rochie de mireasa si l-am gasit pe viitorul sot" - Cind ati scapat de dormitoare? - Dupa absolvire. Am fost repartizata ca referent agricol intr-o comuna apropiata de satul meu. Aici am fost pusa imediat sa lamuresc oamenii sa intre in Gospodaria Agricola Colectiva. Umblam din poarta in poarta, sa le explic taranilor avantajele lucrarii pamintului in comun. Unii nu-mi deschideau poarta, altii puneau ciinii pe mine, dar erau si din cei care ma pofteau in casa si-mi dadeau sa maninc. Cu acest prilej am invatat si ungureste. Numai ca nu lamurisem pe nimeni. Mi-a venit in ajutor un tovaras de la raion. Asta sosea dimineata la Sfat, ma poftea in sareta lui, si iarasi luam portile la rind. Nici cu tovarasul asta nu cred ca am dat mai multe rezultate. Sfatul Popular era nemultumit de mine, iar eu de ordinele lor. Nu faceam agricultura, meseria mea. Ce treaba aveam eu sa ma bag in sufletul oamenilor? Mi-am gasit un post de pedagog la o scoala profesionala. Frumos! Avind 17-18 ani, ma jucam cu elevii. Unul a vrut chiar sa ma pupe. In acest timp insa, l-am cunoscut pe Costel, ofiter MFA. Un suflet deosebit. M-am logodit, dupa care mi-a dat 200 de lei si m-a trimis la Bucuresti, sa-mi cumpar rochie de mireasa si pantofi. In drum spre matusa mea cascam ochii pe la vitrine. La un moment dat s-au apropiat de mine doi insi pe o motocicleta si au inceput cu "Psst, pist, domnisoara" Eu am inceput sa rid in mine. Ce-mi pasa mie de aia? Aveam logodnicul meu, care ma astepta cu drag. Cei doi mi-au iesit in fata, eu am trecut pe linga ei, zicindu-le in ungureste: "Nem tudom romano!". Ca sa n-o mai lungesc, le-am spus ca sint romanca, ca trebuie sa ajung la matusa mea sa... "Ai tot timpul, te duc eu cu motocicleta!", a zis Gelu, cel care conducea. Ne-am asezat la o masa, pe terasa de la CCA si au comandat cite o halba cu bere. De-aici destinul meu s-a dat peste cap. Nu-mi mai puteam lua privirile de la Gelu. Avea niste ochi albastri cum nu mai vazusem pina atunci. Colegul s-a facut nevazut. Gelu m-a dus la el acasa, chipurile sa ma mai limpezesc la cap. Acolo s-a intimplat ce s-a intimplat. Faptul ca fusesem fecioara l-a facut sa-si schimbe gindurile: s-a hotarit sa ma ia de nevasta. Ne-am urcat pe motocicleta si ne-am dus la tanti. Aici s-a recomandat, a spus ca este ofiter de securitate. Mie chestia asta nu-mi spunea nimic atunci! Ca a absolvit Facultatea de Filologie, Sectia germana. Mama lui era spalatoreasa in casa unei familii de nemti si el, copil, jucindu-se ani intregi cu baietii acesteia, invatase ceva germana, fapt care l-a ajutat sa ia admiterea la facultate. Matusa-mea, la inceput, s-a opus, apoi, in fata perspectivelor roz pe care i le-a infatisat Gelu, a cedat. Luni ne-am cunoscut, vineri ne casatoream la Sfatul Popular, la Raionul Lenin. Garsoniera de acum are ceva ce nu avea vila Anei Pauker - In scurt timp mi-am dat seama ca securistii n-au prieteni, ca ei se intilnesc numai intre ei. Din discutiile lor am aflat cite ceva despre Ana Pauker. In primul rind ca fusese o femeie foarte dura. De pilda: ducindu-se in Vrancea la o vinatoare, niste dulai de stina s-au repezit la ea. Ana Pauker a scos pistolul, dar a ramas nemiscata, ciinii s-au oprit la citiva metri latrind, dar atit. Apoi s-au intors miriind si au plecat. La finalul acestei povestiri, Gelu mi-a zis: "Bine ca Ana Pauker n-a stiut de tine, ca s-ar fi putut sa prinda drag de tine si te-ar fi infiat. Acum s-ar fi putut sa te cheme Marta Pauker, iar dosarul meu ar fi sarit in aer". Dar cel mai grav a fost cind am realizat ca sotul meu este un betiv notoriu, la un pas de a deveni alcoolic autentic. Totusi, nici o clipa nu m-am gindit sa ma despart de el. El m-a lasat pe mine: traia cu nevasta unuia din informatorii lui, redactor - din cite am inteles - la un ziar. Ala a aflat, l-a reclamat pe Gelu la Ministerul de Interne si a fost zburat din Securitate. Pe de alta parte, ziaristul n-a vrut sa mai traiasca sub acelasi acoperis cu infidela, asa ca Gelu - dupa ce a divortat de mine - s-a insurat cu aia. Am suferit mult. Daca m-as fi casatorit cu Costel... Pe care, trebuie sa va spun, acum citiva ani, l-am reintilnit in Bucuresti. Dar omul era insurat, avea doua feteÉ - Si acum? - Pot spune ca mi-am regasit echilibrul. Dupa Revolutie, la indemnul unui prieten si sprijinita de actualul meu sot, mi-am dat demisia de la Stat si mi-am deschis o mica firma. Astfel am putut sa-mi realizeze acel vis de a avea o camera precum cea in care am deschis ochii: garsoniera in care locuiesc acum, cu Aurel, sotul meu, arata asa cum mi-am dorit dintotdeauna. In plus, are ce n-avea nici camera din vila Anei Pauker: aer conditionat. CARMEN COSTACHE CONSTANTIN LETINEANU Un barbat din Rimnicu Vilcea a schimbat consoarta dupa consoarta Todea, sapte neveste Ultima i-a pus capac Un vajnic urmas al lui Don Juan a ales sa se confeseze, in exclusivitate, "Evenimentului zilei", socotind ca pagina de simbata a cotidianului nostru ("Viata mea e un roman") ii vine precum o manusa. "Urmaresc cu mare interes respectiva rubrica - ne-a declarat Catalin Todea - si am ajuns la concluzia ca nimic din tot ceea ce a aparut pina in prezent nu se compara cu ceea ce am trait eu pina acum. De altfel m-a batut gindul sa scriu chiar un roman, insa am realizat ca nu am talentul si timpul fizic necesar acestui demers. Eu, mai degraba stiu sa traiesc viata, decit sa scriu despre ea. Doresc insa ca aceasta istorie sa serveasca drept pilda pentru toti cei care, in lumea asta, se cred invincibili". Catalin, viclean copil de... casa Catalin Todea, in virsta de 39 de ani, originar din Rimnicu Vilcea, nu e tocmai ceea ce se cheama un barbat bine. Destul de mic de statura si inca subtirel, are mai degraba o figura comuna. Daca nu cumva, chiar una stearsa. "Calitati" care insa nu l-au impiedicat pe barbat sa devina, in timp, un vajnic urmas al lui Don Juan. Inzestrat cu o minte agera, Catalin n-a avut in schimb parte si de o familie. Ramas, inca de la virsta de patru ani, orfan de ambii parinti, pe care i-a pierdut intr-un tragic accident de tren, acesta a resimtit din plin vicisitudinile vietii. Fara posibilitati de a fi crescut de rude, Catalin Todea a ajuns la Leaganul de Copii din Rimnicu Vilcea, iar apoi la Casele de Copii din Babeni si respectiv Bistrita - Costesti, ultima dintre acestea fiind considerata o veritabila inchizitie pentru copiii nimanui. Inca din scoala primara, baiatul a dovedit a fi o fire sociabila si, in plus, era extrem de dezghetat. Dar si un cuceritor fara rival. La virsta de 15 ani a avut parte de prima experienta sexuala. Doi ani mai tirziu i s-au aprins calciiele dupa una dintre dascalite pe care, citeva luni mai tirziu, a si reusit s-o cucereasca. Aceasta prima "victorie" i-a insuflat lui Catalin curajul de a continua escapadele amoroase. Ba, mai mult decit atit, i-a venit chiar ideea de a obtine, de pe urma acestora, si unele avantaje de ordin material. De la activist de partid la om de afaceri In 1981, dupa ce devenise deja unul dintre utecistii de nadejde ai judetului Vilcea, Catalin Todea pune ochii pe Rodica, mezina unuia dintre "boss"-ii municipiului de pe Olt, activist cu vechi state de serviciu in cadrul judetenei de partid. Citeva luni mai tirziu, juna satena si cu ochii precum carbunele ii devine acestuia sotie. Primul sau mariaj nu va dura insa decit aproape trei ani. Pentru ca, ajutat de socrul sau, a reusit "din prima" sa intre la Academia "Stefan Gheorghiu", acolo unde anturajul a cam inceput, efectiv, sa-l strice. In urma partajului, Catalin obtine autoturismul Dacia 1300, pe care il oferise, exclusiv, unchiul fetei, drept cadou de nunta. In 1986, dupa terminarea studiilor, repartizat fiind la Brasov, Catalin se casatoreste, pentru a doua oara, cu Marta, fiica unui securist. Casnicia se destrama dupa mai putin de un an, motivul invocat fiind nepotrivirea de caracter. De pe urma acesteia se va alege insa cu un apartament de trei camere, achizitionat in buna parte de barbat, cu banii obtinuti din vinzarea autoturismului. Al treilea mariaj se incheie in mod apoteotic pentru Catalin, in 1988, dupa numai citeva luni de convietuire cu Ana-Maria, fiica unui reputat medic ginecolog brasovean, pe care o surprinsese in timpul unei partide de amor cu unul dintre cei mai buni prieteni ai sai. Pentru derularea unui divort discret, care sa evite scandalul public, tatal adulterinei ii ofera fostului sau ginere, drept "despagubire morala", suma de 100.000 de lei. Conchizind ca, la urma urmei, "toate femeile sint la fel", Catalin Todea hotaraste sa se razbune crunt pe toate, dar totodata sa-si asigure, in continuare, viitorul prin incheierea unor simple casatorii de convenienta. Pentru moment, planul ii este dejucat de soarta, caci, dintr-o pura intimplare, Catalin reuseste s-o intilneasca pe femeia vietii sale. Adica, frumoasa, desteapta si cu bani. Antonela, inginera la "Nitramonia" Fagaras (oras in care avea sa se stabileasca temporar si Catalin), reuseste, efectiv, sa-i fure inima. Destinul cinic i-o rapeste insa pe aleasa inimii, dupa numai trei ani. Antonela moare, in urma unui cumplit accident rutier, fiind acrosata de un autoturism, la doar citeva sute de metri de casa. Amintirea femeii iubite, de la care i-au ramas totusi un apartament si un autoturism ARO, il determina pe Catalin ca, in 1992, sa paraseasca Fagarasul. In acelasi an vinde tot si se reintoarce la Brasov unde se apuca de afaceri. Tot atunci o cunoaste pe Minerva, o fetiscana tomnatica, deceptionata in dragoste, cu care incheie un tirg. Pentru ca aceasta dorea enorm sa devina mama, fara insa a-si asuma responsabilitatea de sotie, ea obtine pentru zece milioane de lei dreptul - legitim - de a-l folosi pentru respectivul scop pe Catalin. A cincea casatorie se incheie, asadar, pentru barbat in 1993. Un an mai tirziu se "cupleaza" oficial cu partenera sa de afaceri, Renate, o brasoveanca de origine germana, pe care o paraseste in 1995, cind aceasta hotaraste sa se stabileasca definitiv in patria lui Hegel. Ultima dintre casnicii, cea de-a saptea, incheiata in 1997, va fi insa si cea mai plina de peripetii. Orice nas isi are nasul Nu o data viata a dovedit ca nimeni in lume nu e atit de versat si de vigilent incit sa nu poata fi inselat. Acest lucru s-a intimplat si in cazul lui Catalin. Devenita mai intii secretara la unul dintre punctele de lucru ale firmei sale, deschise la Sibiu (loc unde Catalin va cunoaste decaderea!), Claudia, fiica unui profesor universitar de la Universitatea "Lucian Blaga", avea sa-i vina junelui de hac, dupa ce, in 1998, devine cea de-a saptea consoarta a lui... Don Juan. Femeia isi va insusi aproape jumatate din averea lui Catalin Todea. Trimisa in Olanda, pentru a superviza un transport de marfa, Claudia - care a visat intotdeauna sa ajunga in State - va profita de ocazia ivita si isi va implini visul. Ajutata si de partenerul olandez de afaceri al sotului, Claudia - sub falsul pretext ca marfa a fost deja trimisa in Romania - obtine de la acesta un cec in valoare de 50.000 $. Neacceptind probabil celebra axioma potrivit careia "orice nas isi are nasul", Catalin a asteptat mai bine de sase luni reintoarcerea nevestei ratacitoare. Dupa care a fost nevoit sa introduca actiune de divort. Zilele trecute, aceasta a fost solutionata prin sentinta pronuntata de catre Judecatoria Sibiu in sensul desfacerii casatoriei din vina exclusiva a sotiei. Totusi, palida consolare pentru Catalin Todea, in conditiile in care probabil ca, acum, fosta sa consoarta se zbenguie pe plajele de la Miami! ION GIRNOD La Mamaia, de joi pina duminica, "Sfinxtambul" - razboi declarat manelelor Formatia Sfinx Experience are o noua componenta. Pe linga Misu Cernea, Zoia Alecu si Crina Mardare, in trupa au fost cooptati de curind inca trei membri: Tica Alexe (vocal), Dan Leompescu (chitara) si Silviu Sanda (chitara bas). Cei sase Sfinx Experience si-au intrat serios in piine. Ei se afla in prezent pe litoral, unde, in fiecare seara, de joi pina duminica, sustin, la Hotelul ''Piccadilly'' din Mamaia, concerte live. Repertoriul consta in piesele incluse pe albumul ''Balkano'', diferite preluari (Queen, Shania Twain) si cea mai recenta creatie a formatiei, ''Sfinxtambul'', o melodie care ironizeaza subtil nebunia manelelor. In deschiderea show-ului Sfinx Experience concerteaza trupa de blues Blue Spirit. CLAUDIA VOICU Invitati-surpriza de la Festivalul "Calatis 2000" - pe "Arca Marinei" Astazi, timp de doua ore, personalitati politice si culturale vor urca pe "Arca Marinei". Rolul de amfitrion ii revine si de aceasta data primarului Mangaliei, Zamfir Iorgus. Printre invitati se numara Felicia Filip insotita de formatia "Iris", Madalina Manole, trupa Candy, Ileana Sipoteanu, Stela Popescu si Alexandru Arsinel. Dintre politicieni va fi prezent ministrul de interne, Constantin Dudu Ionescu, care a parasit Capitala pentru a petrece citeva ore pe litoral. Emisiunea "Arca Marinei" se bucura si de participarea extraordinara a unor delegatii din Japonia, Franta, Spania. De asemenea, cintareti din Grecia (Adonis Michaleides) sau SUA (Elizabeth Utz), care participa la festivalul-concurs "Steaua de Mare", in cadrul manifestarii "Calatis 2000" (difuzat pe postul Romania1, simbata seara), vor evolua mai intii pe terasa Flamingo din Neptun, locul unde se desfasoara emisiunea. LIVIA GRIGORE Figuri "pe motor", bucuria pustilor "Urca-te pe Honda, sa te placa blonda!" Pentru multi pusti, o plimbare cu motocicleta reprezinta un vis. Insa comerciantii isteti au gasit solutia: inchirierea de motociclete. In schimbul a 50.000 de lei poti sa dai o tura de statiune, incalecat pe un "motor" ultimul racnet, Honda, Suzuki sau Yamaha. Pentru a nu fi furata, motocicleta este condusa de unul dintre fiii patronului. Cei care au un buget mai mic se pot multumi cu inchirierea de scutere. La Jupiter, in schimbul buletinului de identitate si a 150.000 de lei poti sa te plimbi, jumatate de ora cu un scuter, in timp ce la Neptun pretul este de 200.000 lei. Diferenta de pret nu o face vehiculul, care este identic, ci statiunea - Neptun, unde, vorba unui smecher, "si sa dai buna ziua costa". Fanii motocicletelor si-au stabilit si un sediu - pe digul de la "steaguri" unde in fiecare seara se desfasoara adevarate raliuri. ( O.F., A.H. ) Prima TV a lansat o campanie de ajutorare a scolilor Cu nici o luna inainte de inceperea anului scolar, majoritatea unitatilor de invatamint preuniversitar din Bucuresti si din tara arata jalnic. Ziarul nostru a prezentat situatia critica in care se gasesc multe din scolile de prestigiu din tara. Pentru ca, in afara de a da vina unii pe altii, administratia locala nu intreprinde nimic pentru a se demara reparatiile necesare in scoli, televiziunea Prima TV a initat campania "Copiii nostri merita un viitor mai bun". Potrivit directorului de marketing al postului de televiziune, Mircea Criveanu, "avem o lista lunga cu toate scolile din tara care necesita reparatii urgente. Noi am invitat toate firmele interesate sa-si aleaga cite o scoala pe care sa o sustina financiar si sa ajute la repararea si reconditionarea ei". Pina la ora actuala, compania McDonald's a anuntat ca va dona 200 de milioane de lei si a ales sa faca, pentru moment, toate lucrarile de igienizare la Scoala Generala nr.10 si Scoala Generala nr. 30. In acelasi timp, si-au mai anuntat participarea la campania initiata de Prima TV firma ROTRANS International si Banca Comerciala Romana. Votati pentru Natalia Oreiro Dupa cum a anuntat "Evenimentul zilei", cititorii nostri au posibilitatea sa voteze localitatile din tara unde doresc sa cinte Natalia Oreiro. Incepind de astazi, talonul alaturat se completeaza si se trimite la adresa: Evenimentul zilei-Natalia Oreiro, Piata Presei Libere nr. 1, sector 1, Bucuresti. Acest talon va fi tiparit in fiecare zi, pina pe data de 1 septembrie. In urma numararii voturilor, primele trei localitati vor fi cistigatoare. Taloanele care vor desemna localitatile cistigatoare vor participa la o tragere la sorti. In urma acestei trageri la sorti, patru persoane vor fi invitate sa participe la o cina festiva, in Bucuresti, alaturi de Natalia Oreiro si invitatii ei. Cu ocazia acestui turneu, intre 18 si 24 septembrie se organizeaza finala concursului "Miss 90-60-90, Romania". Conditia de participare la competitie este ca toate concurentele sa aiba dimensiunile 90-60-90 la bust, talie, sold. Preselectia va avea loc intre 1 si 15 septembrie, iar premiile sint: Miss 90-60-90 - excursie in Argentina; locul 1 - excursie la Los Angeles; locul 2 - excursie la Madrid; locul 3 - excursie in Grecia Informatii la Florin Suciu - detinator al licentei concursului Miss 90-60-90- la telefon: 093 208 557. ALEX REVENCO In Suceava, primul caz de Tetanos dupa 20 de ani La Spitalul Judetean Suceava se afla internat B.A., in virsta de 15 ani, din comuna Slatina, caruia i s-a pus diagnosticul de tetanos. Tinarul a fost internat in urma cu citeva zile, prezentind o contractie musculara generalizata, iar in urma diagnosticului pus de medici acesta a fost transferat la Sectia de terapie intensiva. Medicii ne-au declarat ca nu s-au mai confruntat cu un caz de tetanos de 20 de ani. Tinarul internat a contractat boala printr-o rana pe care o avea la gamba dreapta. El a mers la muncile agricole fara a-si proteja rana de la picior, in aceasta intrindu-i pamint infectat cu agentul patogen al tetanosului. TIBERIU AVRAM Vinzatoarea a picat in plasa ghicitoarelor Bijuterii schimbate pe cupru Naivitatea vinzatoarei Elisabeta Daniela Albastroiu, din Filiasi, judetul Dolj, a fost speculata intr-un mod foarte ingenios de doua necunoscute care au venit joi, la tejgheaua sa, cu propunerea de a-i ghici viitorul in schimbul sumei de un milion de lei. Dupa ce i-au pus in fata cistiguri la Bingo si impliniri in dragoste, ghicitoarele i-au spus ca toate se vor realiza daca isi pune bijuteriile intr-un ziar. Intr-o secunda, ziarul a fost schimbat si, abia dupa plecarea "ghicitoarelor", vinzatoarea si-a dat seama ca bijuteriile sale se transformasera in obiecte din cupru. ION SPANU Folkul bate la Poarta Sarutului Incepind de ieri, timp de doua zile, Piata Prefecturii din Tirgu-Jiu gazduieste cea de-a treia editie a Festivalului National de muzica folk "Poarta Sarutului''. Festivalul, al carui presedinte este Nicu Alifantis, a debutat cu un tirg de muzica la care si-au prezentat ofertele cele mai importante case de productie autohtone. Ducu Bertzi si-a lansat si el albumul Ô'Sufletul meu'', dupa care, seara, de la ora 22.00, a concertat alaturi de Mircea Baniciu, Ada Milea si Dan Vana. Concursul de interpretare a avut loc tot aseara, iar cistigatorii vor fi cunoscuti si premiati in aceasta seara, cind vor concerta, printre altii, Nicu Alifantis si Vasile Seicaru. Organizatorii, Ministerul Culturii, Ministerul Tineretului, Primaria si Consiliul Municipal, precum si Radio Tirgu-Jiu, sustin ca, din 2001, festivalul va deveni de talie internationala. CLAUDIA TIPLUICA Buzoianul Tutuianu si-a obligat sotia sa faca Sex printre morminte Nu mica i-a fost bucuria buzoianului Ionel Tutuianu cind, in luna mai a anului trecut, s-a eliberat din puscarie, unde a stat inchis ispasind o pedeapsa. Posesorul unui apartament intr-un bloc de pe Bulevardul Unirii, barbatul, la scurt timp dupa ce a parasit penitenciarul, a inceput sa-si faca planuri de viitor. Nimeni nu a stiut ce ginduri diabolice ii trec prin minte pina nu s-a casatorit. Pe Madalina, in virsta de 27 de ani, o cunoscuse la citeva luni dupa ispasirea pedepsei. I-a promis marea cu sarea. La capatul unor indelungi avansuri si juraminte insa, Ionel s-a transformat intr-o bruta. Viata de cuplu a devenit filmul unor scene inimaginabile pentru o minte sanatoasa. Madalina a fost atentionata ca trebuie sa se ocupe de cheltuielile zilnice si sa aduca bani in casa pentru mincare si bautura. La cel mai mic semn de nesupunere, femeia era batuta si obligata sa mearga in zona Bariera Ploiesti - Cimitirul Eroilor. Acolo era fortata sa intretina relatii sexuale cu diferiti soferi aflati in tranzit, racolati chiar de sotul ei. Tarifele erau negociate intre 40.000 si 50.000 de lei. Reprizele de sex oral se consumau printre mormintele din cimitir si in cavouri. Ieri, Ionel Tutuianu, in virsta de 32 de ani, a fost retinut preventiv sub acuzatia de proxenetism, iar Madalina urmeaza sa fie cercetata pentru prostitutie. MARIUS FAIFER Dupa ce a scapat de politisti, S-a aruncat de la etajul 7 Bogdan Stan, un tinar in virsta de 20 de ani, din cartierul brasovean Florilor, a murit joi dupa-amiaza, dupa ce s-a aruncat in gol de la etajul VII al blocului in care locuia, desi se afla sub escorta politiei. Tinarul fusese retinut joi dimineata, in jurul orei 6.00, pentru ca a participat la spargerea unui apartament din Brasov. Mai tirziu, Bogdan a fost condus sub escorta pentru o perchezitie la domiciliu. Familia victimei ii va da in judecata pe politisti, considerind ca ei sint vinovati de moartea lui Bogdan Stan. Politia considera gestul tinarului "un incident nefericit". IOANA CERNA Evadatul Szilaghyi si-a facut coliba Un spargator de locuinte, care a evadat in urma cu doua saptamini de sub escorta, la Timisoara, a fost prins ieri intr-o padure de linga oras. Alexandru Szilaghyi, in virsta de 27 de ani, a fost arestat pe 27 iunie, fiind anchetat pentru mai multe spargeri de locuinte. Evadatul a stat ascuns in Padurea Verde, la marginea Timisoarei, unde si-a construit o coliba si a trait ca un pustnic. Dupa doua saptamini de cercetari, politistii au reusit sa-l localizeze pe fugar si un dispozitiv bine organizat l-a capturat fara probleme. Alexandru Szilaghyi a ajuns din nou in arestul IPJ Timis si s-a mai ales cu un dosar penal pentru evadare. TUDOR FLUERAS Sirbii polueaza Dunarea cu metale grele Responsabilii Ministerului Apelor, Padurilor si Protectiei Mediului confirma afirmatiile specialistilor bulgari potrivit carora poluarea Dunarii cu metale grele si azotati este cauzata de mina de cupru/uraniu din localitatea iugoslava Bor, situata pe malul riului Timoc. "S-au inregistrat depasiri la anumite metale grele, la confluenta cu riul Timoc, probleme deosebite observindu-se la cadmiu (nivelul fiind de 60 de ori mai mare decit norma admisa) si la crom", a precizat Gheorghe Lazea, secretar general in MAPPM, citat de agentia Rompres. In ceea ce priveste afirmatiile bulgarilor potrivit carora o alta cauza a poluarii ar fi Combinatul de ingrasaminte chimice din orasul Turnu Magurele, Lazea a declarat ca acolo exista evacuari de ape uzate, dar acestea sint neutralizate inainte sa fie deversate. ( E.M. ) Se cauta sotia pedofilului de la Suceava Procesul lui Mihai Olariu, acuzat ca, in noiembrie 1999, a violat trei baieti din Burdujeni, dintre care doi si-au pierdut viata, a continuat ieri, la Tribunalul Suceava, cu audierea mecanicului auto Gheorghe Dulgheru. La finalul audierii, care a durat doar 15 minute, tatal victimei Dragos Bolohan a spus cu lacrimi in ochi ca fiul sau trebuia sa implineasca duminica 13 ani. Apoi a iesit nervos din sala de judecata si lovea cu pumnul drept in palma stinga. Ulterior, parintii victimelor pedofilului l-au intrebat, iritati, pe Gheorghe Dulgheru, de ce a spus ca Olariu consuma doar 200 de grame de alcool, cind era beat tot timpul. Instanta suceveana a cerut politiei sa o caute pe fosta sotie a pedofilului, pentru a fi adusa la audieri. Aceasta, pentru ca, desi a fost citata la fiecare termen, ea nu s-a prezentat. Urmatorul termen al procesului a fost stabilit pentru 25 august. TIBERIU AVRAM Muncitorilor de la fabricile de zahar din Pascani si Timisoara li s-a acrit Greva zaharului Vaporul din Brazilia n-a ajuns la Pascani Ieri dimineata, peste 150 de muncitori de la "Nectarul" SA Pascani au blocat soseaua Iasi - Pascani chiar la intrarea in municipiu. Angajatii au cerut negocierea contractului colectiv de munca, ce a expirat in luna mai, si asigurarea finantarii productiei fabricii. "Nectarul" a fost cumparata in decembrie 1999 de catre "Bucegi" SA Ploiesti care face parte din holdingul European Drinks. Acum trei luni au fost disponibilizati 240 de oameni din cei 350 pe care-i avea initial fabrica. La inceputul acestei saptamini, CONEL a decis decuplarea de la aprovizionarea cu energie electrica a fabricii "Nectarul", datoriile acesteia din urma cifrindu-se la peste 62 miliarde de lei. Desi European Drinks a promis ca va aduce comenzi pentru "Nectarul" Pascani, acest lucru nu s-a concretizat. Delegatii ale sindicatului din fabrica s-au intilnit in nenumarate rinduri cu autoritati de la Consiliul Judetean Iasi. Oamenii au fost "dusi cu zaharelul" precum ca un vapor din Brazilia, plin ochi cu zahar, se indreapta in mare viteza spre Pascani unde urmeaza a fi prelucrat. Oamenii au scandat minute in sir "Izvorul minunilor - izvorul minciunilor" si European Drinks in groapa ne-a impins". Soseaua a fost blocata mai bine de 45 de minute, coada de peste 100 de masini intinzindu-se pe mai multi kilometri in ambele sensuri. Politistii au reusit in cele din urma dispersarea protestatarilor si circulatia rutiera s-a reluat. CATALIN DUMITRESCU Protest spontan la Fabrica de Zahar din Timisoara Cei 50 de angajati care mai lucreaza inca in Fabrica de Zahar din Timisoara au declansat ieri o greva spontana. Alti 400 de muncitori sint in concedii din cauza lipsei de activitate in uzina care a fost cumparata in urma cu un an de European Drinks. Grevistii au cerut conducerii negocierea contractului colectiv de munca pentru ca cel mai vechi nu mai este valabil de mai bine de un an. Ei au mai solicitat cresterea salariilor si renuntarea la planul de disponibilizari care prevede trimiterea in somaj temporar a 90% dintre angajati. Directorul executiv al fabricii, Alexandru Feier, spune ca oamenii trebuie sa inteleaga ca fabrica nu are ce prelucra pina in 15 octombrie cind se asteapta 45 de mii de tone de zahar brut care va intra in procesare. Greva de ieri nu a creat pagube pentru ca oricum fabrica este in remont si nu produce nimic. In primele doua luni ale acestui an au fost procesate 15 tone de zahar brut si de atunci fabrica a fost oprita. Directorul Alexandru Feier spune ca prelucrarea sfeclei de zahar nu este rentabila si, din acest motiv, in acest an nu s-au facut contracte pentru achizitionarea sfeclei de la producatori. TUDOR FLUERAS Haosul policlinicilor Decizia Ministerului Sanatatii de desfiintare a policlinicilor cu plata din Bucuresti continua sa nemultumeasca atit medicii, cit si pacientii. La portile policlinicilor bolnavii au venit si ieri. "Am platit toata lucrarea la stomatologie, in avans, si nu am apucat sa vin decit la trei sedinte. Daca nu mai este policlinica, inseamna ca am aruncat banii pe geam", comenta o doamna din curtea Policlinicii nr. 1., din str. Batistei, nr.7. Presedinta Asociatiei Medicilor Pensionari (majoritari in aceste policlinici), dr. Virginia Ioan, medic pediatru la Policlinica cu plata nr. 2., deplinge situatia pacientilor. "Sint persoane care si-au facut analize la noi si asteapta rezultatele. Cind si cum si le vor primi?". Portarii au interzis intrarea in cladirile fostelor policlinici a medicilor care venisera sa-si ia lucrurile. Conducerile policlinicilor nu sint nici ele de acord cu decizia M.S. de a desfiinta aceste unitati. Hotarirea este considerata "abuziva si profund daunatoare atit pentru medicii angajati, cit si pentru pacienti". Pe data de 17 aprilie a.c., M.S. a emis un ordin in care se dispune "reorganizarea celor trei policlinici cu plata existente intr-o singura unitate cu personalitate juridica, care se va numi Policlinica cu plata a Municipiului Bucuresti". Aceasta va functiona in Calea Serban Voda nr. 211, sector 4, si se va afla in subordinea Directiei de Sanatate Publica. Ordinul M.S. a dus la situatii confuze. Directorul Policlinicii cu plata din str. Batistei, dr. Constantin Stiglet, a fost anuntat de desfiintarea unitatii sanitare pe care o conducea doar cu trei zile inainte de termenul limita la care trebuia sa evacueze cladirea. Din cei 700 de medici, 250 ramin fara loc de munca Directorul viitoarei Policlinici cu plata, dr. Ion Gherghina, a declarat ca in noua unitate vor fi transferati numai medicii care au contract de munca, iar ceilalti, pensionari, care au lucrat pe baza de conventie civila, nu vor mai fi angajati. Asta inseamna ca din cei 700 de medici, 250 vor ramine fara loc de munca. Ministerul Sanatatii va face o ancheta pentru a vedea in ce masura actul medical prestat de medicii acestor policlinici a fost unul de calitate. "Marea problema a acestor policlinici a fost numarul mare de doctori cu virste ce depasesc 80 de ani si care nu mai pot presta un act medical de calitate, dar care nu vor renunta la post decit prin deces. In plus, cladirile erau vechi, iar aparatura invechita", este de parere dr. Gherghina. Colegiul Medicilor din Bucuresti a cerut sistarea punerii in aplicare a deciziei de reorganizare a policlinicilor cu plata pina la analizarea acestei masuri de catre toti factorii implicati. TATIANA DABIJA GETA ROMAN Pensionar sfisiat de ciinii vagabonzi Alaturi de copiii strazii, ciinii vagabonzi reprezinta una dintre plagile Capitalei Romaniei de dupa decembrie '89. Ce-i drept, nici provincia nu este scutita de asemenea probleme, dar, lucru sigur, Capitala se poate declara invadata de maidanezi. Din pacate, despre numarul, densitatea sau problemele pe care ciinii fara stapin le creeaza bucurestenilor, alesii neamului nu vorbesc decit din patru in patru ani, cind vor sa obtina sufragiile electoratului. Potrivit statisticilor prezentate in aceasta vara de candidatii pentru fotoliul de primar general, numarul ciinilor care zi si noapte terorizeaza Capitala era de 300.000. La doua luni de la alegeri, problema nu numai ca a ramas la fel, dar se pare ca se agraveaza pe zi ce trece. Atacat de o haita de ciini, chiar linga bloc Nici prin gind nu i-a trecut lui George Reich, un bucurestean din sectorul 4, ca in loc sa ajunga sa-si repare incaltarile va ajunge la spital, sa-si coasa ranile. Din pacate, asa s-a intimplat. La 64 de ani, George Reich este un munte de om. Locuieste de aproape 30 de ani pe strada Luica, in sectorul 4, intr-un apartament cu trei camere. A iesit la pensie in urma cu patru ani, dupa ce o viata intreaga a fost mecanic. In urma cu o saptamina, dis-de-dimineata, ca sa nu-l prinda caldura pe drum, a pus intr-o sacosa o pereche de pantofi ca sa-i duca la reparat. N-a mai ajuns insa la cizmar, ci la spital. Imediat ce a dat coltul blocului, George a fost atacat de o haita de ciini maidanezi care-si au salasul in zona linga niste garaje. "Stateam afara, discutam cu citeva persoane probleme de-ale asociatiei si am ramas uimita cind l-am vazut pe George. Doar ce plecase. Era complet desfigurat. Era alb ca varul la fata si plin de singe. Ii siroia singele pe coate. M-am speriat ingrozitor", ne-a povestit ieri sotia lui George, Maria. George povesteste acum patania, facind haz de necaz: "Domn'e, eu trec prin fata garajelor alora zilnic si nu mi s-a mai intimplat. Daca as fi trecut pe la circiuma inainte, as fi zis, da, le-am dat vreun damf de «naftalina» si i-oi fi enervat. Da' asa, hodoronc, tronc, ma gindesc ca or fi turbat din cauza caldurii". Adauga: "M-au luat ca din oala. Intii, un ciine, despre care fii-mea zice ca este ciinele dominant (conducatorul haitei - n.r.), a incercat sa-mi sara la beregata. Fiindca nu i-a iesit pasienta, s-a oprit la picior si a luat o halca din el. In jur de 50 de cm patrati, scrie si in hirtia de la medic. Eu am ridicat piciorul si am cazut. Cum am cazut, m-au luat in primire. De coate, de piciorul celalalt, mi-au bagat coltii si in burta. Dupa ce mi-am revenit din cazatura, m-am fortat si am dat cu unul din ei la pamint, dar nu stiu daca puteam sa-i birui fara ajutor. Unul dintre locatarii blocului in vecintatatea caruia ma gaseam a luat un bat, s-a apropiat si i-a luat la omor. Asa am scapat". Scapat este un fel de a spune. Ajuns acasa, cu bucata de carne "atirnind" pe picior, George s-a dus la baie si, fara sa-l vada ceilalti, a luat un foarfece si si-a taiat pielea in care se tinea carnea. Dupa care s-a dus la spital. Intii la Colentina, unde i s-a facut vaccinul antirabic si i s-a dat primul ajutor, apoi la Urgenta. O saptamina a stat cu piciorul nemiscat in ghips pentru ca "asa mi-au zis doctorii". A refuzat spitalizare. In schimb, merge zilnic la spital pentru tratamentul impotriva turbarii. Familia Reich vrea sa dea in judecata Primaria Sectorului 4 In paralel, familia sa a incercat sa ajunga la primarul sectorului 4 pentru a-i cere sa faca ceva cu ciinii vagabonzi. Nu a reusit. "Am vrut sa merg in audienta la primarul sectorului 4, nu atit pentru mine, ca eu, ce mai conteaza, pun doua miini pe piept si ma duc la Pirica (la cimitir - n.r.). Ma gindesc, daca mie mi s-a putut intimpla asa ceva, ce s-ar fi intimplat cu un copil? N-ar mai fi scapat cu viata. Si, tot acuma, ca m-am specializat in ciini, am aflat ca, nu de mult, o fetita dintr-un bloc vecin, are vreo sapte ani, a fost si ea muscata. Si e un copil cuminte, adica nu o zvapaiata, sa zici ca si-a cautat-o singura". Maria Reich nu a reusit insa sa obtina nici un raspuns oficial de la primaria de sector: "Mi s-a spus, la telefon, ca acum e birocratie nu gluma, ca trebuie sa fac un memoriu si in functie de raspunsul primit voi putea intra in audienta". A trimis memoriul prin posta, sperind ca, intr-o zi, nu va primi doar un raspuns, ci va vedea o actiune concreta. Nu de alta, dar numarul maidanezilor pripasiti in zona a crescut alarmant. "La punctul termic cred ca sint vreo 18, la Temerarii, complexul sportiv din apropiere, am inteles ca sint alti 30, sa nu mai vorbim de cei din Piata Resita. Acolo, nici nu poti sa intri in macelarie daca nu calci pe coada vreun ciine", adauga Maria. Familia Reich este hotarita sa dea in judecata primaria si sa ceara despagubiri. "De asta aveam nevoie acuma? Sintem pensionari. Am facut socoteala si in mai putin de-o saptamina ne-am cheltuit pensia pe luna asta. De unde bani de taxi pentru ca piciorul nu are voie sa fie supus unor miscari bruste", se pling sotii Reich. Incercarea noastra de a afla vreo informatie de la primaria de sector sau de la Ecarisaj a ramas fara rezultat. Primarul sectorului 4 era intr-un protocol in timp ce la telefonul lui Liviu Harbuz nu raspundea nimeni. MIHAELA BALEA IULIANA ANGHEL Nunta indragostitilor din Verona Alexandra Dinu dezvaluie detalii despre casatoria cu Adrian Mutu Cuplul cel mai mediatizat din Romania in aceasta vara, Alexandra Dinu si Adrian Mutu, si-a fixat data nuntii pe 26 august. Exasperati de zecile de telefoane pe care le primeau zilnic cei doi indragostiti au schimbat numarul de telefon. Un interviu in exclusivitate cu viitoarea mireasa va dezvaluie ultimele pregatiri pentru ceremonie. - Alexandra, cum decurg pregatirile pentru nunta? - Bine, foarte bine. Noi sintem acum in Italia, la Verona, dar inainte de a pleca din tara am lasat cam totul aranjat. Invitatiile de nunta, rochiile mele, restaurantul... Ceea ce a mai ramas de rezolvat pe ultima suta de metri a fost lasat in seama parintilor mei si a tatalui lui Adi. - Sa le luam pe rind. La ce biserica va cununati? - La Sf. Silvestru. - La ce restaurant e nunta? - La Sala Ronda de la Intercontinental. - E o sala care a vazut multe nunti de fotbalisti. A lui Laurentiu Rosu, spre exemplu... Citi invitati aveti? - Multi, multi. Nu i-am numarat pentru ca, inainte de a pleca, invitatiile au ramas la parintii nostri sa le trimita la destinatie, dar, oricum, sint de ordinul sutelor. - Cum arata rochia ta de mireasa? - Este o creatie Levintza. Totdeauna mi-au placut creatiile ei si, chiar ma gindeam inainte de a ma marita ca atunci cind o sa fiu mireasa la ea o sa-mi fac rochia. Este cu corset si... nu e cu crinolina, dar ceva asemanator. E frumoasa, a iesit exact cum mi-am dorit-o eu. - Cum te-ai decis asupra modelului rochiei? Ti l-a propus Levintza, ai cerut tu ceva anume? - Eu aveam un model in minte cind m-am dus prima data la ea. A inteles ce anume vreau si exact asa a iesit. - Cit a costat? - Am convenit impreuna cu creatoarea sa nu divulgam suma. In plus, nici nu stiu exact cit este pina nu ma intorc in tara s-o iau. - Dar pentru ca multe sotii de fotbalisti au apelat la ea pentru rochia de mireasa, pot sa spun eu ca o creatie Levintza ajunge si la o suta de milioane de lei. Cum sint pantofii? Gucci, Prada, ceva de firma? - Nu, pantofii sint obisnuiti. I-am cumparat din magazinele din Bucuresti inainte de a pleca in Italia. - Iar coronita? - Inca nu m-am hotarit. Duminica (miine - n.r.) ma-ntorc si eu acasa o data cu Adrian si ramin pina la nunta tocmai pentru ca trebuie sa ma ocup de ultimele detalii. In orice caz, m-am gindit la un voal scurt. Pina asa sub umeri cred. Cam asta ar fi lungimea, nu? - Pina in talie. - Atunci pina in talie. - Buchetelele pentru tine si pentru nasa cum arata? - Acum urmeaza sa le comandam. Oricum, am tinut legatura cu Marilena Hagi, viitoarea mea nasa, si am hotarit sa le facem din trandafiri albi. Trandafiri pentru ca sint florile mele preferate si albi pentru ca sint mireasa. - Vorbesti des cu Marilena la telefon? - N-o agasez toata ziua, dar am vorbit de citeva ori. Ea era foarte interesata in amanunt de obiceiurile romanesti, ca sa fie totul bine pregatit. - Veti adopta si ceva din obiceiurile machedonesti ale nasilor, avind in vedere...? - Nu cred. Daca Marilena a fost atit de interesata cum decurg lucrurile la noi, am dedus ca vor accepta in totalitate traditia noastra. - Alexandra, revenind la pregatiri, pentru cununie ce rochie ti-ai ales? - N-am rezistat intre doua rochii lungi, una bleu si alta vernil, pe care le-am cumparat din Italia. Ma hotarasc asupra uneia dintre ele in ziua cununiei. - Cit au costat? - Mult. - Cit de mult? - Suficient. - Cununia cind va avea loc? - In aceeasi zi cu nunta. - La ce Oficiu de stare civila? - Nu stiu, zau! I-am lasat pe ai nostri sa se ocupe, iar noi am fugit in Italia. Parca ar fi nunta altcuiva, nu-ti da impresia? - Ba da, dar e ideal, nu? - Asa am zis si noi. Dar pina pe 26 nu mai plec si mai pun si eu umarul. - Cu cine te-ai consultat pentru toalete, pentru tot ce tine de pregatirile miresei? - Cu mama lui Adi. E o femeie deosebita si cu mult bun gust. - In ceea ce priveste distractia, ce ati pregatit? Ce gen de muzica? Ati invitat si vreun cuplu de comici, asa cum se obisnuieste in ultimul timp? - Comici, in nici un caz. Muzica o vom stabili saptamina viitoare. Inca ne mai gindim. Cu certitudine va veni Marcel Pavel. Ne place la fel de mult la amindoi. In plus, ne este si prieten. - Dar meniul? - Meniul se face cu cinci zile inainte. Oricum, mincarurile traditionale, sarmale, friptura, plus ceva mai deosebit. Probabil pateu de gisca, aspicuri... Vedem. - Alexandra, te-ai gindit, acum, inainte de casatorie, cum ai vrea sa arate casnicia voastra peste 10 ani? - A, nu, nu inca, nu-mi place sa ma gindesc atit de mult in perspectiva. Dar as vrea sa raminem la fel de indragostiti ca acum. - Citi copii va doriti? - Nu ne-am decis, e prea devreme. - Tu iti vei continua studiile, te vei intoarce in televiziune? - Asa ma gindesc. Cred ca da. - Unde veti pleca in luna de miere? - Din pacate, programul lui Adrian nu ne permite o luna de miere. Dar insusi faptul ca sintem impreuna acum este pentru noi ca o luna de miere. Dupa nunta ne vom intoarce la Verona, un oras romantic, asa-zis al indragostitilor, deci o sa ne imaginam ca sintem in vacanta. Iar cind vom avea timp si vom pleca in primul nostru concediu adevarat, vom considera ca sintem in luna de miere. ELENA POPA 