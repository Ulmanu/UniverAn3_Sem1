 Putin recunoaste ca a neglijat un aspect: Tragedia de pe "Kursk", o problema de imagine Presedintele rus Vladimir Putin si-a incheiat vineri anosta sa vizita la sediul Natiunilor Unite cu un interviu televizat in cadrul caruia a dat glas ideilor sale despre tragedia submarinului "Kursk", despre dezarmare si despre citeva aspecte inedite ale vietii sale particulare. Emisiunea "Larry King Live" i-a permis lui Putin sa trateze subiecte cu care se confrunta ca presedinte si dezastrele care i-au diminuat popularitatea - episodul "Kursk" fiind doar unul dintre ele. Liderul de la Kremlin a marturisit ca ar reactiona altfel decit a facut-o daca se va vedea din nou confruntat cu un astfel de dezastru. Presedintele rus a fost dur criticat de intreaga presa nationala pentru ca nu si-a intrerupt concediul la Marea Neagra pentru a se deplasa la locul in care 118 marinari si-au pierdut viata. "Singurul lucru pe care l-as fi putut schimba era... probabil sa-mi anulez intilnirile de lucru... sa ma fi intors la Moscova", a spus Putin. "Dar, repet, asta ar fi fost o actiune de imagine, din moment ce indiferent in ce oras sau tara din lume m-as afla, sint intotdeauna in contact cu armata. Din punctul de vedere al imaginii, putea arata mai bine", a adaugat el. "Poporul ma sustine" Referindu-se pe larg la obiectiile tarii sale fata de crearea de catre Statele Unite a unui sistem national de aparare antiracheta, presedintele rus a reafirmat ca acest plan american risca sa strice echilibrul nuclear stabilit in timpul razboiului rece. "Daca stricam echilibrul, am pune intreaga lume in fata acestui pericol cu adevarat mare, ceea ce nu serveste interesele Rusiei sau altor tari. Solutia cea mai acceptabila ar fi sa pastram balanta de interese asa cum o stim astazi si sa incercam impreuna sa evitam toate aceste pericole", a declarat liderul de la Kremlin. Respingind criticile potrivit carora in Rusia ar fi amenintata libertatea presei, exprimate de doi magnati cu interese in mass-media - Vladimir Gussinski, arestat scurta vreme in luna iunie sub acuzatia de coruptie, si Boris Berezovski, care sustine ca presedintia exercita presiuni asupra sa - Putin a spus ca problemele reale ale celor doi sint datoriile acumulate. Liderul rus a repetat o data in plus ca razboiul impotriva separatistilor ceceni se apropie de un sfirsit victorios si ca Moscova se confrunta de fapt cu extremisti islamisti finantati din exterior. Poporul rus, a adaugat el, sprijina pe de-a-ntregul aceasta actiune. "Da, absolut, ma sustin", a subliniat Putin. Cruciulita lui Vladimir Presedintele rus a vorbit cu mare entuziasm despre economia tarii sale, spunind ca aceasta a fost supusa unor "schimbari dramatice, fara precedent in lume", estimind ca, in clipa de fata, conducerea tarii poate afirma cu incredere cum sa trateze in bine dificultatile inerente tranzitiei, acut resimtite de populatie. Despre viata sa personala, Putin a spus ca a vizitat de doua ori Israelul si ca a inceput sa poarte o cruciulita ortodoxa oferita in dar de mama sa, dupa ce aproape ca pierduse obiectul intr-un incendiu izbucnit la vila din provincie a familiei sale. Vladimir Putin, un fost ofiter al KGB, serviciu secret hulit pentru campaniile sale de hartuire a credinciosilor, declarase ulterior ca s-a botezat intr-o biserica ortodoxa si ca poarta o cruciulita. "Am fost complet surprins cind unul dintre muncitori, cautind prin cenusa, a descoperit cruciulita intacta. Apoi casa a cazut. A fost o surpriza, o revelatie si de atunci port cruciulita tot timpul", a spus presedintele rus. CONSTANTIN VLAD La 56 de ani de la instaurarea comunismului, Bulgaria s-a scindat intre sarbatoare si comemorare Implinirea a 56 de ani de cind regimul comunist s-a instaurat la putere in Bulgaria a fost prilej, pe 9 septembrie, la Sofia, pentru organizarea de manifestari total opuse: pe de o parte de ura fata de ideea integrarii in Uniunea Europeana, iar pe de alta, de tristete fata de nenumaratele victime ale regimului comunist. Nostalgicii comunisti si membrii organizatiei de stinga "Miscarea Revolutionara Che Guevara" au participat la o demonstratie organizata de Partidul Socialist, din opozitie, in cursul careia cei mai frenetici sustinatori ai comunismului au ars steaguri ale Uniunii Europene, in uralele multimii. Tot la Sofia, a avut loc o ceremonie religioasa in memoria victimelor comunismului. Fotoreporterul Agentiei Reuters a surprins pe pelicula o imagine plina de semnificatii: umbra incovoiata a unui batrin, supravietuitor al celor 56 de ani de comunism, cazind peste placa de marmura a unui monument care cuprinde numele a 20.000 de victime ale regimului comunist bulgar. ISABELLA ALEXANDRESCU Solutii rusesti pentru oamenii cu prea multi bani Pagere in morminte Rudele mafiotilor rusi morti in asasinate obisnuiesc de multa vreme sa impodobeasca mormintele celor disparuti cu pietre funerare "dotate" cu poze in care acestia stau zimbitori si mindri alaturi de indragitele lor limuzine Mercedes. Mai nou, gangsterii sint ingropati cu tot cu pagere sau telefoane celulare, astfel incit cei vii sa le poata trimite mesaje "in lumea de dincolo". Practica a devenit cunoscuta dupa ce mai multi vizitatori in cimitire au fost socati sa auda bipuri de pagere dinspre morminte. Bordel pentru ciini O campanie initiata de primaria Moscovei, menita a combate "prostitutia de strada", nu a avut nici un efect asupra celei mai recente gaselnite a lumii interlope din capitala rusa: bordeluri pentru ciini. Posesorii de patrupede care nu vor sa se mai jeneze atunci cind animalele lor in estru gasesc pe strazi sau in parc un partener ocazional apeleaza cu incredere la ineditul serviciu. Contra unei sume echivalente a 15 dolari, ei isi incredinteaza ciinele spre "usurare", timp de doua ore, in apartamentul unor "matroane" si a catelei pe care o prefera animalul personal. Asigurari contra extraterestrilor O cintareata din Rusia a devenit, recent, prima vedeta de muzica pop din intreaga lume care s-a asigurat contra unei eventuale intilniri cu fiinte de pe alte planete. Potrivit "The Sunday Times", Marina Hlebnikova a semnat o polita de asigurare pe 20 de ani, ai carei termeni prevad acordarea unei despagubiri de pina la un milion de dolari in caz ca sufera un accident in care este implicat si un extraterestru. Hlebnikova, ale carei cintece sint difuzate in toate aparatele companiei aeriene ruse "Aeroflot" ca "sedative pentru pasageri", spune ca a luat aceasta decizie intrucit este convinsa ca ritmul muzicii sale ar putea atrage extraterestrii. Cintareata afirma ca nu se teme de extraterestri si ca ar vrea sa-i intimpine ca o "gazda care primeste musafiri indelung asteptati", dar a tinut sa incheie o asigurare pentru ca "nu se stie niciodata". VLADIMIR BALABAN Asasinatul, afacere de familie Arunc-o pe nevasta in tren Un angajat al companiei feroviare chineze si-a ucis sotia, a taiat-o in mai multe bucati si a expediat-o in cele patru colturi ale tarii in vagoanele mai multor trenuri de marfa. Asasinul, Tang Anping, si-a marturisit oribila fapta imediat dupa arestarea sa, la 17 august, trei saptamini dupa ce isi asasinase nevasta cu lovituri de cutit de bucatarie, in timp ce aceasta facea dus. Anping a fost descris de militienii chinezi drept "un om slab si foarte bolnav", el suferind de cancer in faza terminala. Cuplul se certa frecvent, dar, desi cei doi parteneri erau divortati, continuau sa locuiasca impreuna. Sotul refuzat la pat, suspect de asasinat O femeie a fost gasita dezbracata si strangulata in dimineata urmatoare zilei in care a refuzat sa faca sex cu "insatiabilul" ei sot, care era cu 11 ani mai virstnic. Politia britanica l-a arestat pe Albert Southwood, 63 de ani, suspectat de uciderea nevestei sale, Linda, in virsta de 52 de ani, insa barbatul a negat orice amestec in aceasta crima. Mai mult, spune el, isi trata sotia "ca pe o printesa" si nu avea nici un motiv sa o omoare. Southwood a fost eliberat din lipsa de probe, insa el ramine principalul suspect al acestui caz. Sora desfrinata merita impuscata Un iordanian si-a ucis sora, pe motiv ca aceasta avea o conduita "imorala", intretinind relatii extraconjugale. Fada Mohammad, proaspat divortata, a fost impuscata mortal, la finele saptaminii trecute, de fratele sau, in virsta de 32 de ani, in casa parintilor din satul Seiman, localitate situata la 30 de kilometri vest de capitala Amman. Cotidianul "Jordan Times" nu mentioneaza numele fratelui ucigas si nici virsta victimei, indicind doar ca barbatul s-a predat politiei si si-a marturisit crima. "Arza-v-ar focul de fiice hoate!" Politia braziliana a lansat o vasta operatiune de cautare a unei femei gravide, in virsta de 31 de ani, care le daduse foc celor doua fete gemene ale sale, dupa ce se certase cu ele din cauza unei sume mici de bani. Luzinete Jesus Oliveira si-a stropit gemenele, in virsta de 11 ani, cu alcool si kerosen, dupa care le-a dat foc pentru ca fetele ii luasera din geanta o bancnota de 5 reali (2,7 dolari). Fratele mai mare al fetelor a alertat vecinii si autoritatile, care au intervenit prompt. Din fericire, fetitele vor supravietui, insa vor purta tot restul vietii cicatricele provocate de arsuri. Mama criminala este gravida in opt luni, a mentionat politia din orasul Barra Velha, unde s-a produs incidentul. MANUELA SERAFIM 