 Examenul din preajma unei crime ______________________________________________________________________ Sintem inca departe de a cunoaste in detaliu dedesubturile crimei de la Iasi. S-ar putea ca ea sa nu aiba vreo legatura cu miscarea sindicala, dupa cum ar fi posibil ca, pornind de la sfirsitul tragic al lui Virgil Sahleanu, sa aflam mult mai multe lucruri decit ne-am fi imaginat. Ar trebui sa ne asteptam la orice, indiferent care sint cauzele gestului criminal. E posibil ca in spatele dramei sa se afle o socoteala urita intre datornici. La fel de bine poate fi o razbunare a unor colegi. Nu putem exclude nici o conexiune pe filiera politica, dupa cum, vrind-nevrind, trebuie sa luam in calcul si caile necunoscute ale miscarii sindicale. Ne place sau nu, sindicatele au devenit o mare putere sociala, economica si chiar politica. S-ar putea ca sfirsitul tragic al lui Virgil Sahleanu sa ridice un val. Daca uciderea sa nu are nici o legatura cu asta, nu ne ramine decit sa asteptam. Intr-o buna zi, tot acolo vom ajunge. Vom descoperi implicari ale sindicatelor sau ale liderilor acestora in lucruri extrem de complicate, poate ilegalitati, unele dintre ele chiar potrivnice intereselor propriilor membri de sindicat. Ce s-a intimplat din 1990 pina astazi? Sindicatele au inceput prin a-si apara oamenii, asa cum le permitea legea. Dar, incet-incet, rolul lor s-a diversificat. Tentatiile economice au pornit de la impartirea fostului patrimoniu al UGSR. Apoi, de la privatizare. Aici lucrurile au evoluat pe doua directii. Liderii de sindicat au incercat sa se opuna unor consecinte ale restructurarii - cum ar fi trimiterea in somaj - si au impus contracte de privatizare care nu insemnau decit o trecere teoretica din proprietatea statului in miinile unui patron, dar cu aceleasi reguli ale economiei socialiste. In asemenea conditii, nici batrinul Ford n-ar putea face profit si economie de piata. Unii s-au opus cu indirjire privatizarii, fiind responsabili pentru balteala economica din Romania de astazi. Altii au "filtrat" concedierile, contribuind la disponibilizarea muncitorilor care le-au fost potrivnici. Tentatiile au crescut. Unii dintre sefii de sindicat au ajuns sa profite din privatizari, luindu-si partea din acestea. Formele au fost diferite, de la spaga marunta pina la infiintarea de societati comerciale prin care s-au cumparat fabrici, hoteluri, magazine, terenuri etc. Fara alegeri democratice in interiorul unor organizatii, dar mai ales la virful federatiilor, piramidele sindicale au devenit repere ale bunastarii. De aici si pina la implicarea in jocurile politice n-au mai fost decit citiva pasi. De la caz la caz, ei au fost facuti grosolan sau cu discretie. Miron Mitrea si Victor Ciorbea sint doua exemple clasice. Dar si sprijinirea unor partide, ca si discutiile in vederea inscrierii pe diverse liste pentru un fotoliu de parlamentar tot din aceeasi categorie de gesturi fac parte. Uciderea lui Virgil Sahleanu ar putea trimite si la politica. Cine poate sa jure ca nu ne aflam in fata unei incercari de a zadari sindicatele? Sau cine poate garanta, acum, cind inca nu cunoastem mobilul crimei, ca ea nu poate fi explicata prin modul neprofesional in care au fost gestionate situatiile de criza de catre FPS? Si daca explicatia ar fi alta, situatia de la TEPRO, prin tergiversare, prin contrele politice, prin lipsa de fermitate, tot trebuie privita cu maxima luciditate. S-a ajuns prea departe si din cauza noilor proprietari, si a statului, si a muncitorilor. A ignora starea de fapt, in ideea ca se rezolva de la sine, e o prostie. Indiferent care ar fi mobilul crimei de la Iasi, ea nu trebuie redusa doar la raspunderea autorilor. Chiar daca mi se pare extrem de improbabil ca marile centrale sindicale sa aiba vreo legatura cu acest asasinat, cred ca protestul minios al principalilor lideri de sindicate e o forma de a ingropa in nisip o situatie periculoasa, care tot va exploda intr-o buna zi. Si atunci, consecintele ar putea depasi in dramatism chiar sfirsitul unui om. Crima de la Iasi nu este doar o problema de justitie. Poate fi si un moment de constiinta si de dezbatere publica a tot ce s-a acumulat pe acest drum al cautarilor bezmetice. _________________________________________________________________ 