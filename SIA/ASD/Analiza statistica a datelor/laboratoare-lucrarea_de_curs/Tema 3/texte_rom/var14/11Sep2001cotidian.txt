 Badia, ispitit sa impace cupluri Actorul Ernest Maftei e ispitit constant de PRO TV. "Badie" al nostru ar fi urmat sa fie moderatorul-surpriza al noului show protevist "Seara regasirii". Emisiunea, un hibrid rezultat din incrucisarea "Verii ispitelor" cu "Din Dragoste", nu-si mai propune sa dezbine, ci, dimpotriva, sa impace cuplurile, ca sa nu mai zica nimeni nimic. Actorului i s-a oferit un salariu de 1.000 de dolari. "Badia" a refuzat insa oferta. "Eu, unul, as fi preferat nu sa-i impac, ci sa-i suflu lui gagica", mustaceste el hoteste. ( R.M. ) Curier electronic Libera trecere pe Internet In multe locuri, din multe motive, accesul la Internet este limitat la doar citeva servicii. Saptamina trecuta i-am incurajat pe cei care au acces doar la e-mail, aratindu-le ca pot naviga si copia fisiere chiar si in aceste conditii vitrege de conectare. Unii utilizatori ceva mai norocosi au acces si la web, dar nu pot sta la taclale pe IRC (Internet Relay Chat), nu pot folosi programe de mesagerie instantanee si nici aplicatii de schimb gratuit de fisiere precum Napster, Audiogalaxy sau Kazaa. Exista citeva moduri de a elimina aceste neajunsuri. Pentru limitarile legate de IRC, instalati o versiune mai noua a programului MIRC. In meniul sau de optiuni puteti, mai nou, intrebuinta aceleasi setari cu cele ale browserului si astfel puteti sta pe chat folosind aceleasi "canale" cu cele folosite de traficul web obisnuit. Dar ce puteti face atunci cind un program nu are optiunea de a se conecta prin tipul de "proxy" folosit de browsere? Mai multe programe va vin in ajutor. Cel mai interesant si simplu de configurat se numeste Socks2HTTP si poate fi copiat gratuit de pe site-ul producatorului (http://www.totalrc.net). Acesta face o treaba destul de buna in a detecta automat setarile proxy-ului de web de pe computerul dvs. Iar daca urmati cei citiva pasii usori din documentatia cu care vine acest program, aveti cale libera pe Internet. Programul are citeva optiuni foarte utile. Spre exemplu, in cazul unor conexiuni slabe puteti optimiza transferul pentru cazul in care copiati fisiere mici sau, dimpotriva, fisiere mari. Programul este distribuit in sistem "shareware": functioneaza perfect, dar versiunile inregistrate au performante sporite. Citeva site-uri cunoscute seamana teribil cu alte citeva site-uri, mult mai cunoscute. Data fiind natura dinamica a Internetului, nu putem sti cu precizie cine a fost cel care s-a inspirat din site-urile existente. Asa ca ne vom multumi sa semnalam asemanarile dintre site-uri. Sa fie oare adevarat ca talentul, dupa cum se spune, consta in a face ceva nou din lucruri vechi? Un site cu o necunoscuta Site-ul www.vizzavi.co.nz seamana foarte mult cu www.myx.ro. Primul site este colorat in rosu, cel din urma e verde si are citeva imagini noi. In rest, meniurile si asezarea in pagina sint uimitor de asemanatoare pentru niste site-uri care provin din tari atit de indepartate - unul din Noua Zeelanda, altul din Romania. Micul ecran online Site-ul televiziunii Antena 1 (www.antena1.ro) imparte cu cel al postului german Pro Sieben (www.pro7.de) schema coloristica, imaginea de fundal si alte citeva elemente vizuale. Pe cit se pare, combinatia dintre galben si rosu e la mare pret printre cei care fac site-uri pentru posturi de televiziune din lume. Cazul antena1.ro / pro7.de a fost discutat pe citeva liste de e-mail ale pasionatilor de Internet si chiar figureaza in arhiva site-ului www.pirated-sites.com. Acesta e un interesant proiect international care isi propune sa amendeze lipsa de originalitate pe web. Veti fi surprinsi sa constatati cit de multe "tichete de amenda" au fost impartite pina azi! Dimensiunile lipsei de inspiratie Romanian 3D Graphics (http://rom3d.s5.com) s-a inspirat copios de pe site-ul Computer Graphics Channel (www.cgchannel.com). Nu doar la capitolul "punere in pagina". Primul site (care altminteri adaposteste un interesant forum pentru uzul creatorilor romani de grafica 3D) si-a facut un obicei din a copia imagini de pe Internet fara a preciza autorii si sursele. Atentie la "virusul informatic" publicitar! Speram ca, atunci cind ati instalat Kazaa (kazaa.com), unul dintre programele de gen Napster pe care il recomandam cu ceva vreme in urma, ati fost atent si ati raspuns negativ atunci cind softul de instalare v-a oferit optiunea de a instala si un alt programior, numit TOPtext. Acesta ofera o "facilitate" foarte deranjanta: transforma cuvinte banale din paginile de web in linkuri care va trimit catre site-urile altor firme. Asa se face, spre exemplu, ca pe site-ul producatorului de soft antivirus Symantec cuvintul "antivirus" este transformat de TOPtext intr-un link catre site-ul companiei concurente McAfee! TOPtext reia ideea "etichetelor inteligente" existente in suita de birou Office XP si aplica o versiune proprie a acestui sistem asupra paginilor de web. Firma care a lansat TOPtext face bani "vinzind" cele mai uzuale cuvinte din dictionarul englez companiilor interesate sa ascunda propriile adrese web in milioane de browsere din intreaga lume. Kazaa, care nu este producatorul TOPtext, ci doar l-a distribuit "la pachet", a fost copiat de peste noua milioane de utilizatori. Asa ca, daca ati observat de curind in paginile de web aparitia unor cuvinte subliniate cu galben, inseamna ca si computerul dumneavoastra este afectat. Dezinstalarea programului este un proces destul de complicat. Desi site-ul oficial (www.ezula.com) nu ofera informatii foarte detaliate despre dezinstalare, ele se pot obtine cu usurinta cautind cu google.com. Jucati gratuit golf in retea Un studiu publicat saptamina trecuta de niste oameni de stiinta arata ca cei care joaca golf au multi prieteni. Toti cei care joaca golf pe computer, via www.aboutgolf.com, au confirmat acest lucru. Aboutgolf.com, un site cu informatii generale despre acest sport nobil, ofera vizitatorilor o surpriza de proportii: un complex joc de golf pe computer care poate fi copiat gratuit pe propriul calculator si care poate fi folosit pentru a juca partide cu parteneri de pe Internet. Pachetul initial are circa 50 MB, dar sint disponibile nenumarate optiuni suplimentare, care pot fi copiate si instalate separat. Trupa Impact - un dictator si o inginfata Rares (24 de ani) si Cristina (20 de ani) cinta impreuna pe scena sub numele Impact din toamna lui 1999. Rares lucra la un post de radio din Timisoara si voia sa-si faca o trupa house cum nu s-a mai vazut in Romania. A organizat un casting si a ales-o pe Cristina. Rares, esti timisorean? Nu, m-am nascut la Hateg, in judetul Hunedoara. Dar am facut Facultatea de Relatii publice la Timisoara. Acum locuiesc aici. Cristina este timisoreanca. Care-i prima piesa pe care ati cintat-o impreuna? "As da zile de la mine", in varianta house, o versiune foarte reusita care a prins foarte bine la public. Cu Cristina te vezi numai la concerte si inregistrari? Da. Uite, chiar trebuie s-o sun sa vad ce-a facut la examen. A dat admiterea la Conservator. Cred ca a intrat. Cu ce altceva te ocupi, in afara de muzica trupei? Imi place sa intretin atmosfera la petrecerile unde sint invitat. Luna asta o sa inaugurez la Timisoara un magazin cu "haine house" pe care o sa le aduc din Germania si Italia. Impreuna cu o alta trupa house, Activ, am un studio muzical. In viitorul apropiat ne dorim sa producem si alte trupe de acest gen. Ce masina vrei sa-ti iei zilele astea din Germania? Un Audi sau un BMW. Da' stii ca de multe ori socoteala de-acasa nu se potriveste cu cea din tirg. Ai o prietena stabila? Da, o cheama Denisa si sintem impreuna de multa vreme. Care-s pasiunile tale? Sint televizoman. Chiar daca ajung acasa la 5 dimineata, nu pot adormi daca nu privesc macar cinci minute la televizor. Imi place sa ma joc pe calculator, sa merg in cluburi house, ca colectionez articolele care apar in presa despre noi. A, si sint pasionat de masini. Am avut pina acum doar doua: o Dacia Nova si un Opel Calibra. Dar ale Cristinei? Caii si brichetele. Are o adevarata colectie de brichete. Una dintre ele cintareste 3 kg si are forma unui pistol adevarat. De cite ori o scoate din geanta, in locuri publice, cei din jur intra in panica. Ce-ti reproseaza uneori Cristina? Ca sint prea autoritar si ii trasez indicatii precise. Dar eu fac asta pentru ca lucrurile sa mearga bine in trupa. Si tu ei? Ca uneori e cu nasul pe sus. Acum sinteti in plin turneu pentru promovarea albumului "Liquid". In toamna asta veti aparea cu ceva nou pe piata? Cu un nou single, "Decadenta", pe care-l vom scoate si pe vinil, pentru toti D.J.-ii din cluburi si discoteci. ANCA NICOLEANU Din Rusia in Romania, via Elvetia Cocosul lui Brancusi, pentru prima oara la Bucuresti Azi, la ora 18.00, la Muzeul National Cotroceni, va fi expusa, pentru prima data in Romania, lucrarea lui Constantin Brancusi "Cocosul salutind soarele". Lucrarea ii apartine colectionarului si omului de afaceri german Gregor Wolf. La manifestare vor fi prezenti presedintele Ion Iliescu, prim-ministrul Adrian Nastase si ministrul culturii, Razvan Theodorescu. In acest fel se mai indreapta, speram, imaginea Anului international Constantin Brancusi, umbrit de destule scandaluri. Gregor Wolf este de profesie avocat si provine dintr-o familie de colectionari. Tatal sau s-a ocupat mai ales de pictura olandeza si flamanda. Gregor Wolf s-a apropiat mai mult de arta secolului XX. In colectia sa intra nume dintre cele mai mari: Paul Klee, Max Ernst, Giacometti etc. Nu lipsesc mari artisti romani: Tonitza, Grigorescu, Stoenescu, Sion. Decizia de a aduce acest Brancusi in Romania ii apartine in totalitate. Cultura si banii merg, in cazul sau, foarte bine impreuna. Gregor Wolf face afaceri in Romania de trei ani. Textilele sint domeniul sau. La Focsani are o fabrica de confectii cu 600 de angajati si in Bucuresti a inceput o afacere asemanatoare, de mai mica anvergura (70 de angajati). Ca volum al produselor si al utilajelor, se afla pe locul trei in Romania. Dintre marile firme occidentale cu care colaboreaza amintim doar celebra Neckermann. Cum afacerile prospera, Gregor Wolf ne-a declarat ca are de gind sa se extinda. Printre altele, doreste, impreuna cu alti parteneri germani, sa debuteze pe piata de afaceri imobiliare din Romania. Piesa "Cocosul salutind soarele" a fost achizitionata dupa destul de multe peripetii. Tatal lui Gregor Wolf a cumparat-o de la un om de afaceri rus, ministru al apararii in Rusia anilor Ô30, fugit din cauza regimului. Piesa a fost tinuta in Elvetia ani buni. Gregor Wolf s-a hotarit sa o arate publicului roman dupa ce a constatat ca piesele lui Brancusi ajung foarte rar in tara de origine a artistului. Reclama prilejuita de expozitie nu e deloc neglijabila, Brancusi insemnind foarte mult pentru Romania - ca orice afacerist adevarat, Gregor Wolf isi scoate asii din mineca la momentul potrivit. Wolf ne-a marturisit ca, in urma cu citiva ani, a incercat cumpararea unei alte piese de succes a lui Brancusi. Este vorba despre "Domnisoara Pogany". Din pacate pentru el, negocierile au intrat intr-un punct mort. Oricum, arta romaneasca a fost tot timpul in vizorul sau. Isi doreste foarte mult sa aduca in Romania si alti colectionari germani care detin opere ale artistilor nostri. COSTI ROGOZANU TVR isi lustruieste armele lui Lazarov "Surprize, surprize", "Ploaia de stele" si "Iarta-ma", adica cele trei emisiuni-mina de aur produse de Lazarov pentru Romania 1, se pregatesc incepind de azi pentru atacul de toamna. Formula de prezentare va ramine aceeasi, cu Andreea Marin, Raluca Moianu si Cosmin Cernat in linia intii. Difera doar datele la care cele trei show-uri vor reincepe. Astfel, vineri, 14 septembrie, isi va face intrarea "Ploaia de stele", simbata, 15 septembrie, e rindul "Surprizelor...", iar luni, 24 septembrie, o vom revedea pe Raluca Moianu cu "Iarta-ma". ( R.M. ) Razboiul audientelor In umbra meciului Romania-Ungaria s-a dezvoltat ciuperca "Amprente" Saptamina trecuta, una de tranzitie intre grila de vara a televiziunilor si cea de toamna, inca in pregatire, s-a sfirsit cu o ierarhie ciudata a celor mai vizionate emisiuni tv. Dintre emisiunile produse la noi, nu importate de afara, cu exceptia transmisiunilor sportive, cea mai tare s-a dovedit a fi... "Amprente", de miercuri seara, pe Romania 1, care a avut un rating uluitor, de 20,40%. Explicatia acestui succes fulminant este ora la care a fost difuzata, nu ca ar fi importanta in sine - era, pur si simplu, cu citeva minute inainte de transmiterea meciului Romania-Ungaria. In concluzie, trecem direct la ocupanta locului 2 - Observatorul Antenei 1 de luni seara (13,70%). Acelasi Observator (de noapte, de data asta) ocupa si locul 4 (11,80%), pentru editia de vineri. Am cautat in acest top si Observatorul de marti, 4 septembrie, despre care am fi presupus ca a avut o audienta foarte buna, avind in vedete fulminanta stire ca ne pindeste cutremurul - ei bine, nu l-am gasit. De unde se vede ca stirile neprofesioniste nu atrag totusi publicul atit de tare cum si-ar inchipui unii. Am gasit, pe locul 8, Stirile de dupa-masa de la Antena 1 de marti (cu 8,50%). Pe locul 3 s-a situat Jurnalul de pe Romania 1 de miercuri (cu un rating de 12,20%), iar Jurnalul de noapte al aceluiasi post, din aceeasi zi, s-a situat pe locul 9 (8,10%). Pro TV-ul ocupa locurile de mijloc in acest Top 10 al saptaminii trecute, cu Stirile de la ora 19.00 de vineri (11,80%), cu Fotbal la Maxx, de duminica (9,80%) si cu Stirile de noapte de joi (8,70%). De la Prima, Focus de joi a intrat in top pe locul 10, cu un rating de 7,60%. ALINA PAVEL Cinema, seara de seara, la Prima Toamna la Prima inseamna, in primul rind, filme ale celebrei case de productie 20th Century Fox. "Independence Day", de exemplu, este cotat ca unul dintre cele mai bune zece filme ale tuturor timpurilor - un SF cu 12 nominalizari, cu 6 premii, dintre care 3 Saturn Awards pentru cel mai bun film, cea mai buna regie - clasa SF, cele mai bune efecte speciale; un Grammy pentru cea mai buna compozitie muzicala; un MTV Movie Award pentru cel mai bun sarut (Will Smith si Vivica Fox) si un Oscar pentru cele mai bune efecte. Acestei capodopere ii tin companie "Alien: Renasterea", seria "Cocoon" si "Terminator 2". Filmele de dragoste nu vor lipsi: "Ce zi minunata!" (cu Michelle Pfeiffer si George Clooney) sau "Aleasa inimii" (cu Jennifer Aniston). Al Pacino se dezvaluie complet ca regizor, producator si actor in filmul "In cautarea lui Richard", care este realizat pe ideea deconstructiei operei lui Shakespeare, iar "Romeo si Julieta", cu Leonardo di Caprio, este alta versiune a celebrei piese pe care o veti vedea la Prima. Un "Robin Hood" cu chipul lui Kevin Costner sau "Ace Ventura - Detectivu' lu' Peste" (cu Jim Carrey) sint alte filme celebre care merita vazute. "Ed" este un serial (22 de episoade) care va fi difuzat in fiecare joi seara. Un film creat de producatorii showului "Late Show with David Letterman", despre aventura vietii unui tinar avocat, care, la 30 de ani, traieste o poveste de dragoste neasteptata. ( D.M. ) Seriale noi pentru cei mici, la Antena 1 Alaturi de deja cunoscutele "Flipper", "Pantera roz", "Infanteria stelara" si "Rusty si Uriasul", cei mici vor face cunostinta, incepind din aceasta toamna, cu noi eroi: "Slimer and Friends" este un serial de desene animate inspirat din filmul de mare succes "Ghostbusters - Vinatorii de fantome". Slimer, o fantoma jucausa, isi ajuta prietenii - Peter, Ray, Egon si Winston - in incercarea lor de a prinde fantome, spiridusi si chiar duhuri rele in aglomeratul si neprevazutul New York. "Jackie Chan Adventures" este un serial animat bazat pe viata celebrului actor. Activind in cadrul sectiei 13, o sectie speciala a politiei, Jackie e ajutat in actiunile sale de nepoata sa de 11 ani, Jade. Folosindu-se de arma lor suprema, artele martiale, Jackie si Jade calatoresc pe tot globul, in speranta ca vor gasi talismanul magic inaintea personajului negativ al povestii, Dark Hand. Vocea personajului principal este chiar cea a lui Jackie Chan, care este si producatorul serialului. "The Karate Kid" e inspirat de bine cunoscutul film cu acelasi nume pe care l-ati putut urmari la Antena 1. O tinara din Okinawa vine la Los Angeles pentru a cere ajutorul maestrului Miyagi si al discipolului acestuia, Daniel, pentru a porni in cautarea unui talisman. Dar ei descopera ca un puternic si malefic personaj a trimis pe urmele aceluiasi talisman un samurai modernizat, Yakuga, cu care cei trei eroi vor trebui sa se infrunte. ( D.M. ) Telefonul cititorului "Cine sa faca ordine daca sint ei intre ei?!" Cititorii "Evenimentului zilei" sint sceptici in legatura cu sansele premierului Adrian Nastase de a face ordine in SIF-uri avind in vedere prezenta masiva a membrilor PSD in consiliile de administratie. Dinca Simionel, Bucuresti: "Prezenta masiva a politicienilor in SIF-uri nu va face lumina in activitatea acestor societati, ba, din contra, le va baga in ceata." Anton Amariutei, Botosani: "E cloaca mare acolo. Sunt bagati toti... si unde e mai murdar, hop si Vantu cu afacerile lui. Cine sa faca ordine daca sint ei intre ei?!" Mardare Adiana, Bucuresti: "Cred ca premierul e bine intentionat, dar interesele din SIF-uri sint foarte mari. Nu stiu cine va cistiga pina la urma. Trebuie sa il ajute si altii sa curete conducerile". Artur Neagoe, Timisoara: "Tot un fel de FNI sint si SIF-urile astea... doar ca la FNI a fost furt din buzunarele oamenilor, iar la SIF-uri s-au dat actiunile gratis. In rest, Vantu bate peste tot". In Romania, exista adolescenti care muncesc de la 14-15 ani. Sint si cazuri de copii de 11-12 ani care lucreaza. Unii sint nevoiti sa munceasca, din cauza saraciei. Altii vor, pur si simplu, sa aiba banii lor. - Considerati ca este de dorit ca adolescentii sau chiar copiii sa fie angajati, de la virste fragede? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro. Bila alba/Bila neagra Floarea Solok, mama sociala Are 40 de ani, a nascut si a crescut doi copii si a preluat, anul trecut, inca doi copii - frate si sora - aflati in ingrijirea statului. Povestea pare desprinsa dintr-un film cu happy-end si cu ceva sirop, insa nu e decit adevarul adevarat. Cei doi copii, care suferisera enorm acasa la parintii lor naturali, undeva in judetul Bistrita-Nasaud, si-au gasit o familie. Acum se numara printre premiantii scolii unde invata, si aceasta dupa ce unul dintre ei repetase clasa I, inainte de a fi luat in ingrijire de familia Solok. Cei doi copii nu mai vor sa se intoarca in casa parintilor naturali si isi fac deja planuri pentru anul scolar care se apropie. Luarea in ingrijirea familiilor a copiilor abandonati sau cu parinti nedemni de acest nume este o singura alternativa la caminele de tip cazarma. Dar se vor gasi atitea mame sociale precum Floarea Solok? Ministerul Agriculturii si Alimentatiei Institutia condusa de ministrul Ilie Sirbu se dovedeste depasita, in aceste zile, de amploarea scandalului dintre doua grupuri de interese pesediste, in legatura cu Insula Mare a Brailei. Senatorul Balcan, de la Braila, considera ilegala atribuirea dreptului de exploatare a IMB unei societati apartinind deputatului Tarita, din judetul Neamt. In aceasta confruntare, ministerul de vede prins la mijloc si asteapta, probabil, indicatiile de la partid. Intre timp, datoriile catre producatorii de utilaje agricole ramin neachitate, promisiunile guvernului privind relansarea activitatii in domeniu dovedindu-se, cel putin deocamdata, lipsite de orice temei. Ministerul duce si o politica dezavantajoasa fata de micii fermieri privati, sustinind doar marile exploatatii, acolo unde se afla multi dintre fostii directori de IAS, clienti politici ai PSD. Salvarea a ramas fara medicamente Serviciile de Ambulanta din majoritatea judetelor tarii au epuizat stocurile de medicamente folosite pentru urgentele medicale. Medicii spun ca aceasta situatie a fost cauzata de intirzierea platilor catre furnizori, ca si de lipsa analgezicelor produse pina acum de Sicomed. Trusele medicale sint goale Serviciul de Ambulanta al Municipiului Bucuresti nu mai are medicamente pentru a asigura urgentele medicale. "Nu mai avem Piafen, Algocalmin, Calciu, iar trusele de urgenta ale medicilor sint goale. O sa incercam sa rezolvam problema prin inlocuirea analgezicelor cu Fortral si Tromadol, insa acestea sint de 10-15 ori mai scumpe", a declarat farmacista Serviciului, Gabriela Ionescu. Directorul SAMB spune ca aceasta criza este extrem de serioasa si a fost generata de datoriile pe care institutia le are catre furnizorii de medicamente. "In hotarirea de guvern prin care se alocau bani pentru plata datoriilor spitalelor nu au fost incluse si datoriile serviciilor de ambulanta. Cu banii pe care i-am primit de la Casa de Asigurari pentru acest an platim datoriile de anul trecut iar pina la achitarea restantelor furnizorii refuza sa ne mai livreze medicamente", ne-a declarat directorul SAMB, Mircea Oprisan. El spune ca situatia de la Bucuresti este valabila si in restul judetelor tarii. Singura solutie pentru rezolvarea crizei este suplimentarea fondurilor alocate de Casa de Asigurari Serviciilor de Ambulanta. Situatia nu este valabila in judetele unde actioneaza SMURD-ul. Pe de alta parte, medicii acuza lipsa analgezicelor produse pina acum de Sicomed. Cele mai folosite in urgente - calciu, Piafen, Algocalmin - nu au fost inca inlocuite, cu toate ca reprezentantii Ministerului Sanatatii promisesera sa rezolve problema prin importul de medicamente din Republica Moldova. "Pina acum am primit un singur medicament din import pe care il vom testa timp de doua saptamini. Dupa aceasta perioada se va determina sterilitatea medicamentului si, daca testele sint bune va fi scos la vinzare", ne-a declarat prof. dr. Ioan Fulga, presedintele Agentiei Nationale a Medicamentului. GETA ROMAN Iarna nu-i ca vara Inceputa anul trecut, febra debransarilor de la reteaua de termoficare continua, iar rindurile celor care risca sa inghete de frig in case iarna aceasta se ingroasa pe masura ce afara scade temperatura. Mii de romani au inceput deja sa anunte ca renunta la calorifere. Unii pentru ca nu mai pot suporta cheltuielile uriase generate de apa calda si caldura si prefera sa mai puna o haina in plus la iarna. Altii, care nu au avut apa calda toata vara, s-au gindit ca ar fi mai cistigati daca si-ar monta centrale proprii sau s-ar incalzi cu radiatorul. Debransatilor de bunavoie li se adauga altii de nevoie. Din cauza restantelor mari la plata facturilor de energie termica, locuitorii a mai mult de o treime din cele 32 de orase alimentate cu energie termica de Termoelectrica (11-12) nu au avut apa calda toata vara si, posibil, in lipsa unei interventii guvernamentale, nu vor avea nici caldura in case la iarna. Lor li se adauga si "debransatii" de la reteaua de gaz metan. In orase cum este Birladul, de exemplu, din cauza datoriilor mari, Distrigaz a inchis robinetul de gaze si ameninta sa nu-l redeschida decit dupa ce clientii ajung cu plata la zi. MIHAELA BALEA Falticenii, in frig Municipiul Falticeni va ramine si la iarna fara incalzire, in cazul in care nu se vor gasi bani pentru finalizarea lucrarilor la centrala termica si la punctele termice. Semnalul de alarma a fost tras miercuri de primarul localitatii, Ghiorghi Cornia, in sedinta Comisiei Consultative a judetului Suceava. Apa calda si incalzirea lipsesc de aproximativ patru ani din locuintele falticinenilor, iar situatia economica a localitatii este precara. ( T.A. ) Si fara apa calda, si fara caldura Cum vasluienii nu au mai vazut apa calda de aproape un an, iar la iarna vor plati frigul din case, o parte din ei au socotit ca mult mai cistigati vor fi daca se vor debransa de la reteaua de termoficare. De la inceputul anului si pina in prezent, 1.630 de cetateni au fost debransati, iar 530 dintre acestia si-au instalat centrale termice de apartament. 270 dintre debransati reprezinta numarul persoanelor care nu-si mai pot achita facturile curente deoarece nu au nici un venit. Din 1999 si pina in momentul de fata, numarul debransarilor se ridica la 2.880. Conducerea Goscom Vaslui se asteapta ca, o data cu apropierea perioadei reci, numarul cererilor de debransare sa creasca vertiginos. 400 de familii din Birlad, debransate de la gaz In decurs de numai o saptamina, peste 400 de apartamente din municipiul Birlad au fost debransate de la reteaua de gaz metan. SC Distrigaz Nord SA Tg. Mures, sucursala Iasi, Formatia Operativa de Lucru Birlad, are de recuperat de la populatie peste 2,5 miliarde de lei. In topul datornicilor se afla Asociatia de proprietari nr. 10, cu o datorie de 62 de milioane lei. ( S.S. ) Botosani, rau-platnici Societatea Termica SA Botosani, principalul furnizor de apa calda si energie termica din municipiul Botosani, a dat publicitatii in aceste zile numele tuturor bugetarilor cu restante de peste cinci milioane de lei la plata facturilor pentru serviciile pe care le-au primit pina la sfirsitul lunii trecute. IJP Botosani are 17 angajati rau-platnici cu restante de aproximativ 125 de milioane de lei. Sucursala CEC are doar sapte restantieri la Termica SA, care trebuie sa achite aproape 60 de milioane de lei. ( C.D. ) Fermier englez, ruinat la Ileana Aventura agricola a unui englez intr-un sat din judetul Calarasi l-a pagubit pe acesta de 35.000 de lire sterline, iar procesul in care este implicat ar putea ajunge la Curtea Suprema de Justitie. Povestea sa a ajuns si in paginile saptaminalului britanic "The Sunday Times". Venit printr-un program al Comisiei Europene pentru investitori straini in agricultura romaneasca, Anthony Sabin s-a stabilit, in 1998, in comuna Ileana, la aproximativ 60 de kilometri de Bucuresti. Dupa trei ani de cultivare a paminturilor luate in arenda de la sateni, recolta de anul acesta i-a fost furata de "mafia griului" din zona. S-a asociat cu fostul primar si-au luat in arenda 330 h teren Sosit in 1998 in comuna Ileana, judetul Calarasi, Antony Sabin, un englez in virsta de 45 de ani, a fost gazduit in casa primarului de atunci, Henri Pirsoiu , care i-a devenit si asociat in afacerea pe care urma sa o puna pe picioare. Au infiintat SC "Ileana". "Luam teren in arenda de la sateni si de la primarie, il cultivam cu griu si floarea-soarelui si apoi, la recolta, dadeam persoanelor fizice cite 7-800 de kilograme la hectar, pe linga avansul platit la semnarea contractului cu proprietarul terenului", ne-a spus asociatul englezului, Henri Pirsoiu. Anthony a pornit, in primul an, de la 40 de hectare de teren, ajungind, in aceasta vara, la o suprafata de 330 de hectare cultivate. Totul mergea bine, taranii erau multumiti de cantitatea de grine pe care o primeau de la Anthony Sabin (firmele locale acordau proprietarilor de terenuri cu 200-300 de kg/ha mai putin decit el) si de faptul ca respecta intru totul clauzele contractelor incheiate cu ei. In anul 2000, Anthony a incheiat un contract de asociere cu o firma din Calarasi care detinea 170 ha de teren in comuna Ileana. A acordat firmei 30 la suta avans, urmind apoi sa-i dea din recolta cite 800 kg/ha. Asociatul englezului sustine ca patronul firmei din Calarasi a vindut actiunile unei alte firme, detinuta de un italian, care a pus mina pe recolta semanata si ingrijita de Anthony. Acelasi lucru este relatat si de englez, citat de "The Sunday Times". "Toti voiau sa-l jecmaneasca pentru ca era strain si avea bani" De aici a inceput un adevarat calvar pentru Anthony Sabin, pe care, spun localnicii, "toti voiau sa-l jecmaneasca doar pentru ca era strain si avea bani". Dupa primul termen al procesului si cu doua saptamini inainte de recoltarea suprafetelor luate in arenda, reprezentantii firmei din Calarasi l-au anuntat pe Anthony ca au vindut toate actiunile unui cetatean italian (Eugen Geanny Pascu) si unui roman. Henri Pirsoiu ne-a declarat: "Au intocmit un proces-verbal la fata locului prin care ne-a interzis, mie si lui Anthony, sa intram pe terenul vindut italianului. Au pus si paznici la teren". Intr-o zi, cind s-au dus la terenul pe care-l aveau in arenda, Anthony si Pirsoiu nu au fost lasati sa intre pe ogor. Anthony Sabin a declarat saptaminalului britanic amintit ca "jaful s-a petrecut la lumina zilei, in prezenta a aproximativ 30 de persoane: soferi de combine, carausi si politisti". Surse neoficiale spun ca necazurile pe care le-a intimpinat englezul ar avea in spate persoane foarte importante. Tot oamenii care il respectau pe Anthony pentru cinstea sa sint de parere ca "era tare de treaba englezul, dar i-au pus gind rau marii arendasi din zona care erau nervosi ca el dadea mai mult la hectar proprietarilor de la care lua pamintul in arenda, si nu mai facea lumea afaceri cu ei". Acum, Anthony este plecat din Romania, dar a anuntat ca se va intoarce pe 15 septembrie, mai ales pentru a rezolva problema procesului. Avocata sa, Ionela Tyler, spune ca "Anthony Sabin a plecat foarte suparat in Anglia". M-a mandatat sa fac plingere penala la Parchet. Clientul meu mai crede inca in justitia romana si spera ca aceasta sa rezolve cazul pentru a nu fi nevoit sa se adreseze forurilor internationale", a mai spus Ionela Tyler. Anthony voia sa se mute in Romania definitiv Privit la inceput cu neincredere de localnicii din comuna Ileana, Anthony Sabin a cistigat, in timp, simpatia acestora, dovedindu-se mai darnic si mai cinstit decit arendasii din zona. Anthony are 45 de ani, este casatorit in Oxfordshire (Marea Britanie) si are sase copii. "Inainte sa se intimple toate astea imi spunea ca vrea sa se mute aici definitiv, cu familia si sa faca o miniferma", ne-a spus Pirsoiu. Anthony s-a dovedit foarte harnic. "Nu se dadea in laturi de la nimic. Muncea nemincat aproape toata ziua, uneori venea acasa pe la 12 noaptea, prafuit si rupt de oboseala, dar a doua zi o lua de la inceput", a precizat gazda englezului. Esecul afacerii din comuna Ileana l-a costat pe englez 35.000 de lire sterline. "A pierdut aproape doua miliarde de lei acum, cu nenorocirea asta care i s-a intimplat", a adaugat Pirsoiu. TATIANA DABIJA ISABELLA ALEXANDRESCU Pe scurt Universitate cu balon Universitatea "Al. I. Cuza" Iasi a trimis Ministerului Educatiei si Cercetarii planul de investitii pentru noul an universitar. Specialistii MEC au crezut insa ca este vorba despre o farsa dupa ce au vazut ca in planul de investitii este mentionata intentia de a achizitiona un balon cu aer cald, a carui valoare este estimata la 800 de milioane de lei, care va fi folosit drept material didactic. ( C.D. ) Sotia prefectului de Vrancea, ranita grav intr-un accident Sotia prefectului de Vrancea, Constantin Buza, a fost implicata la sfirsitul saptaminii intr-un grav accident de circulatie, pe raza comunei vrincene Pufesti. Politistii spun ca Liuba Buza, medic orelist in Focsani, conducea cu viteza un autoturism Dacia 1310, a pierdut controlul volanului si s-a izbit de un mal aflat pe marginea drumului. In urma impactului, doctorita Buza a suferit mai multe traumatisme. Ea a fost transportata la Spitalul Militar Central din Bucuresti. ( S.V. ) Turc retinut pentru detinere de armament In urma unei razii efectuate, vineri noaptea, in restaurantul cu specific turcesc "Abu-Abdo", situat in zona Pietei Muncii, politistii l-au descoperit pe Kaya Mehmet, care avea un pistol de calibru 9 mm, marca Browning, precum si 12 cartuse de acelasi calibru, si l-au retinut pentru detinere ilegala de armament. ( I.A. ) Subofiter, trimis in fata Consiliului de Judecata Un angajat al Punctului de Control Trecere Frontiera Vama Veche (Constanta) va fi trimis in fata Consiliului de Judecata, fiind acuzat de nerespectarea metodologiei de lucru. Potrivit Inspectoratului General al Politiei de Frontiera, in urma unui control la unitatea respectiva s-a stabilit ca plutonierul Gabriel Cirjan nu a sesizat ca actele unui autoturism aflat in punctul de frontiera nu mai erau valabile. Desi certificatul de inmatriculare si asigurarea tip "carte verde" ale unui autoturism "Ford Mondeo" erau expirate inca din august, subofiterul i-a permis ucrainencei aflate la volanul masinii intrarea in Romania. ( A.G. ) MApN ofera ajutoare Ministrul apararii nationale doreste sa o ajute pe mama care a donat singe pentru a cumpara rechizite. Mariana Munteanu (27 de ani), cea care si-a vindut bonurile de masa pentru a face rost de bani, a primit telefoane de la zeci de oameni dornici s-o ajute. Ieri , colonelul Ioan Enache a anuntat ca ministrul Pascu a cerut sa ia legatura cu familia pentru a-i oferi un ajutor. ( C.D. ) La un pas de moarte, din cauza unui simbure de pepene Danut Iacob, in virsta de un an si noua luni, din Botosani a fost cu greu salvat, la Spitalul din Iasi, dupa ce un simbure de pepene i-a ajuns tocmai in plamin. "Nu a fost prima data cind i-am dat asa ceva, dar pina acum nu s-a intimplat nimic", a povestit medicilor mama copilului. ( C.D. ) Rabie la Brasov In Brasov a aparut un nou focar de rabie , in urma cu citeva zile, dupa ce s-a descoperit o pisica infestata cu acest virus. Valentin Sasu, medic veterinar in cadrul Directiei Sanitar-Veterinare Brasov, a descoperit ca doua persoane au fost zgiriate de pisica iar alte noua au intrat in contact cu animalul. Acestea au fost vaccinate antirabic. Pina in prezent, in judetul Brasov au aparut 16 focare de turbare, majoritatea la vulpi si pisici. ( C.C. ) Floarea Solok, mama sociala de nota zece Floarea Solok, din Bistrita, are 40 de ani, doi copii si, in urma cu mai multa vreme, a ramas fara serviciu. Acum un an si jumatate s-a gindit sa ia in ingrijire un copil de la stat. S-a dus la Directia de Ocrotire a Copilului Bistrita-Nasaud si a cunoscut-o pe micuta Nicoleta Bruj, care venea din satul de munte Ilva Mare, atunci in virsta de sapte ani. Si cum Nicoleta mai avea un frate in Centrul de Plasament Bistrita, pe Vasile, atunci in virsta de 10 ani, femeia a hotarit pe loc sa-i ia pe amindoi la ea acasa. Asa au ajuns Vasile si Nicoleta in apartamentul Floarei Solok. Toamna trecuta, cei doi copii au fost inscrisi la o scoala bine cotata din Bistrita, Scoala Generala nr. 2, amindoi in clasa intii. La virsta lui, Vasile ar fi trebuit sa inceapa clasa a treia, dar, la el in sat, fusese repetent de doua ori, in clasa intii. Cel care se anunta a fi un elev-problema a devenit insa, datorita grijii aratate de mama sociala Floarea Solok, premiantul clasei. Alaturi de el, a luat premiul intii si sora sa, Nicoleta. Planurile de viitor ale familiei Solok sint foarte clare si la obiect. Cei doi micuti, Nicoleta si Vasile, sa invete la fel de bine in acest nou an scolar, iar Floarea va continua sa aiba grija de toti, sa le faca mincare si sa-i astepte sa vina de la scoala. Floarea spera sa nu vina cei de la Centrul de Plasament sa-i ia pe micuti, dar nici mama lor, de la Ilva Mare. "Noi vrem sa raminem aici, la mama Floarea. Nu mai vrem sa ne intoarcem acasa", ne-a spus si Vasile, care tocmai primise caiete pentru noul an scolar. ( F.D. ) Alte victime in cazul "Moarte metilica" Cinci morti si opt persoane internate in spital este, pina in acest moment, bilantul tragic al intoxicatiei cu alcool metilic de la Onesti. Victimele continua insa sa apara: cinci persoane s-au prezentat in cursul zilei de duminica si ieri dimineata la Spitalul Onesti, unde au recunoscut ca au consumat licori fabricate pe baza de alcool metilic, sustras din combinatul Chimcomplex Onesti. "Pentru ca nu prezentau semnele clinice ale intoxicatiei cu alcool metilic, toate cazurile au refuzat internarea, spunind ca se simt bine", ne-a declarat medicul Doru Androne, director adjunct al Spitalului Onesti. Reamintim ca tragedia de la Onesti il are drept autor principal pe Ion Stavarache, 34 de ani, muncitor la firma RTL din Onesti. El a fost trimis sa execute, impreuna cu alti patru colegi, lucrari de zidarie la Sectia Alchilamine I din combinatul onestean. In doua rinduri, Stavarache a sustras din sectie 7,5 litri de alcool metilic, folosit in mod normal in instalatie. El a impartit apoi otrava colegilor de echipa, dar si altor rude si cunoscuti din oras si din comuna Caiuti, situata in apropiere. Unii dintre cei care au intrat in posesia bauturii au amestecat-o cu apa, suc sau coniac si au servit si alti prieteni cu periculosul produs. Politia si Parchetul au demarat o ancheta care sa stabileasca cum de a fost posibil ca din combinat sa poata fi sustras alcool metilic. NICOLETA BICHESCU Noua blocada la Resita Siderurgistii resiteni au blocat si ieri, timp de citeva ore, intrarea in oras. La un moment dat, sindicalistii au bruscat un sofer care voia sa treaca mai departe, ca sa mearga la copilul internat in spital. Liderul sindical Iancu Muhu a declarat, dupa o intilnire cu prefectul de Caras Severin, Gheorghe Balan, ca, de miine, 50 de sindicalisti vor intra in greva foamei si ca nu va raspunde de urmatoarele forme de protest la care vor recurge muncitorii. ( D.B.T. ) "Muncitorii trebuie sa inteleaga ca se cauta solutii" "Blocind strazile, muncitorii de la Resita nu vor face decit sa izoleze localitatea", a declarat ieri premierul Adrian Nastase. Dupa intilnirea cu deputatii PSD de la Palatul Parlamentului, prim-ministrul a afirmat ca "executivul face eforturi pentru rezolvarea problemei de la Resita", iar "muncitorii nemultumiti de privatizare trebuie sa inteleaga ca se cauta solutii". Nastase s-a exprimat in sensul cautarii "unor solutii de eventuala refacere a angajamentelor anterioare". TEODORA GEORGESCU Editia de Transilvania Patru celulare pentru doi demnitari Prefectul de Timis, Horia Ciocirlie, a recunoscut public faptul ca, desi in institutie exista doar doi demnitari - el si subprefectul Dorel Gatlan-, dotarea cu telefoane mobile este, raportat la indicatiile premierului Adrian Nastase, dubla. Adica, sint patru celulare platite din banii institutiei. La rindul lui, subprefectul Gatlan a spus ca aceste telefoane sint luate in conditii avantajoase de tarif, cu minute incluse. "Ce am depasit am platit din propriul buzunar", ne-a declarat el. Prefectul Horia Ciocirlie a mai anuntat ca va fi cu ochii pe intreg personalul prefecturii care apeleaza mult prea des la telefoanele institutiei pentru a-si rezolva problemele personale. GEORGETA PETROVICI Biserica Greco-Catolica vrea casa lui Florin Piersic "Arhepiscopia Ortodoxa a Vadului Feleacului si Clujului solicita mai multe imobile care au ca principala destinatie spatii de locuit sau diverse terenuri. O alta solicitare a venit din Partea Bisericii Greco-Catolice care revendica imobilul situat pe strada Bolintineanu 10 sau case parohiale", ne-a declarat directorul Directiei de Administrare a Fondului Imobiliar din Primaria Cluj-Napoca, Gavril Boitos. MIHAI SOICA Conturi poprite la Bistrita-Nasaud Potrivit adresei nr 2835 din 7 septembrie 2001, Trezoreria municipiul Bistrita a poprit contul financiar al Prefecturii Bistrita-Nasaud ca urmare a nepunerii in aplicare a sentintei Tribunalului BN, nr. 499/25 iunie 2001, privitoare la repunerea in drepturi a fostului director, Dorin Teodorescu. Dat afara in iunie 2001, Dorin Teodorescu si-a cautat dreptatea la Judecatoria Bistrita si, ulterior, la Tribunalul Bistrita-Nasaud, cistigind toate procesele. Cu toate acestea, nici pina astazi el nu a fost repus in drepturi, desi a facut demersurile necesare pe linga actuala conducere a Prefecturii. Prin urmare, Dorin Teodorescu s-a adresat organelor in drept sa aplice legea si sa fie reincadrat in postul de consilier-expert gr. A, la prefectura bistriteana, institutie care are si obligatia sa-i plateasca salariile aferente pentru perioada dintre concedierea sa si data repunerii in drepturi. Este vorba, in total, despre peste 20 de milioane de lei. Intrebat de situatia popririi contului institutiei pe care o conduce, prefectul de Bistrita-Nasaud, Grigore Rusu, a declarat ca a luat la cunostinta situatia lui Dorin Teodorescu la inceputul lunii august, inainte de a pleca in concediu de odihna si ca, inca de atunci, a facut demersurile necesare pentru a rezolva problema. Mai precis, el i-a cerut ministrului administratiei publice, Octav Cozmanca, suplimentarea bugetul de cheltuieli cu suma datorata lui Teodorescu. FLORICA DURA Prefectura Cluj, ceruta de proprietari Cladirea in care isi desfasoara activitatea Prefectura si Consiliul Judetean Cluj a fost revendicata de catre Camera de Comert si Industrie (CCI). Potrivit lui Gavril Boitos, director al Directiei Imobiliare de Stat din cadrul Primariei Cluj-Napoca, CCI a fost proprietara cladirii pina in anul 1958, cind aceasta a fost nationalizata. "In baza articolului 16 din Legea 10, retrocedarea in natura nu este posibila deoarece sediile in care isi desfasoara activitatea institutiile de stat nu pot fi retrocedate. Eventual, daca comisia de retocedare va stabili, CCI poate beneficia de masuri reparatorii", a declarat Boitos. La rindul sau, presedintele Camerei de Comert, Gheorghe Muresanu, a declarat ca actualul sediu al Palatului Administrativ "a fost construit de Camera de Comert, pentru Camera de Comert". "Noi avem datoria sa facem acest lucru pentru ca este cladirea Camerei. Daca nu ni se restituie cladirea, vom alege varianta despagubirilor; daca ni se restituie, o vom lasa prefecturii, careia ii vom cere chirie un leu", preciza Gheorghe Muresanu. Cladirea revendicata, planificata a se construi inca din anul 1909, a fost data in folosinta abia in anul 1912, fiind sediul Camerei de Comert pina in anul 1949, cind regimul comunist a desfiintat sistemul camerelor de comert. "Acesta a fost sediul nostru pina in anul 1949, cind a trecut in patrimoniul Ministerului Comertului si in folosinta Sfatului Popular de pe vremea aceea", spune Gheorghe Muresanu. Reinfiintata in anul 1990, Camera de Comert Cluj a "trecut" de atunci prin mai multe locatii: sediul Bankcoop de pe str. Matei Corvin, vechea primarie si fostul Hotel Astoria unde functioneaza in prezent. EMANUEL CIOCU MIHAI SOICA Masinile pentru elevi, prea greoaie 34 de autoutilitare destinate transportului copiilor din satele izolate catre scolile situate in centrele de comuna din sapte judete din Transilvania au fost distribuite ieri, la Cluj-Napoca, in baza programului guvernamental "Reabilitarea invatamintului rural". Pretul autoutilitarelor variaza intre 10.000 si 12.000 de dolari, in functie de model. Directorul general al ARO, Aurel Dordea, a precizat ca unul dintre modelele adoptate, ARO 338, a fost exportat in Venezuela, unde este folosit pe post de maxi-taxi. Cit despre modelul ARO 429, acesta este cu totul nou pe piata romaneasca, pretul lui fiind de 12.000 de dolari. Cei destinati sa le deserveasca, insa, s-au aratat nemultumiti de faptul ca masinile sint foarte voluminoase si foarte grele. "Se vede faptul ca acest model a fost construit in graba. Pe spate, fiind foarte grea, trebuia sa aiba o roata dubla. O sa le vedem in lucru si o sa ne pronuntam dupa, dar parerea mea este ca, peste un an, toate masinile vor fi pe butuci", a declarat Ioan Rusu, unul dintre soferi. In legatura cu motorizarea, directorul ARO a precizat ca aceasta este asigurata de un motor cu turbosuflanta construit in premiera la Cimpulung. "Va pot spune ca guvernul, prin comanda lansata, a relansat uzina de la Cimpulung, iar cu cele 75 de miliarde, valoarea totala a masinilor, am reusit sa ajungem la zi cu plata salariilor, ramase restante pe mai multe luni", a precizat directorul Dordea. MIHAI SOICA Revendicare la Vata Bai Statiunea turistica a RomTelecom, Vata Bai, din judetul Hunedoara, este revendicata de urmasii fostilor proprietari. Cetatenii israelieni Mordechai Baen Barak, fost Ioan Iuliu Berkovits, si Gheorghe Berkovits au inaintat Primariei comunei Vata de Jos o notificare in care solicita retrocedarea statiunii. Avocatul Iuliu Cutas, reprezentantul israelienilor, afirma ca petentii sint urmasii fostilor proprietari Berkovits (Aladar, Stefan si Iuliana), care au detinut statiunea pina in anii 40. Ca sa scape de confiscarile incepute in acea vreme, fostul proprietar a vindut statiunea Vata Bai unui cetatean roman din Arad. Dupa razboi, prin Decretul 92/1950, a fost nationalizata si a trecut ulterior in patrimoniul fostului OJT Hunedoara, de unde a fost cumparata, cu 134 de milioane de lei de RomTelecom. ( D.B.T. ) Firimituri la rectificare Rectificarea bugetara din toamna, in care multi primari ai comunelor si oraselor salajene si-au pus nadejdea, s-a dovedit a fi o mare dezamagire. Astfel, primarii au fost informati ca suma virata Consiliului Judetean Salaj este de 610 milioane lei, in vreme ce cele trei orase si comunele vor trebui sa se gospodareasca cu 1,83 miliarde lei. CAMELIA BUHASCHI Prostituata la 14 ani Florentina Aldea, din Remetea Mare - Timis, a ajuns, la numai 14 ani, una dintre cunoscutele dame de companie de pe Calea Aradului din Timisoara. Ea a fost depistata "in exercitiul functiunii", acostind barbati care puteau foarte bine sa-i fie parinti, carora le propunea partide de sex contra unor sume cuprinse intre 150.000 si 200.000 de lei. Data fiind fragezimea virstei prostituatei, cunoscatorii spun ca preturile ei erau dintre cele mai mici, lucru confirmat si de proxenetul Constantin-Ciprian Gruescu (20 de ani), din Anina, care a declarat ca este vorba despre "preturi promotionale". Celor doi li s-au intocmit dosare penale, fetei pentru prostitutie, iar tinarului pentru proxenetism. GEORGETA PETROVICI Protest la prefectura Circa 40 de lideri ai Sindicatului "Apararea" de la Uzina de armament din Cugir au protestat ieri, timp de trei ore, in fata sediului Palatului Administrativ din Alba Iulia. Liderul sindicatului, Ioan Neagu, a declarat ca, in aceasta luna, 500 de salariati au primit preavize pentru intrarea in somaj, urmind ca, pina la sfirsitul anului, numarul celor disponibilizati sa ajunga la 4.700. De aceea, protestatarii au cerut prelungirea somajului tehnic cu inca doi ani, timp in care sa se desfasoare o restructurare graduala a uzinei. "Daca aveau niste manageri competenti, la valoarea muncitorilor, noi puteam trai foarte bine. Protestam in principal impotriva guvernului, a primului-ministru, care vrea sa ne lase pe drumuri, in conditiile in care intregul oras Cugir traieste din uzina si nu avem alta sursa de venit. Noi facem export pe dolari si traim de pe o zi pe alta", a subliniat Norica Avram, unul dintre liderii din uzina. LUCIAN DOBRATER Ecaterina Andronescu conduce si masina ministerului La intilnirea pe care a avut-o ieri, la Cluj-Napoca, ministrul educatiei si cercetarii, Ecaterina Andronescu, a sosit la volanul unui autoturism Dacia NOVA aflat in proprietatea MEC. Ecaterina Andronescu spune ca, din luna ianuarie pina in prezent, a parcurs 27.000 de kilometri. "In deplasarile mele prefer sa conduc singura si sa nu apelez la serviciile vreunui sofer sau insotitor. Este mai convenabil asa". In timpul peregrinarilor prin tara, ministrul a fost oprit de nenumarate ori de catre echipaje de politie. "In general sint imediat recunoscuta, dar mi s-a intimplat odata ca un agent de circulatie sa-mi ceara, la un control, foaia de parcurs". MIHAI SOICA Floarea Solok, mama sociala de nota zece Floarea Solok, din Bistrita, are 40 de ani, doi copii si, in urma cu mai multa vreme, a ramas fara serviciu. Acum un an si jumatate s-a gindit sa ia in ingrijire un copil de la stat. La Directia de Ocrotire a Copilului Bistrita-Nasaud a cunoscut-o pe micuta Nicoleta Bruj, atunci in virsta de sapte ani. Si cum Nicoleta mai avea un frate in Centrul de Plasament Bistrita, pe Vasile, atunci in virsta de 10 ani, femeia a hotarit pe loc sa-i ia pe amindoi la ea acasa. Asa au ajuns Vasile si Nicoleta in apartamentul modest al Floarei Solok. Toamna trecuta, cei doi copii au fost inscrisi la o scoala bine cotata din Bistrita, Scoala Generala nr. 2, amindoi in clasa intii. La virsta lui, Vasile ar fi trebuit sa inceapa clasa a treia, dar, la el in sat, fusese repetent de doua ori, in clasa intii. Cel care se anunta a fi un elev-problema a devenit insa, datorita grijii aratate de mama sociala Floarea Solok, premiantul clasei. Alaturi de el, a luat premiul intii si sora sa, Nicoleta. FLORICA DURA Lacatul pe primarii Primariile din Valea Jiului se confrunta cu cea mai mare criza financiara a ultimilor zece ani. Bugetele locale au secat, iar primarii ii trimit in concediu fara plata pe angajati pentru ca nu mai au bani nici macar de salarii. Primii care au patit-o sint angajatii Primariei orasului Lupeni, care au fost trimisi, incepind de ieri, in concediu fara plata. "Vom ramine in primarie doar eu, viceprimarul si secretarul primariei", a declarat primarul Cornel Resmerita. Pentru a nu ramine primaria goala, o parte din angajati au fost de acord totusi sa lucreze benevol. Primarul Resmerita spune ca s-a ajuns in aceasta situatie critica din cauza Companiei Nationale a Huilei, care nu si-a platit impozitele si taxele catre bugetul local, acestea ridicindu-se la peste 25 miliarde lei. Din acest motiv, plata ajutoarelor sociale a fost sistata de patru luni, a fost suspendata functionarea cantinei de ajutor social, unde mincau peste 200 de persoane, si, in plus, primaria nu a putut sa-si achite cota parte din suma destinata pentru lucrarile comunitare din cadrul programului de masuri active de combatere a somajului. De asemenea, din lipsa banilor, nu s-a putut investi in reparatii la scoli sau la centralele termice. De aceea, citeva sute de apartamente risca sa nu aiba caldura la iarna, iar elevii sa invete in conditii improprii. In loc de 14 miliarde de lei, C.N.H. a platit abia a mia parte Pentru ca peste 70% din bugetele locale sint constituite din impozite si taxe datorate de C.N.H., toate primariile din Valea Jiului se confrunta cu situatii critice. Ele nu mai au bani nici macar pentru cheltuieli curente, fiindu-le taiate liniile telefonice sau curentul electric. La Petrila au fost intrerupte, inca din 1 septembrie, toate formele de protectie sociala. Primarul Ilie Paducel spune ca institutia nu mai poate sa faca fata nici cheltuielilor curente. Aici nu s-au facut nici un fel de investitii, astfel incit atit scolile, cit si centralele termice sint intr-o situatie dezastruoasa. Primarul din Aninoasa, Ilie Botgros, spune ca, de joi, va recurge la aceeasi solutie ca in cazul Primariei din Lupeni. "De noua ani sint primar, insa niciodata nu m-am confruntat cu un astfel de blocaj financiar. Din 14 miliarde de lei pe care C.N.H. trebuia sa le dea pentru impozit, am primit abia a mia parte, adica doar 14 milioane", afirma Ilie Botgros. Primaria municipiului Petrosani a acumulat datorii foarte mari, de 14 miliarde lei, la lucrarile de combatere a somajului, protectie sociala, salariile personalului sau salubrizare. Criza financiara cu care se confrunta primariile din Valea Jiului va fi discutata miercuri, 12 septembrie, la Ministerul Industriilor si Resurselor. Toti primarii spun ca vor cere ministerelor de resort sa intervina la C.N.H. ca sa-si achite datoriile catre bugetele locale. Daca situatia nu se va rezolva, primarii sint hotariti sa trimita toti angajatii acasa si sa inchida primariile. MARIUS MITRACHE Noua blocada la Resita Siderurgistii resiteni au blocat si ieri, timp de citeva ore, intrarea in oras. La un moment dat, sindicalistii au bruscat un sofer care voia sa treaca mai departe, ca sa ajunga la copilul internat in spital. Liderul sindical Iancu Muhu a declarat, dupa o intilnire cu prefectul de Caras Severin, Gheorghe Balan, ca, de miine, 50 de sindicalisti vor intra in greva foamei si ca nu va raspunde de urmatoarele forme de protest la care vor recurge muncitorii. ( D.B.T. ) "Muncitorii trebuie sa inteleaga ca se cauta solutii" "Blocind strazile, muncitorii de la Resita nu vor face decit sa izoleze localitatea", a declarat ieri premierul Adrian Nastase. Dupa intilnirea cu deputatii PSD de la Palatul Parlamentului, prim-ministrul a afirmat ca "executivul face eforturi pentru rezolvarea problemei de la Resita", iar "muncitorii nemultumiti de privatizare trebuie sa inteleaga ca se cauta solutii". Nastase s-a exprimat in sensul cautarii "unor solutii de eventuala refacere a angajamentelor anterioare". TEODORA GEORGESCU Mai sint si politisti cinstiti Dorian Wilhem Woitek, cetatean roman cu domiciliul stabilit in Germania, a incercat sa introduca in tara, in noaptea de vineri spre simbata, un autoturism Mercedes clasa S 400 CDI furat. El le-a oferit 1.000 DM politistilor de frontiera de la PCTF Moravita. Dar a fost refuzat, politistii descoperind mai multe neconcordante in documentele prezentate la control. In urma investigatiilor intreprinse impreuna cu Biroul Interpol din IGP Bucuresti si Centrul Zonal de Combatere a Crimei Organizate Timis, s-a stabilit ca Mercedesul era furat si figura ca dat in urmarire de catre autoritatile elvetiene. Pe numele lui Woitek a fost deschis un dosar de urmarire penala, acesta fiind acuzat de fals in inscrisuri oficiale si uz de fals. Procurorii de la Parchetul de pe linga Judecatoria Timisoara au dispus ca traficantul de masini sa fie cercetat in stare de libertate cu interdictia de a parasi municipiul Timisoara, pe timp de 30 de zile. SERGIU MIAT Pedeapsa publicarii in presa este de ajuns Referitor la scandalul produs in urma cu o saptamina la Facultatea de Istorie din cadrul Universitatii Babes-Bolyai cu privire la publicarea unui suport de curs pentru studentii de la Sectia invatamint la distanta, care cita copios din Nicolae Ceausescu, Ecaterina Andronescu, ministrul educatiei nationale, a declarat ca a fost vorba de o neatentie din partea profesorului, caruia ii apartine intreaga vina. Ministrul Andronescu spune insa ca n-ar trebui luate masuri mai drastice impotriva acestuia. "Pedeapsa publicarii in presa, ca si masura disciplinara aplicata, cred ca este de ajuns", a mai declarat Ecaterina Andronescu. MIHAI SOICA Fetita omorita de Amanita Phaloides Denisa Otvos (4 ani), din Alesd - Bihor, a murit ieri dimineata din cauza consumului de ciuperci otravitoare. Fetita consumase ciuperci din specia Amanita Phaloides, unele dintre cele mai otravitoare, vineri, impreuna cu familia sa. In seara aceleiasi zile, copilul a inceput sa se simta foarte rau si a fost dus de urgenta la spitalul din Oradea, unde s-a confirmat diagnosticul de intoxicatie cu ciuperci. Duminica, fetita a fost adusa la Cluj, la Sectia de dializa a Clinicii de Pediatrie II. Medicii clujeni s-au luptat toata noaptea de duminica spre luni ca sa salveze viata copilului, dar ieri, in jurul orei 9.00, micuta a decedat. EMANUEL CIOCU Ars de viu Un muresean a ars de viu dupa ce locuinta i-a fost cuprinsa de flacari. Duminica, in jurul orei 7.00, in locuinta lui Attila Mailat, 31 de ani, din Balauseri-Mures, a izbucnit un incendiu. La fata locului s-a deplasat o echipa de pompieri care a localizat focul. Intr-una din camere, ei au descoperit cadavrul proprietarului, care locuia singur si era cunoscut de sateni ca un impatimit al alcoolului. Pe corpul lui Mailat nu s-au observat urme de violenta. Cauza mortii va fi stabilita dupa efectuarea necropsiei. ( A.G. ) Nou focar de rabie In Brasov a aparut un nou focar de rabie , in urma cu citeva zile, dupa ce s-a descoperit o pisica infestata cu acest virus. Valentin Sasu, medic veterinar in cadrul Directiei Sanitar-Veterinare Brasov, a descoperit ca doua persoane au fost zgiriate de pisica iar alte noua au intrat in contact cu animalul. Acestea au fost vaccinate antirabic. Pina in prezent, in judetul Brasov au aparut 16 focare de turbare, majoritatea la vulpi si pisici. ( C.C. ) Barca cu motor, capturata pe Dunare Dupa o urmarire ca in filme, o patrula a Politiei de Frontiera din cadrul Sectorului Moldova Veche, aflata in misiune, a capturat luni noaptea o barca cu motor care se indrepta spre malul iugoslav. Persoana care conducea barca a scapat, sarind in Dunare. In barca retinuta au fost gasite 18.700 de pachete de tigari, doua motoare de barca marca "Mercury" si un telefon mobil Nokia, valoarea totala a capturii fiind de peste 600 milioane lei. De asemenea, autoritatilor de frontiera iugoslave li s-a cerut retinerea celui in cauza. ( D.B.T. ) Divortat si spinzurat Lakatos Jozsef, 46 de ani, din localitatea Sarmasag, judetul Salaj, a fost gasit, ieri dimineata, spinzurat in propria locuinta. Cunoscut in evidenta dispensarului medical din localitate ca suferind de afectiuni psihice, in urma separarii de sotie si cei doi copii, pe care i-a maltratat in repetate rinduri, barbatul devenise si un alcoolic inrait. In ultima vreme, Lakatos locuia impreuna cu mama sa, pe care o ameninta mereu ca se va spinzura. CAMELIA BUHASCHI Servicii Centralele termice individuale va asigura la iarna Caldura, la o treime din pretul RADET Plata intretinerii va deveni la iarna cosmarul lunar al romanului. O familie obisnuita scoate lunar din buzunar intre un milion si doua milioane numai pentru aceasta plata, in conditiile in care salariul mediu net pe economie este de 3 milioane de lei. Cea mai mare parte din bani acopera cheltuielile pentru apa calda si caldura. Si totusi, exista o solutie. Firma Pret Adresa Telefon CRICOS 14 - 18.000.000 lei (-TVA) Aleea Foisor nr. 14A 01.252.81.59 PLUTOS 20 - 32000.000 lei (+TVA) Nicolae Constantin nr 8 01.230.35.52 IVP 1 .309 - 2.681 DM (-TVA) Bd. Ferdinand nr.116 01.211.51.10 INSATERM 1.309 - 2800 DM (-TVA) Bd. P. Protopopescu nr.96 01.252.84.95 ROMSTAL 1.309 - 2.800DM (-TVA) Armata Poporului nr. 22 01.430.09.24 RADIANT 1.332 - 2.349DM (-TVA) Calea 13 Septembrie nr 8 01.411.22.58 FERROLI 430 - 600 EURO (-TVA) Bd. Natiunilor Unite nr 8 01.336.24.87 BUDERUS 2.518 DM (-TVA) Soseaua Giurgiului nr 14 01.336.76.23 RADET isi poate pierde clientii Experienta arata ca cei care se debranseaza de la retea folosind mijloace alternative de producere a energiei termice platesc mult mai putin decit cei care ramin bransati. Pe de alta parte, suma pe care trebuie s-o plateasca cei care ramin bransati creste in permanenta. Pretul gigacaloriei s-a marit, incepind cu 1 septembrie, de la 350.000 la 550.000 de lei si va incarca serios nota de plata pe care va trebui s-o achitam in aceasta iarna. Pe de alta parte, fiecare consumator debransat este un client pierdut pentru RADET, care se vede in pericol de a ramine fara obiectul muncii. Una dintre solutii pentru economisirea banilor platiti pentru caldura este centrala de apartament sau de scara. Aceste tipuri de centrale se amortizeaza repede daca tineti cont de faptul ca valoarea intretinerii scade la mai putin de jumatate din valoarea celei platite inainte. Regia considera ca debransarile nu sint o solutie Desi RADET isi recupereaza cu greu banii de la populatie, nu vede cu ochi buni debransarile. Seful Serviciului Tehnic de la RADET, Vasile Ramba, invoca tot felul de motive ca sa justifice ezitarile Regiei de a aproba montarea centralelor termice de apartament. Unul dintre motive ar fi acela ca prin montarea lor ar creste poluarea cu bioxid de carbon. "Imaginati-va un bloc de 10 etaje, de la ferestrele caruia iese, la fiecare etaj, cite un horn pe care se elimina dioxid de carbon. In scurt timp, locatarii nu vor mai putea sa deschida ferestrele", spune seful Serviciului Relatii cu Publicul RADET, Mihail Popescu, uitind ca exista si centrale fara cos de fum. "Debransarea mai multor apartamente dintr-un bloc conduce la necesitatea refacerii instalatiilor interioare pentru apartamentele ce au ramas racordate, determinind costuri suplimentare pentru acestea", sustine Vasile Ramba. "Este necesara redimensionarea si marirea diametrelor racordurilor de gaze cind capacitatea acestora va fi depasita", mai spune Ramba. Insa problema gazelor ar putea fi a ROMGAZ-ului, in nici un caz a RADET-ului. "Nu avem nici o problema de genul acesta. E putin tendentioasa aceasta afirmatie", comenteaza seful Serviciului Relatii cu Presa al ROMGAZ, Florin Georgescu. Primarul general al Capitalei, Traian Basescu, considera ca opozitia pe care o manifesta Regia in problema centralelor individuale sau de scara tine de competenta si ca RADET se lupta de fapt sa-si pastreze monopolul. Atit centralele termice, cit si accesoriile de care aveti nevoie le puteti achizitiona de la firme specializate care, multe dintre ele, se ocupa si cu instalarea centralelor. ADRIANA ITU IOANA MOLDOVEANU - cerere la Romgaz pentru obtinerea avizului de instalare a unui contoar propriu; cererea trebuie sa contina acordul din partea asociatiei de locatari; - cerere la RADET pentru debransare; de asemenea, aceasta cerere trebuie sa contina acordul asociatiei de locatari. Centralele individuale scad pretul de trei ori Pentru un apartament cu patru camere din Bucuresti, doua persoane au platit, in cele trei luni ale iernii trecute, in medie, 1.500.000 de lei. Pentru un apartament identic, la acelasi etaj, cu centrala proprie, factura a fost redusa la aproape o treime, adica aproximativ 600.000 de lei. Solutia RADET RADET are o solutie proprie pentru individualizarea consumului de energie termica. Aceasta consta in instalarea unor repartitoare de costuri, adica a unor aparate cu termostat, montate pe calorifere, care duc la individualizarea consumului (amanunte, in unul dintre numerele viitoare ale paginii de servicii). Liceele particulare, o optiune relativ noua pentru elevi Cei care si-au luat anul acesta examenul de capacitate pot sa opteze pentru locurile din liceele de stat sau pentru cele din liceele particulare. In general, spre acestea din urma se orienteaza cei care nu au obtinut un loc convenabil in liceele de stat. In Bucuresti sint licee particulare recunoscute de Ministerul Educatiei, cu profiluri diversificate. Ele au clase de matematica-fizica, informatica, filologie, dar si clase cu profil tehnologic: servicii, finante, contabilitate. Acte necesare pentru inscriere: -dosar plic -adeverinta de capacitate -fisa matricola de la scoala generala -adeverinta medicala -certificat de nastere si copie -buletin si copie Cum sa va feriti de turbare Cazurile de muscaturi au devenit ceva obisnuit, in ciuda eforturilor primariei de a reduce numarul ciinilor vagabonzi. Pentru ca astfel de accidente pot fi urmate de infectii deosebit de periculoase, va prezentam masurile pe care trebuie sa le luati in astfel de situatii: - chiar si cea mai mica zgirietura provocata de muscatura unui ciine trebuie tratata de urgenta, cu cea mai mare atentie, mai ales in cazul copiilor si mai ales in cazul ranilor de la nivelul fetei si membrelor; - rana trebuie spalata cu multa apa curata (preferabil sterila - fiarta si racita), sapun, dupa care trebuie dezinfectata si protejata cu un pansament steril; - adresati-va cit mai repede unui medic; - in spital, tratamentul trebuie inceput imediat; - daca animalul nu este vaccinat impotriva turbarii, trebuie tinut sub observatie timp de 15 zile. Indiferent de situatie, persoana muscata trebuie sa inceapa un tratament cu vaccin antirabic; - impotriva tetanosului trebuie facut cit de repede posibil un vaccin, iar pentru cei care au mai facut vaccin, un rapel; - impotriva infectiilor provocate de alti germeni (streptococi, stafilococi, leptospire etc.) se incepe un tratament cu penicilina injectabila si acid clavulinic sau tetraciclina, timp de 48 de ore; - impotriva durerilor va fi administrat un antalgic (antidureros); - rana nu trebuie inchisa complet timp de 24 de ore dupa muscatura; - rana trebuie urmarita de medic timp de cel putin 10 zile. Cei muscati de ciini sau de alte animale se pot adresa Centrului Antirabic din cadrul Spitalului Colentina, tel. 2105070, sau in centrele antirabice existente in orasele resedinta de judet. Dr. NICOLAE LEAHU Prezentarea la interviu Interviul pentru obtinerea unei slujbe nu este un examen sau un concurs, ci o oportunitate de a afla mai multe despre firma si pozitia care vi se ofera. In timpul interviului, va puteti confirma si daca acela este locul pe care il doriti. Angajatorul face prin interviu o prima evaluare a abilitatilor pe care le aveti. Iata citeva sfaturi: - Relaxati-va! Priviti interviul ca pe o discutie cu cel mai bun prieten. Fiti punctuali, iar daca se intimpla sa nu ajungeti la timp, anuntati; astfel veti da dovada de seriozitate. - Imbracati-va corespunzator cu pozitia pe care vreti sa o obtineti. Evitati fardurile in exces si cautati parfumurile cu miros neutru. - Stringeti mina intervievatorului cu fermitate si caldura. Aratati entuziasm. Zimbiti si uitati-va in ochii lui/ei. Va va da mai multa incredere si veti face si o impresie buna. - Dati raspunsuri scurte, clare si la obiect. Fiti onesti. Daca nu intelegeti o intrebare, nu ezitati sa cereti lamuriri; daca nu stiti raspunsul, e mai bine sa recunoasteti acest lucru. - Fiti clari in ceea ce priveste situatiile delicate, cum ar fi motivul parasirii unei companii, explicind situatia din perspectiva dv. - Vorbiti la persoana intii si folositi cit mai mult verbele active (ex.: "am facut" si nu "se face", "am realizat" si nu "am avut de realizat") - Evitati sa folositi termeni tehnici si exprimari generale. Explicati pas cu pas responsabilitatile avute si cum le-ati realizat. - Fiti increzatori in fortele proprii. Nu e momentul pentru modestie. CRISTINA GAFTA H.R.D. Dezvoltare Resurse Umane consultant tel. 321.22 29 fax. 320.58.05 Amenzi contraventionale Putini oameni se pot lauda ca nu au luat macar o amenda in viata lor. De aceea, e bine sa stiti ca amenzile sint de doua feluri: contraventionale si penale. Amenzile contraventionale sunt cele mai usoare, cele pe care le acorda in mod obisnuit agentul de circulatie, cele pentru tulburarea linistii publice, cele care ar trebui sa se dea pentru cei care calca pe iarba sau rup florile, pentru cei care incalca normele de protectie a consumatorului etc. Contraventiile se sanctioneaza cu avertisment sau cu amenda. Actele normative de stabilire si sanctionare a contraventiilor prevad si posibilitatea confiscarii. Pot fi confiscate bunurile produse si dobindite prin contraventie, daca nu sunt restituite persoanei vatamate, si lucrurile care au servit la savirsirea contraventiei, daca apartin contravenientului. Cele a caror detinere sau circulatie este interzisa de lege vor fi, de asemenea, confiscate, indiferent cui apartin. Trebuie sa stiti ca nu este contraventie fapta savirsita in legitima aparare, din cauza unei intimplari care nu putea fi prevazuta, precum si acelea savirsite prin constringere sau in stare de necesitate. Nu este, de asemenea, contraventie fapta savirsita din cauza starii mintale sau a vreunei infirmitati. De asemenea, minorii sub 14 ani nu pot fi sanctionati contraventional. Aplicarea sanctiunii se prescrie dupa trei luni sau dupa un an in cazul in care fapta a fost urmarita initial ca infractiune. AVOCAT CATALIN-EMIL MALAIA Relatii la 01423.18.53 [43][pl.dll?rid=expresro] 