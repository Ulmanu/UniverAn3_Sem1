 Pe urma banilor pierduti din transferul "stelistului" Ilie Dumitrescu Generalul Otelea, judecat pentru o gaura de 1,8 milioane de dolari Generalul Cornel Otelea a fost trimis in judecata prin rechizitoriul intocmit de gen. Dan Voinea, seful Sectiei Parchetelor Militare, pentru o inselaciune de 1.800.000 dolari in dauna MApN, care are in subordine clubul de fotbal "Steaua". Banii reprezinta o diferenta disparuta din contractul de transfer catre clubul englez "Tottenham Hotspur" a jucatorului Ilie Dumitrescu, contract incheiat in 1994. C.V. Tudor, Temesan si Viorel Paunescu, pe banii Stelei La sfirsitul anului 1996, conducerea MApN, in subordinea caruia se afla "Steaua", a ordonat efectuarea unui control financiar in timpul caruia s-a constatat ca in contabilitatea clubului era vraiste. Contractul de transfer al lui Ilie Dumitrescu nici macar nu fusese datat si inregistrat in evidente. Valoarea contractului (inscrisa de mina) era de 2.500.000 dolari, in loc de 4.300.000 dolari, cit era in realitate. S-au gasit nereguli financiare si la contractul de transfer al lui Gica Hagi la "Real Madrid". De asemenea, inspectorii financiari ai Armatei au descoperit ca au fost date prime de joc si unor persoane care nu erau jucatori. Alte sume au fost cheltuite pentru deplasarile unor VIP-uri la diverse meciuri din strainatate. Intre cei care s-au bucurat de astfel de favoruri ale conducerii clubului de fotbal "Steaua" s-au aflat Corneliu Vadim Tudor, Razvan Temesan, Viorel Hrebenciuc, Viorel Paunescu. Parchetul Militar a considerat ca acest aspect nu reprezinta infractiune, motiv pentru care sumele risipite urmeaza a fi recuperate pe cale civila. Cornel Otelea recunoaste ca Ilie Dumitrescu a fost vindut pentru 4,3 milioane de dolari Dupa expertize si contraexpertize economico-financiare, derulate pe parcursul a aproape patru ani, cercetarea penala, potrivit procedurii, s-a limitat doar la disparitia sumei de 1.800.000 dolari din vinzarea jucatorului Ilie Dumitrescu. In timpul cercetarilor, gen. Otelea a recunoscut faptul ca valoarea reala a contractului a fost de 4,3 milioane de dolari, dar ca nu stie ce s-a intimplat cu diferenta disparuta de 1,8 milioane dolari. Cercetarile au fost ingreunate si de faptul ca pe contractul de transfer al lui Ilie Dumitrescu nu era pusa stampila clubului englez, nu se putea stabili data si locul incheierii contractului, in contract nu existau clauze prin care cele doua cluburi ar acorda comisioane unor firme sau persoane particulare. Nu s-a putut determina, in faza initiala a anchetei, nici tara unde s-a efectuat plata. In timpul cercetarilor a fost descoperita insa corespondenta dintre reprezentantii clubului "Tottenham" si Cornel Otelea, in care generalul roman ii ruga pe englezi ca plata sumelor pentru vinzarea lui Ilie Dumitrescu sa se faca in contul lui Mons August Fuch, cu numarul Q 5 - 727620 de la S.B.S. Bank. De asemenea, printr-o adresa a agentiei "Apollonius" din Monte Carlo s-a confirmat plata unor comisioane din totalul sumei de 4,3 milioane de dolari, fara a fi nominalizati comisionarii. Pentru aceasta "consultanta", firma "Apollonius" a primit 200.000 de dolari, desi nu figura in contract. Dupa ce au identificat suma de 1,8 milioane de dolari in contul lui Mons August Fuch, procurorii au reusit sa-l blocheze. In timpul cercetarilor s-a ajuns la concluzia ca generalul Cornel Otelea s-a ocupat personal de incheierea si derularea contractului, interzicind subordonatilor sai sa se amestece. Rechizitoriul a fost trimis la Tribunalul Militar Teritorial Bucuresti, care il va judeca pe gen. Cornel Otelea pentru inselaciune in dauna MApN. ONDINE GHERGUT Certificat IML ti-ai luat, doi copii ai cistigat Ovidiu si Oana Crisan s-au casatorit in 1985. Pina in 1996, totul a mers, cu divergentele obisnuite din orice casa. Ovidiu Crisan a devenit dupa 1989 om de afaceri. Jumatate din actiunile firmei erau pe numele sotiei, iar acest lucru a schimbat fundamental datele casniciei. Accesul la bani i-a deschis Oanei calea unei vieti usoare, condimentate printre altele cu mult alcool. "Din 1996, sotia mea a inceput sa se imbete. Am incercat s-o opresc, dar fara succes. La scurta vreme, a devenit o adevarata alcoolica", ne-a declarat Ovidiu Crisan. Ingrijorat de soarta celor doi copii pe care-i aveau impreuna, sotul a intentat proces de divort, in noiembrie 1999, cind atmosfera din casa devenise de nesuportat. Ovidiu Crisan a vindut firma, iar jumatate din bani i-au revenit sotiei. Ea si-a angajat imediat un bodyguard si o avocata, exact ca in filmele americane cu bogatasi. Cine "cistiga" copiii ? In prima instanta, Judecatoria Sectorului 4 a solutionat procesul de divort in favoarea Oanei, acordindu-i acesteia custodia celor doi copii. Ovidiu Crisan a facut apel, iar Curtea de Apel Bucuresti i-a dat dreptate lui de data aceasta si i-a acordat si custodia copiilor. Fosta sotie intentioneaza sa faca recurs la Curtea Suprema de Justitie, unde urmeaza sa se decida in mod irevocabil cu cine vor ramine copiii. Sfatuita de avocata Paula Mihaescu, Oana si-a acuzat fostul sot de "violenta structurala", deschizind impotriva lui o serie de procese la foc automat. Ovidiu s-a trezit cu trei procese penale pentru lovire si unul pentru evacuare din casa pe motive de violenta, intentate direct de Oana, un alt proces de lovire intentat de bodyguardul Oanei si un ultim proces de calomnie intentat de o prietena a ei. Oana a apelat la serviciile IML "Mina Minovici" Bucuresti, de unde si-a scos mai multe certificate medico-legale, cu ajutorul carora voia sa demonstreze caracterul violent al sotului. Ovidiu a reusit sa demonstreze ca unul dintre aceste certificate este fals, ridicind astfel serioase dubii si asupra veridicitatii celorlalte acte medico-legale. Certificatul cu numarul A2/1436/23.03.2000, eliberat de medicul primar legist Livia Stoican, face referire la un pretins examen ORL ce s-ar fi desfasurat la Spitalul Coltea, inregistrat sub nr. 1456 din 24.03.2000. Spitalul Coltea a trimis instantei de judecata o adresa in care scrie negru pe alb ca respectivul examen ORL al Oanei nu figureaza in registrele clinicii. In mod paradoxal, in baza acestui consult inexistent, medicul legist Livia Stoican recomanda ingrijiri medicale timp de 12 zile. IML emite frecvent falsuri Surse din politie ne-au dezvaluit faptul ca impotriva medicului legist Stoican au fost depuse mai multe plingeri penale, care o acuza de fals. Am contactat-o pe Livia Stoican, iesita de curind la pensie de la IML, care ne-a declarat: "La IML, oamenii vin cu documente medicale a caror veridicitate nu avem cum s-o controlam. Daca acele documente sint false, raspunderea juridica pentru fals este a celor care le prezinta. Mi s-a intimplat chiar un caz in care am dat un certificat pe baza unui bilet de iesire din spital care ulterior s-a dovedit a fi fals. Am fost chemata deseori la politie pentru declaratii si le-am spus ca legistii n-au nici o vina. In acest caz al Oanei Crisan, daca actul nu era inregistrat la Spitalul Coltea, se poate sa fi fost obtinut de la o asistenta sau o ingrijitoare care aveau acces la stampila si parafa medicului, dar eu n-aveam de unde sa stiu". Procesul de lovire intentat de Oana pe baza certificatului medico-legal fals se afla pe rolul Judecatoriei Sectorului 4, completul de judecata nr. 4, dosar 4241/2000. Ovidiu Crisan a facut o plingere penala impotriva Liviei Stoican pentru fals intelectual si impotriva Oanei pentru instigare la fals si uz de fals. El ne-a declarat: "Cu astfel de probe false, fosta mea sotie incearca sa demonstreze ca sint violent. Dupa parerea mea, i-a dat legistei 100 de dolari si a scos certificatul cum a vrut. Eu nu ma gindesc la mine, ci numai la copii. Ce-o sa se aleaga de ei cu o mama alcoolica?" SORIN CEHAN "Gabriel" si-a impuscat mortal mama Un tinar in virsta de 17 ani, din judetul Neamt, si-a impuscat mortal mama, la sfirsitul saptaminii trecute, in timp ce se juca cu pusca de vinatoare a tatalui sau, transmite Mediafax. Maria Ungureanu, din comuna Raucesti, curatase arma de vinatoare a sotului sau si, dupa ce a uns-o, l-a rugat pe fiul ei Gabriel sa o asambleze la loc. In joaca, acesta a bagat cartus pe teava, si, intr-o clipa de neatentie, a apasat pe tragaci, impuscindu-si in piept mama, care a decedat la scurt timp. Tinarul este cercetat penal, in stare de libertate, pentru ucidere din culpa. In urma anchetei, politistii au stabilit ca Ungureanu detinea arma in mod legal si o pastra conform legilor in vigoare, incuiata in cutie metalica, motiv pentru care nu poate fi acuzat de neglijenta. Accident tragic la Cluj Plesca si-a omorit trei prieteni Pe al patrulea l-a bagat in coma Un moldovean beat si-a omorit trei prieteni, iar al patrulea a fost internat in coma, dupa ce a intrat cu o viteza de aproximativ 120 km pe ora intr-un stilp aflat pe marginea drumului. Ieri, dupa ce a baut impreuna cu patru prieteni ai sai la un bar din centrul Clujului, Vitalie Plesca, in virsta de 28 de ani, din Republica Moldova, s-a urcat impreuna cu acestia in autoturismul sau Lada si s-a indreptat spre cartierul Manastur pentru a-si petrece noaptea. Ametit de alcool, Vitalie Plesca a vrut sa le arate prietenilor ce poate face masina sa, motiv pentru care a accelerat la maximum bolidul pe carosabilul umezit de ploaie. Ajuns pe Calea Motilor, tinarul a pierdut controlul volanului si, cu o viteza de aproximativ 120 km pe ora, s-a izbit de un stilp. In urma impactului, trei dintre pasagerii autoturismului au fost proiectati pe trotuar. Alexandru Rojgestveski (26 de ani), Monica Bogdanescu (21 de ani) si Raluca Bretean (26 de ani), ambele studente la Facultatea de Biologie, au decedat de loc. Cel de-al cincilea tinar aflat in masina, Andrei Lesan (27 de ani), aflat in coma de gradul II, a fost, de asemenea, transportat de urgenta la spital. Soferul a scapat, surprinzator, cu leziuni usoare. Intrucit va fi acuzat de ucidere din culpa, risca o pedeapsa cu inchisoarea intre 5 si 15 ani, la care se mai adauga trei ani din cauza faptului ca au murit mai mult de doua persoane. Politia Rutiera Cluj si Parchetul Judetean continua cercetarile. EMANUEL CIOCU STELIAN GORGAN "Evenimentul zilei" va prezinta biografia neromantata a unui celebru infractor Bebe Carabina - sapte tilharii Grigore Alexandru, zis Bebe Carabina,, arestat preventiv pentru furturi, tilharii, viol, a evadat in noaptea de 27 iunie 1990 din Spitalul Moreni, unde era internat sub paza pentru analize medicale. In decembrie 1991 Judecatoria Tirgoviste l-a condamnat in lipsa la sase ani inchisoare pentru mai multe furturi, tilharie, viol si lipsire de libertate. In februarie 1992, dupa ce a fost capturat, a fost condamnat la trei ani si sase luni pentru evadare, furt si nerespectarea regimului armelor si munitiilor. In martie 1995 a fost eliberat conditionat, desi mai avea de executat 655 zile. In decembrie 1995 a fost dat in urmarire generala pentru comiterea mai multor furturi si tilharii. Ani in sir, politistii nu au reusit sa dea de Bebe Carabina. Acesta a fost capturat de niste tarani din satul Ghimpati judetul Giurgiu, abia in aprilie 2000, dupa ce a comis infractiuni in avalansa. In satul Ghimpati grupul lui Bebe a amenintat cu arme de foc un grup de tarani si chiar a tras focuri de arma in directia lor. Taranii s-au infuriat si au reusit sa-l prinda, fara a sti ca era vorba de un infractor periculos, care a reusit de multe ori sa scape din capcanele intinse de politie. Gospodareste, taranii i-au administrat si bataia corectionala, dupa care l-au predat politistilor din comuna. Bebe avea asupra sa o carabina "Magnum", un pistol "Valtro" peste 20 de cartuse de calibru 9 mm si peste 10 dosare penale pe rol. Luna trecuta, a fost trimis in judecata pentru furtul unui camion incarcat cu cafea solubila, infractiune comisa cu ajutorul comandantului Politiei Buftea, trimis si el in judecata. Ieri, Parchetul General a finalizat inca un dosar "Bebe Carabina", in care acesta acuzat pentru 7 tilharii. Avea obiceiul sa intre in forta in sedii de firme, sa ameninte cu arme de foc, sa bata, apoi sa isi lege victimele, furind ce i se parea mai de pret. De la firma "Narcis", a furat pina si casa de bani, unde patronul pusese la pastrare si un set de bijuterii foarte valoroase. Pasiunea sa erau insa armele. Din cantonul silvic Riioasa a sustras o carabina "Magnum", o arma de vinatoare marca "FM", calibru 12 mm, o statie "Motorola", autorizatii si permise de vinatoare precum si alte bunuri. A reusit sa sustraga dintr-o firma si echipament de protectie balistica. De asemenea, Bebe Carabina obisnuia sa se imbrace in uniforme de plutonier de politie rutiera, sa opreasca masini, de obicei straine, sa ii incatuseze pe cei dinauntru si sa le ia bunurile. Asa s-a intimplat in 1996 cu niste ucraineni, care circulau cu o autoduba Mercedes pe raza judetului Buzau. Tot in 1996, Bebe si banda sa au furat o autoizoterma si remorca acesteia, incarcate cu marfuri in valoare de peste 150 de milioane de lei. Fura masini, pe care, dupa ce le folosea la jafuri, le abandona. In acest ultim rechizitoriu, Bebe Carabina este trimis in judecata in stare de arest preventiv pentru savirsirea a 11 infractiuni in forma continuata si cu violenta. Daca instanta de judecata ii ia in considerare si cazierul bogat, Bebe Carabina poate fi condamnat la 15 ani inchisoare. ONDINE GHERGUT Teroare cu epoleti, linga Hateg Iancu Ceuta este patronul unui bar-motel aflat intre localitatile Livadea si Baru Mare, pe DN 66 Deva-Petrosani. El a inceput constructia barului prin 1992. Cum prin partea locului localurile nu abunda, afacerea a inceput sa ii mearga din ce in ce mai bine, astfel ca de citeva luni a angajat o formatie instrumentala si citeva dansatoare de strip-tease care sa faca atmosfera. Pentru patron si angajati, seara zilei de 28 noiembrie parea a fi una ca oricare alta. Asta pina cind la miezul noptii si-a facut aparitia plt. Virgil Butan, ajutorul sefului de post din Baru Mare. Acesta a fost chemat de un cetatean cam turmentat, care spunea ca i-a fost furat un lantisor. Pina la sosirea politistului, conflictul a fost aplanat, motiv pentru care plt. Butan a cerut ca deranjul sa-i fie recompensat cu ceva de baut. La fel cum procedeaza multi patroni de localuri, Iancu Ceuta a acceptat sa-l serveasca pe plutonier cu bere. Facindu-i-se pofta de ceva mai bun, plt. Butan a cerut vin alb. Patronul s-a conformat. Incalzit de alcool, plt. Butan a cerut sa stea in local si nu in bucataria unde fusese poftit de patron, care credea ca politistul nu doreste sa fie vazut de lume cum bea in timpul serviciului. Au iesit in sala unde se desfasura programul de strip-tease. Aici, politistul a mai cerut un vin, dar patronul a intrebat cine plateste. Plt. Butan a scos 100.000 de lei, dar a mai cerut, in pret, inca doua sticle cu vin. In timp ce le bea, a inceput sa-i injure pe cei din jur. A spus ca poate face ce vrea, pentru ca este nepotul colonelului Cotolan. Cind una dintre fete a terminat programul, politistul a oprit-o si i-a cerut sa stea cu el la masa. Obisnuita cu astfel de apucaturi, dansatoarea si-a cerut voie sa se schimbe, si dusa a fost. Cind cea de-a doua dansatoare a trecut prin dreptul plutonierului, acesta a apucat-o de haine si i-a spus ca vrea sa se culce cu ea, pentru ca este o curva. Pistolul - argument final In acest moment, Iancu Ceuta, satul de scandalul provocat de politist, i-a cerut acestuia sa lase fata in pace. In acest moment, plt. Butan s-a dezlantuit, a aruncat paharul cu vin in fata patronului si l-a prins cu o mina de git, cu cealalta scotind pistolul pe care l-a lipit de timpla. A inceput sa urle ca il impusca si nimeni nu-i va face nimic. Intr-un moment de neatentie al politistului, Ceuta a scapat. A chemat cele doua dansatoare si au plecat cu masina patronului la Politia Hateg pentru a anunta ce se intimpla in bar. Ajuns la Hateg, Ceuta a fost intimpinat de subofiterul aflat de serviciu in noaptea respectiva. Dupa ce l-a ascultat, subofiterul i-a cerut sa plece acasa, specificind ca asemenea lucruri se intimpla doar in filme. Vazind ca nu este ascultat, Ceuta a inceput sa faca scandal, amenintind ca isi va da foc. Cind subofiterul a vazut ca scoate canistra de benzina din masina, l-a chemat telefonic pe col. Nadasan. Sosit la sediul politiei, col. Nadasan l-a ascultat pe patron si i-a cerut sa scrie o declaratie. Ceuta voia doar ca politistul beat sa fie chemat la ordine. Nu a fost nevoie, pentru ca politistul alarmat de plecarea brusca a lui Ceuta se afla in fata sediului politiei din Hateg. In timpul "n care Ceuta dadea cu subsemnatul, fetele aduse ca martore au beneficiat de tratamentul specific pentru infractori. Au fost fotografiate, amprentate, amenintate. La fel s-a incercat si cu Ceuta, cind in birou a aparut col. Prejban insotit de un fotograf. La interventia colonelului Nadasan, cei doi au plecat fara a-l fotografia pe Ceuta. Patronului i s-a cerut sa continue declaratia. Lasat sa plece si incatusat Ceuta a fost lasat sa plece. La iesirea din Hateg a fost oprit de un echipaj de politie. A fost intrebat daca a baut i s-a pus fiola. In momentul cind Ceuta a pornit masina, din statia politistului de la circulatie s-a auzit cum acestuia i se cere sa il duca pe Ceuta la recoltarea probelor biologice. Masina de la circulatie in care a fost urcat Ceuta a fost oprita dupa doi km de plt.-maj. Vasileniuc, care a spus ca trebuie sa mearga la politie, nu la spital. Cind a coborit din masina ca sa urce in sediul politiei, Ceuta a fost incatusat. Surprins, Ceuta s-a intros si l-a vazut pe plt. Butan care facea semnul de O.K. celui care il incatusase. Ceuta a fost urcat din nou in masina si lovit "n zona capului si la rinichi. In acel moment i s-a precizat ca asa se intimpla cu cei care se iau de politisti. La spital au fost recoltate probele biologice. Medicul a specificat ca Ceuta are coerenta in vorbire si miscari. In final, a fost lasat sa plece acasa. Intregul film al terifiantei povesti ne-a fost relatat de Iancu Ceuta si se regaseste si in adresa trimisa inspectorului-sef al IPJ Hunedoara, col. Petru Cotolan, si inregistrata cu nr. 2733/4.12.2000. Desi nu ar fi dorit, Ceuta a fost nevoit in urma amenintarilor din zilele ulterioare incidentului sa depuna plingere la Parchetul Militar Craiova. Martorii pe care "Evenimentul zilei "i-a contactat au confirmat spusele lui Ceuta. Plt. Virgil Butan functioneaza ca politist in Baru Mare de peste zece ani. Oamenii din sat ii stiu de frica. Ei cunosc faptul ca daca este beat are un comportament violent. In urma cu citiva ani a fost implicat intr-un accident de circulatie soldat cu victime. A mai fost implicat intr-un incident similar intr-un alt bar. LUCIAN STANCIU Inspectorul-sef al IPJ Hunedoara, col. Petru Cotolan, ne-a declarat: "Nu am, sub nici o forma, nici o legatura de rudenie cu plutonierul Virgil Butan. Vineri am aflat de plingerea depusa de domnul Ceuta si am format o echipa care cerceteaza cazul. Vreau sa asigur pe toata lumea ca daca faptele se confirma nu va exista nici un fel de clementa din partea conducerii IPJ Hunedoara". Ultimii patru specialisti l-au lasat balta pe Emil Constantinescu SPP, patat de vopseaua de pe fata presedintelui Daca Faur Isaia arunca acizi, cianura sau cine stie ce alte substante mortale, Romania era acum o tara fara presedinte. Ce s-a intimplat ar fi fost incadrat la "act terorist" si "atentat la siguranta statului", iar lucratorii SPP ar fi purtat catuse. Asa, cu vopsea, conducerea Serviciului de Paza si Protectie isi permite sa mediteze interminabil pe subiectul responsabilitatilor si sa numeasca intimplarea in termeni nevinovati precum "incident". Ca institutia se dovedeste nu ineficienta ci chiar periculoasa pentru demnitarii ce-i sint repartizati (si, implicit pentru tara), nu se pune in ecuatie la SPP. Pentru noi este insa extrem de ingrijorator si simptomatic faptul ca "organul" s-a remarcat doar prin actiuni ce nu-i intrau in atributii (dovedindu-se foarte agil in contrabanda cu tigari, de exemplu), si este total depasit cind vine vorba sa-si faca meseria. Astfel, cerneala de pe obrazul presedintelui a patat nu doar institutia suprema din stat, ci mai ales fata deja murdara a SPP. Diferenta de intimplare intre "atentat" si "incident" Analiza activitatii celor aflati duminica in misiune pe linga presedintele Emil Constantinescu (al caror numar real ne este refuzat in continuare pe motive de "secret de stat") pare sa se reduca in viziunea conducerii SPP la bancurile cu daca si cu parca. Ne-am fi asteptat sa vedem trupurile bodyguarzilor aruncate sa primesca in vinjoasele lor piepturi glontul atacatorului. In schimb, am asistat la un penibil blocaj psihic si o reactie haotica. Au trecut nu mai putin de 15 secunde pina cind ofiterii buimaciti au pus mina pe agresor. SPP spune ca a cronometrat mai putin. Chestie de start. Daca au luat in calcul momentul in care cerneala a poposit pe barba prezidentiala, iese mai putin, intr-adevar. Ca sa nu mai amintim ca sticluta buclucasa a zabovit pe podea minute in sir si a fost atinsa de o multime de ziaristi inainte ca vreun agent sa se gindesca la o eventuala proba intr-un eventual proces si eventuale analize pentru a se lamuri un eventual deces la virf. Un gest demn de analizat de catre psihologi este si prima reactie a unora dintre insotitori: sa-i dea o batista presedintelui, in loc sa imobilizeze autorul. SPP sanctioneaza in functie de formula chimica Faptele ofiterilor, mai bine zis pasivitatea lor, vor fi incadrate la sfirsitul anchetei. Duminica, la ora 16.00, a fost constituita "urgent" comisia, au fost chemati membrii ei de pe-acasa, adusi cei intrati in discutii s.a.m.d. Ieri, ofiterii inca mai dadeau declaratii. La SPP doar, intrucit nimeni n-a gasit (pina la inchiderea editiei) ca ar fi cazul implicarii Parchetului Militar. Pentru asa ceva exista doua modalitati: fie conducerea SPP sa faca o sesizare catre PM, fie sa se autosesizeze PM. Nimeni nu a gasit motive suficiente pentru asta. Presupunem ca moartea sau desfigurarea presedintelui ar fi dus urgent la asa ceva. Diferenta de formula chimica. In functie de analizele substantei se va da "calificativul" pentru cele intimplate, dar si sanctiunile. Fiind o simpla vopsea, este posibil ca incadrarea sa se reduca la "neglijenta in serviciu". Daca era acid sulfuric sau vitriol, garzile intrau in penal. Dupa cum a promis SPP, astazi vom avea rezultatele (concluziile) celebrei anchete interne. La prea multe nu trebuie sa ne asteptam (nume sau alte "secrete de stat"). Exista suficiente date pro-SPP, considera ei. De exemplu, Isaia Faur era foarte cunoscut, aflindu-se in baza lor de date. Asta ar fi trebuit sa fie o circumstanta agravanta. In al doilea rind, se sugereaza si o vina a presedintelui: "Demnitarul si-a dat acceptul pentru a discuta cu omul respectiv" (de parca presedintele tarii nu are voie sa faca asta). Trei, garzile stiau sigur ca Isaia nu are asupra sa "arme de foc, arme albe sau obiecte contondente". Deocamdata, ofiterii se afla la dispozitia conducerii si nu vor mai fi trimisi in nici o misiune pina la finalizarea investigatiei. Dudu Ionescu a dat mustrari La Ministerul de Interne reactia a fost prompta. Inca de duminica seara, ministrul Dudu Ionescu a sesizat Parchetul si a impartit sanctiuni (de la mustrare pina la consemnare) pentru greselile cadrelor aflate la datorie. Acestora li se reproseaza, in primul rind, ca nu l-au dus imediat la politie pe agresor, si ca nu l-au incadrat la art. 238 din Codul penal - ofensa adusa autoritatii, pedepsita cu inchisoare de la unu la cinci ani. Isaia Faur, membru al PRM, nu va face probabil inchisoare, decizia de a-l trimite in puscarie sau azil urmind a fi luata dupa controlul psihiatric. Dupa cum se stie, Faur figureaza in fisele Clinicii de Psihiatrie Timis, cu diagnosticul "personalitate de tip paranoic - reactie ipermetrica". Nu a fost dezvaluit nici numarul si nici identitatea celor sanctionati. MARIANA BECHIR Isaia, intre catuse si camasa de forta Procurorii de la Parchetul tribunalului Bucuresti au emis ieri mandat de arestare pentru 30 de zile pe numele lui Faur Isaia. El este acuzat de ofensa adusa autoritatii si risca o pedeapsa de la unul la cinci ani inchisoare. Faur Isaia a mai avut un dosar penal cu aceeasi infractiune, precum si alte plingeri in acelasi sens, dar s-a dispus neinceperea urmarii sale penale deoarece medicii au considerat ca nu are discernamint. In acest ultim caz, procurorii au decis arestarea sa preventiva deoarece Isaia este un pericol public. In perioada arestarii preventive va fi dus la Institutul de Medicina Legala pentru o expertiza complexa, iar daca va fi gasit bolnav psihic, va fi internat. In cazul in care boala sa nu este atit de grava, ci mai mult simulata, el va ramine in arest preventiv pina la trimiterea sa in judecata. ONDINE GHERGUT 