 Alexandru Radu Bogdan a fost omorit in timp ce se batea cu amantul turc al prietenei sale Injunghiat in lift O banala cearta intre cunostinte s-a transformat intr-o drama, miercuri noaptea, in cartierul Militari din Capitala. Alexandru Radu Bogdan, un tinar in virsta de 20 de ani, a fost injunghiat. Politia crede ca tinarul a fost ucis de catre Veysel Dundar, patronul turc al unei brutarii din Militari. Bogdan il banuia pe turc ca acesta ar fi avut o relatie amoroasa cu prietena lui, si voia sa se razbune. Anchetatorii au gasit in apartamentul lui Dundar un pistol si patru cutite Alexandru Radu Bogdan il ura din tot sufletul pe turcul Veysel Dundar, patronul unei brutarii din Piata Veteranilor. Tinarul era gelos: il banuia pe turc ca ar fi avut o relatie amoroasa cu prietena sa. Dundar, in virsta de 32 de ani, locuia tot in cartierul Militari, intr-un bloc situat pe strada Rosia Montana. Era casatorit, avea doi copii mici, insa prin cartier se vorbea ca nu isi refuza, din cind in cind, cite o partida de amor cu cite o fata din zona. Turcul avea reputatia unui "crai". Recent, Bogdan auzise ca prietena sa a fost "combinata" cu Dundar si s-a hotarit sa se razbune. Miercuri, si-a chemat prietenii si au pus la cale un plan: sa il astepte seara pe Dundar, in scara blocului unde locuia acesta, si sa ii traga o bataie zdravana. In jurul orei 19.30, Bodgan si prietenii sai - Egizio Lupascu (25 de ani), Dumitru Preda (24 de ani), Mihai Udriste (25 de ani) si Florin Stefan (27 de ani) - s-au dus la locuinta turcului sa il astepte. Acesta urma sa vina acasa de la brutarie. Dundar a intrat in scara blocului in jurul orei 20.00. Cind a intrat in lift, tinerii l-au urmat in ascensor si au inceput scandalul. S-au luat la bataie si, in timpul altercatiei, Radu Bogdan a fost injunghiat in piept. Ranitul a fost dus repede la Spitalul de Urgente Floreasca, insa medicii nu au putut sa il salveze: Bogdan a murit joi dimineata, in urma unui stop cardio-respirator. Veysel Dundar a fost retinut de politie joi noaptea. Turcul este principalul suspect al anchetatorilor, dar, deocamdata, nu se stie cu exactitate cine l-a injunghiat pe Bogdan. Dupa perchezitia efectuata joi noaptea, in apartamentul turcului au fost gasite patru cutite si un pistol cu gaze lacrimogene. Cazul este cercetat de catre procurorul criminalist Dragos Nestor si politistii Serviciului Omoruri din cadrul D.G.P.M.B. DANIEL NEAMU CHRISTIAN LEVANT Titi a fost violat si ucis de gainarul satului Politistii din comuna Alexandru Ioan Cuza, judetul Iasi, au fost sesizati miercuri dimineata de Ioan Papala (28 de ani), care si-a gasit unchiul mort, complet dezbracat. Grigoras Titi (50 de ani) avea gitul taiat si pe corp prezenta numeroase plagi taiate. Dupa efectuarea cercetarilor s-a stabilit ca Titi si Ciprian Dorinel Harabagiu (23 de ani) au baut in ziua respectiva peste un litru de votca, dupa care au inceput sa se ia la cearta, deoarece tinerelul i-a propus batrinului o partida de sex. Cum Titi nu a acceptat, Ciprian i-a taiat gitul si i-a aplicat mai multe lovituri de cutit, apoi l-a dezbracat, i-a aruncat hainele pline de singe in fintina din curte, dupa care s-a intors la crisma si a baut in continuare. Criminalul s-a laudat la citiva consateni ca l-a ucis pe Titi, iar la sosirea politiei, criminalul nu a opus rezistenta. El a fost arestat ieri, pe numele lui emitindu-se un mandat pentru o perioada de 30 de zile, pentru comiterea infractiunii de omor deosebit de grav. Dorinel Ciprian Harabagiu era cunoscut de politie pentru furtul mai multor gaini de prin partea locului. In urma examenului medico-legal si a rezultatelor probelor biologice urmeaza sa se determine daca victima a fost violata dupa ce murise. CATALIN DUMITRESCU Fratii Bulz s-au zdrobit intr-o prapastie Fratii Vasile si Gheorghe Bulz, din localitatea Romuli, judetul Bistrita-Nasaud, au murit joi noaptea, in jurul orei 22.00, dupa ce s-au zdrobit de pietrele din albia riului Salauta. Accidentul s-a produs la intrarea in localitatea Romuli, intr-o curba extrem de periculoasa, nesemnalizata si lipsita de parapet, de pe DN 17A Dej-Sapinta. Cei doi frati, in virsta de 24 si, respectiv, 30 de ani, se intorceau cu motocicleta Jawa din localitatea Dealul Stefanitei, de la cumnata lor, si intentionau sa ajunga acasa. Potrivit primarului de la Romuli, Nicolae Ivan, curba in care fratii Bulz s-au zdrobit este un pericol pentru circulatia rutiera din zona din cauza ca cei de la Drumurile Nationale nu au pus parapet de protectie si nici n-au remarcat curba. F.D. Brigada mobila Reteaua lui "Umeras" a fost anihilata Ofiteri din cadrul Serviciului de Combatere a Crimei Organizate Arges au reusit alaltaieri sa descopere filiera persoanelor care actionau in municipiul Pitesti, in special in Piata Centrala, punind in circulatie cupoane agricole contrafacute. Cu aceasta ocazie au fost efectuate 12 descinderi la domiciliile principalilor suspecti si ai complicilor acestora, precum si la alte persoane din anturajul lor. A fost prins si retinut Vasile Marius, zis "Maru", in virsta de 28 de ani, din Pitesti, principalul "distribuitor" al cupoanelor contrafacute si organizator al retelei de plasare a cupoanelor pentru Pitesti. Politistii au gasit si persoanele de legatura ale acestuia: Neaca Mihai, zis "Umeras" (28 de ani) si Neaca Toni-Gabriel (25 de ani). La domiciliile plasatorilor de cupoane agricole au fost prinse si Calin Mirela (38 de ani), Voicu Marioara (32 de ani) si Calin Olimpia, zisa "Olt" (31 de ani), toate din Pitesti. In aceeasi zi, o echipa de politisti de la Serviciul pentru Combaterea Crimei Organizate Arges l-a prins pe Ilie Adrian, zis "Marian Bisnitaru" (32 de ani), in municipiul Alexandria, judetul Teleorman, recidivist, principala legatura si organizatorul filierei de traficanti de cupoane agricole false. La perchezitii au fost gasite mai multe cupoane agricole contrafacute, majoritatea acestora avind grupe de serii identice. Pina in prezent au fost identificate si scoase din circulatie peste 500 de cupoane agricole false. Pe drum, in timp ce politistii il duceau la sediul Inspectoratului de Politie Arges pe Ilie Adrian, zis "Maian Bisnitaru", autoturismul politiei a fost urmarit de mai multi tigani din anturajul acestuia, care au incercat intimidarea escortei prin amenintarea politistilor cu cutite si topoare, fapt ce a necesitat interventia Detasamentului Politiei de Interventie Rapida din cadrul IPJ Arges. Ilie Adrian, Vasile Marius, Neaca Mihai si Neaca Toni-Gabriel au fost retinuti pentru savirsirea infractiunii de punere in circulatie de moneda sau alte valori falsificate, urmind sa fie prezentati Parchetului cu propuneri de arestare preventiva. GABRIEL MARICA Taburet, cercetat pentru contrabanda cu arme si munitie Un cetatean francez este cercetat de politia din Cluj-Napoca pentru contrabanda si detinere ilegala de arme si munitie. Reprezentantii Biroului de Presa al Inspectoratului de Politie al judetului Cluj au declarat ca Taburet Regist Eduard, de 44 de ani, administrator al societatii Romanian Distributions Impex SRL, detinea un pistol de semnalizare marca SAPL, de calibrul 12,5 mm, un pistol cu glont LUGER, de calibrul 22 LR si 112 cartuse marca Reminghton. Purtatorii de cuvint au precizat ca armele au fost cumparate din Franta, in perioada 1996-1997, apoi au fost transportate fara a fi declarate la vama. Intrucit nu avea permis pentru detinerea de arme si munitie, Taburet Regist Eduard este cercetat in stare de libertate pentru contrabanda, precum si pentru nerespectarea regimului armelor si munitiilor. Daca va fi gasit vinovat, cetateanul francez risca o pedeapsa cu inchisoarea intre 3 si 12 ani. STELIAN GORGAN "Mia fascista" a facut ultimele sepci ale lui Nicolae Ceausescu Printre meseriile pe cale de disparitie in Romania se numara si cea de ceaprazar, adica de confectioner de sepci. Singurul atelier de ceaprazarie din Sibiu este al Mariei Aleman (73 de ani), de pe Strada 9 Mai, nr. 55, din stravechiul burg Hermannstadt. O viata pentru o meserie Desi a ajuns la virsta senectutii, Maria Aleman nu a renuntat la meseria pe care o practica cu pasiune inca de la virsta de 21 de ani. Ea a muncit in atelierul ei timp de 52 de ani. Localnicii ii spuneau "Mia fascista", si mai apoi "Mia comunista", intrucit a confectionat cu aceeasi daruire chipiuri pentru nazisti si sepci pentru comunisti. Provenind dintr-o familie instarita care, printre altele, detinea si o fabrica de confectii in zona centrala a Sibiului, Maria Aleman s-a vazut nevoita sa lucreze timp de 14 ani "la cooperativa de stat". In 1972, familiei ei i s-a permis sa inchirieze spatiul in care functioneaza si in prezent ceaprazaria. Timp de doua decenii, a devenit cea mai redutabila echipa de ceaprazari din Romania. "Aveam practic clienti din intreaga tara, insa cu deosebire din Ardeal pentru ca, rind pe rind, in ultimii ani ai regimului Ceausescu, unitati din Cluj-Napoca, Tirgu-Mures sau Brasov s-au inchis. Pur si simplu nu mai puteam face fata, muncind de dimineata si pina noaptea tirziu pentru a putea onora comenzile care, din 1981, au inceput sa vina si din Bulgaria, URSS, Ungaria, fara a le mai pune la socoteala pe cele onorate in 1982-1983, cind 250.000 de sepci-beriot au luat drumul Cehiei". Afacerea s-a dovedit cu adevarat infloritoare doar pina in anii 1990-1992. Acum vinde cite o sapca la trei-patru luni, cu pretul de 70.000 de lei. Pensionarii au ramas singurii clienti ai Mariei. "Cind ii vad pe tinerii de azi purtind sepcile acelea cu cozoroc oribil, folosite de jucatorii de base-ball, imi vine sa sar la gitul lor" "In anul 1948 - povesteste cu nostalgie femeia - cind impreuna cu sotul meu am deschis prima ceaprazarie din Sibiu, am gindit si confectionat un nou model de sapca, ce, un an mai tirziu, avea sa fie introdus in tinuta obligatorie a ceferistilor si a elevilor. Avind deja experienta chipiurilor naziste, confectionate aproape in exclusivitate in anii 1940-1942 de catre tatal meu, mai tirziu am fost primii solicitati, din zona, pentru confectionarea caschetelor militare. Timp de sase ani, sotul meu a fost chiar detasat la Bucuresti pentru a pregati ucenici in aceasta meserie. Mai tirziu, datorita relatiilor pe care sotul meu si le facuse in Capitala, precum si faptului ca in acea perioada prim-secretar al judetului Sibiu era Nicu Ceausescu, in vara lui 1989 am executat ultima comanda venita din partea lui Nicolae Ceausescu: 100 de sepci-beriot, in diverse nuante de culori". Pe linga sepci, atelierul mai confectiona drapele (cu insemnele comuniste si stema Romaniei sau pentru diverse santiere ale tineretului), fanioane, plachete etc. "Cind ii vad pe tinerii de astazi, purtind sepcile acelea cu cozoroc oribil, folosite de jucatorii de base-ball, imi vine sa sar la gitul lor", ne marturiseste femeia. "Stiu ca, daca ar fi trait barbatul meu si ar fi vazut cit de prost merg lucrurile, ar fi inchis de mult atelierul. Eu trebuie sa continui sa muncesc pentru ca nu pot trai cu cei 400.000 de lei, pensia pe care mi-o asigura statul. Avind in vedere ca daca primavara lucrurile mai merg cum mai merg, o data cu venirea toamnei nu mai vind nimic, asa ca anul viitor, cind veti trece pe aici, probabil ca nu va mai exista nici ultima ceaprazarie din Sibiu", spune Maria Aleman. Un sfert de veac de singuratate Mitrut s-a ascuns de rusine si n-a mai iesit din casa de 25 de ani De aproape 25 de ani, Dumitru Stoica, din comuna Selimbar, judetul Sibiu, traieste izolat de lume, ascuns dupa portile impunatoare ale casei sale. Nimeni nu are voie sa calce in curte, iar mama lui se ocupa personal de tragerea obloanelor, incuierea portii si a usilor. In sat, oamenii vorbesc pe la colturi despre pacatul care s-a abatut asupra lui Mitrut, asa cum i se spune. Copiii din sat nici macar nu stiu ca exista pentru ca nu si-l mai amintesc decit batrinii care l-au cunoscut cind era flacau. "Mitrut trebuie sa aiba acum vreo 46 de ani, iar ultima data l-am vazut cu mult timp in urma. Era un flacau frumos si linistit. Acum nu stiu ce-i cu el si nici macar cum arata", ne-a marturisit o vecina. Localnicii povestesc ca, in urma cu 25 de ani, Mitrut a fost cavaler de onoare la o nunta si a venit insotit de o fata. Unii spun ca tinerii s-au certat, ea a plecat acasa, iar Mitrut s-a ascuns de rusine. Altii povestesc ca flacaul a fost rugat de nuntasi sa imbrace un costum popular, lucru care l-ar fi suparat foarte tare. Mama lui crede ca "trebuie lasat sa-si duca crucea" Acum, Mitrut locuieste impreuna cu mama lui, o batrina care ii respecta dorinta de a nu lasa pe nimeni in curte. De cite ori vine de la cimp ori de la biserica, femeia descuie poarta, intra si se baricadeaza din nou. "Nu-l poate ajuta nimeni si nu incurca pe nimeni. Trebuie lasat sa-si duca crucea. Ma ajuta mult in gospodarie, dar nu iese din casa. Nu vrea sa vada nici un om. De cite ori vine preotul cu sfintitul, se ascunde in sura. Nu vrea sa vorbeasca nici macar cu el, iar eu nu am cum sa-l oblig", spune Victoria Stoica. Singurele persoane care au avut acces in curtea casei in ultimii ani au fost o ruda mai indepartata, preotul, un politist si o echipa de la Romgaz. De fiecare data, barbatul s-a ascuns in sura si a asteptat plecarea musafirilor nepoftiti. Cind politistii l-au cautat ca sa-i faca poza pentru cartea de identitate, a fost nevoie de ore bune de negocieri pina Mitrut s-a lasat convins. Seful Postului de Politie Selimbar, plt.-maj. Nicolae Raulea, spune ca barbatul arata groaznic, era gras, avea barba si plete. In primavara acestui an, dupa moartea tatalui, Mitrut a avut o tentativa de a se reintoarce in lume. Citiva sateni l-au zarit pe cimp, la semanat cartofi. Era tuns scurt si proaspat barbierit. Dupa ce si-a incheiat ziua de munca, pina sa se dezmeticeasca localnicii si sa-l intimpine asa cum se cuvine, Mitrut Stoica a ajuns acasa, a incuiat poarta dupa el si a tras obloanele. De atunci nu a mai fost zarit niciodata. MADALINA SCUTELNICU-LUCA Mistuit de 10 ani de pasiunea pentru botanica, Cristi Cristian a devenit Baiatul cu cactusi Cristi Cristian este un tinar de 22 de ani caruia nu i-au placut masinile sau chefurile cu prietenii. El a avut de mic un hobby mai putin obisnuit. Inca din scoala primara ii placeau orele de botanica, si mai ales lectiile despre cactusi. Pasiunea lui i-a exasperat pe profesori. Cum se inmultesc si cum se ingrijesc cactusii era ultimul lucru la care se gindeau dascalii lui Cristian. Ajunsese ca la orele de matematica sa adune cactusi in loc de cifre, iar la desen, sa-i picteze ore-n sir. La 15 ani, Cristian a participat, in Ungaria, la o mare expozitie de flori Asa a primit Cristian in dar, de la parintii sai, primul cactus. Se intimpla cu 15 ani in urma. Cristian a aflat ca fiecare cactus prinde radacina in doua saptamini daca-l plantezi doar intr-o tavita cu nisip. Cactusii astfel obtinuti i-a dat la schimb, si asa s-a pricopsit cu specii pe care nu le avea si la care visa. Astfel ca, dupa ani de truda, Cristian a reusit sa colectioneze aproape 800 de specii de cactus. Pentru aceasta pasiune este nevoie insa si de ceva bani. Rezervele financiare ale familiei s-au terminat repede pe plantele cu tepi. Si asta, pentru ca orice parinte care tine la copilul lui vrea ca acesta sa fie fericit. De voie, de nevoie, mama lui a inceput sa aiba grija de plantele fiului si sa le si indrageasca pe deasupra. Acum, cactusii lui Cristian valoreaza enorm. Detine specii rivnite de orice colectionar. Parintii l-au lasat pe Cristian sa plece singur in Ungaria, la o mare expozitie de flori, cind nici nu implinise 15 ani. Atunci s-a gindit ca gradina lor, de la poalele Cetatii Devei, ar arata superb cu atitia cactusi. Zis si facut. In citiva ani, curtea a devenit neincapatoare. Bunicul lui Cristi s-a nascut si a crescut in America de Sud, de unde a venit cu un sac de povesti "Unele flori nu traiesc mai mult de 24 de ore. Uneori nu dorm atunci cind stiu ca trebuie sa infloreasca vreo specie mai rara", spune Cristian. Cel mai mic cactus are 4 milimetri. De la cel mai mic la cel mai mare, fiecare dintre ei are cite un nume si pe fiecare in parte Cristian il tine minte. Cristi Cristian a devenit membru al Asociatiei Crescatorilor de Cactusi si se poate numara printre cei care au cei mai multi cactusi din lume. Vara mai e cum mai e, iarna insa, casa familiei Cristian devine neincapatoare. In camera lui sint depozitati puii de cactus si rasadurile. Cristi are grija ca temperatura sa nu fie scazuta pentru ca micile flori sint foarte sensibile la frig. De altfel, rasadurile chiar si vara stau in permanenta acoperite cu o folie de plastic. Tatal lui Cristi nu se mira de pasiunea fiului. Bunicul lui s-a nascut si a trait in America de Sud. De acolo a venit in Romania cu amintiri despre locuri minunate cu cactusi. ANDREI PETRULE Sofer batut de bulgari de i-au sarit dintii Un sofer roman, Emil Siklodi, din Tirgu Mures, a fost batut cu salbaticie si jefuit, miercuri seara, in localitatea bulgara Jakolnita, la 50 de kilometri de Sofia. Hotii intentionau sa-i fure masina, un TIR marca "Man" in valoare de peste 120.000 de marci germane. Omul nostru a fost salvat in extremis de un alt roman, aflat la volanul unei masini marca "Iveco". Atacul a avut loc pe o strada aglomerata, bine luminata, in fata unui bar-restaurant. Cel putin cinci persoane se aflau in apropiere, insa nici una n-a intervenit. Politistii bulgari, sositi la fata locului, i-au cerut romanului sa elibereze rapid zona. Salvat de un roman care trecea pe acolo Pe 27 octombrie, Emil Siklodi a plecat din Piatra Neamt cu destinatia Cipru, via Bulgaria-Grecia, cu un transport de fire si fibre sintetice pentru firma "Cost Trans" SRL Tirgu Mures. Cinci zile mai tirziu, Siklodi a predat marfa la Nicosia si s-a intors la Atena, unde a incarcat ambalaje din hirtie pentru cartofi pai pe care urma sa le aduca in tara. Miercuri, 8 noiembrie, la ora 19.20, Siklodi se afla in localitatea bulgara Jakolnita, unde a oprit ca sa alimenteze cu motorina. Stiind cit de periculoase sint opririle pe soselele bulgaresti, romanul a parcat in fata unui bar-restaurant pentru a turna in rezervor 20 de litri de carburant pe care le avea intr-o canistra metalica. Pe terasa localului era un grup de cheflii si pe trotuar, cel putin cinci persoane. Siklodi a fost atacat de doi necunoscuti, care l-au lovit de mai multe ori peste fata si in zona craniana. Odata cazut, ei l-au "tocat" in bataie, scotocind dupa marci sau dolari. Fiindca soferul n-a scos o vorba, tilharii i-au cotrobait prin masina, de unde i-au luat 500 de marci. Ulterior, agresorii au incercat sa-si tirasca victima in sant, cu intentia de a-i lua masina. Norocul lui Siklodi a fost ca un alt roman, aflat la volanul unui "Iveco" care s-a ivit la tanc, a reusit sa-i sperie pe hoti. Cinci masele pierdute pe asfalt Mai mult mort decit viu, cu capul spart si numeroase leziuni pe abdomen, spate si picioare, Emil Siklodi a fost ajutat de conational sa se ridice de pe asfalt. Din cele cinci masele sarite de pe maxilarul drept, romanul a reusit sa recupereze doar doua. In mai putin de cinci minute a aparut o patrula de politie, care s-a multumit sa ridice din umeri. Bulgarii nu i-au lasat pe romani sa sune la ambasada sau sa caute un medic in localitate. Ei le-au cerut, amenintator, soferilor romani sa paraseasca rapid localitatea. "Iala, iala", adica, "repede, repede", au spus politistii. De frica sa nu li se ia urma, romanii s-au cazat peste noapte la un hotel. In zorii zilei de joi, ei au parcurs fara oprire cei 200 de kilometri care-i desparteau de Vama Giurgiu, unde au rasuflat usurati. "Am fost la un pas de moarte, dar n-am cui sa ma pling. Numai statul poate face ceva pentru mine", ne-a declarat Emil Siklodi, inca sub stare de soc. In cursul zilei de ieri, el urma sa fie examinat de medicii legisti. Nu-si anuntase sotia si copiii, ca sa nu-i sperie. Emil Siklodi face curse internationale de peste 30 de ani, dar n-a avut niciodata probleme. La Jakolnita, viata lui se putea termina intr-un sant. Un alt angajat al firmei muresene, ucis pe o sosea din Bulgaria Nu este primul incident de acest fel in Bulgaria, insa este pentru prima data cind un astfel de atac se consuma intr-o localitate, sub privirile indiferente ale localnicilor si politistilor. In urma cu citeva luni, un sofer de la aceeasi firma, "Cost Trans" SRL Tirgu Mures, a fost gasit mort pe o sosea din Bulgaria. Emil Siklodi a scapat cu viata ca prin minune, insa nu-si poate face dreptate de unul singur. Este timpul ca responsabilii romani sa reactioneze prompt si sa ceara autoritatilor bulgare identificarea si pedepsirea agresorilor. NICOLETA SAVIN "Sigur ca nu vom sta cu miinile in sin. Noi n-am stiut despre existenta acestui regretabil incident pina la sesizarea "Evenimentului zilei". Emil Siklodi poate fi ajutat de Ministerul Afacerilor Externe. Este suficient ca el sau familia sa depuna un memoriu la Directia Consulara din minister, din care sa extragem toate datele necesare. Imediat, acesta va fi transmis Ambasadei Romaniei la Sofia, care va face demersurile necesare pe linga autoritatile si institutiile competente. Acelasi memoriu trebuie depus si la Ambasada Bulgariei din Bucuresti", ne-a declarat Tatiana Maxim, de la Biroul de Presa al MAE. 