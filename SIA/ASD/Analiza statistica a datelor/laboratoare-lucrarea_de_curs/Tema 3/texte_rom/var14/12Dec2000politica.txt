 Acest browser nu poate executa cod Java Script. Pentru a putea afisa bannere din reteaua AdServer trebuie fie sa folositi un browser compatibil JavaScript, fie sa activati suportul JavaScript in browserul dumneavoastra. Start in noua stagiune parlamentara Senatorii UDMR i-au felicitat pe cei ai PDSR pentru victorie Prima zi de lucru a senatorilor nou-alesi a fost nu una solemna, ci una trista, desi a inceput cu zimbete in fata obiectivului foto: se faceau, chiar in holul Salii Omnia, poze pentru legitimatiile de senator. Trei partide se inghesuiau in treimea din partea dreapta a salii: PD, PNL si UDMR. Restul salii - ocupat de PDSR si PRM. Cei mai nervosi, oamenii lui Iliescu au fost primii in sala, ei ocupind pozitia privilegiata, exact in fata prezidiului. Senatorii PRM s-au lasat asteptati, dar au venit in grup compact pregatind intrarea "tribunului". Primii care i-au felicitat pe victoriosii in alegerile au fost udemeristii. Marko Bela se pupa cu Doru Ioan Taracila, Peter Eckstein se intretinea cu Ion Predescu s.a.m.d. Ion Iliescu a intrat in sala mai tirziu, aparitia sa provocind "o"-uri de admiratie si aplauze din partea pedeseristilor care s-au si ridicat in picioare. Radu Vasile, proaspat senator PD, imbracat cu preferata helanca neagra pe sub sacou, statea stingher linga tribuna. Mircea Ionescu-Quintus si Corneliu Vadim Tudor si-a facut intrarea in tandem, fiind ultimii veniti. In drum spre locul rezervat de colegii de grup parlamentar, liderul PRM s-a oprit in dreptul lui Iliescu, s-a aplecat peste primul rind de banci si i-a strins mina. Acelasi gest l-a facut, putin mai tirziu si Mircea Ionescu-Quintus. Cu o alura absenta, Petre Roman statea in mijlocul senatorilor PD. Conform traditiei, prima sedinta a Senatului este prezidata de decanul de virsta alaturi de cei mai tineri senatori. In cuvintul de deschidere, Quintus - ca un venerabil ce este - "le-a trasat o sarcina" mai tinerilor sai colegi, anume sa nu mai chiuleasca. Totusi, din prima zi de lucru, s-au inregistrat doua absente din care numai una motivata: cea a senatorului PRM Ilie Ilascu, detinut la Tiraspol. Cel de-al doilea absent a fost senatorul UDMR Alexandru Kereskenyi. Vadim a ajuns presedinte.De grup parlamentar Grupurile parlamentare reprezentate in Senat si-au ales ieri liderii. Acestia sint: Ioan Solcanu (PDSR), Corneliu Vadim Tudor (PRM), Petre Roman (PD) si Verestoy Attila (UDMR). Singurii care nu si-au desemnat inca un lider de grup sint senatorii liberali, ei lasind aceasta decizie dupa nominalizarea tuturor partidelor in conducerea Senatului. Aceasta pentru ca un membru al Biroului Permanent al Senatului nu poate fi, in acelasi timp, si lider de grup. Negocierile pentru functiile in Biroul Permanent al Senatului incep astazi intre liderii de grupuri. Tot ieri s-a constituit si comisia care va valida calitatea de senator, aceasta primind un vot unanim. Senatorul PDSR Radu Timofte a remarcat, de altfel, ca este "prima oara" cind exista unanimitate. Gyorgy Frunda i-a replicat insa: "Prima si ultima!". Pentru comisia de validare, Corneliu Vadim Tudor i-a propus pe "generalul doctor profesor Ioan Carciumaru, pe colonelul Dumitru Badea si pe Eugen Florescu". De la prezidiu, Mircea Ionescu-Quintus a remarcat: "Bine ca e si un civil. Altfel credeam ca se face un stat major". NARCISA IORGA MADALINA SISU Ion Dolanescu, planuri de viitor: "Ziua vin la parlament, noaptea o sa cint!" Prima zi a legislaturii 2000-2001 in Camera Deputatilor. Un numar de 69 de deputati au inceput cu "dreptul": adica nu au venit nici macar la festivitatea de deschidere. Deputatul PRM Mitzura Arghezi, fiind cea mai in virsta dintre toti, a condus prima sedinta, conform Regulamentului Camerei. Si a reusit sa-i enerveze pe reprezentantii PD, PNL si UDMR, facindu-i pe acestia sa bata cu pumnul in masa. Tot ieri s-a ales si comisia de validare a mandatelor noilor deputati. Noii deputati nu stiau sa ajunga la WC Un amestec de vechi si nou ca in magazinele universale. Cei care au mai fost deputati erau extrem de multumiti ca au mai prins un mandat. Vorbeau tare, rideau zgomotos si se bateau pe umar unii pe altii. Cei care au pasit pentru prima data in Palatul Parlamentului nici macar nu s-au putut bucura ca au reusit sa fie alesi. Bulversati de marimea cladirii, debusolati, fara sa stie exact ce au de facut, noii deputati nu nimereau nici macar WC-urile. Cei mai norocosi veneau insotiti de colegii lor "hirsiiti" de viata de deputat si erau indrumati de acestia. Pina si liftierele se simteau obligate sa le atraga atentia noilor alesi ai poporului ca trebuie sa primeasca Regulamentul Camerei si Constitutia Romaniei si sa semneze declaratia de avere. Caci, in prima zi, deputatii s-au ocupat cu "bucataria". Ei au semnat de prezenta, si-au completat hirtia pentru impozitul pe venitul global, au scris declaratia de avere si au primit Constitutia Romaniei si Regulamentul Camerei. Pe post de "dadaca" pentru noul deputat PD Anca Boagiu a fost "veterana" Paula Ivanescu. Daniela Buruiana, deputat PRM, facea cunostinta cu propriii sai colegi de partid. Dintre cei noi, Mitica Dragomir - Corleone - era cel mai sigur pe el. Dadea mina cu toata lumea si se lasa pozat linga deputatii mai vechi in parlament. In alta ordine de idei, taranistii probabil ca-si scuipa de trei ori in sin, caci sala lor de grup parlamentar, in care au stat patru ani, a fost alocata PRM. Care o va folosi doar la sedintele comune, cind vin si senatorii. Ion Dolanescu, cu steagul Americii la git Alesii poporului si-au scos din dulap cele mai frumoase haine pentru a arata bine in prima zi. Deputatul PRM Ion Dolanescu a considerat ca o tinuta distinsa, demna de un parlament, este sa-si puna un steag la git. Ceea ce a si facut. Pe post de cravata avea steagul Statelor Unite, iar in jurul gitului, peste costum, un fular rosu aprins. Intrebat de ce a recurs la un astfel de accesoriu, Dolanescu a raspuns prompt: "Si Vadim, si Iliescu poarta! Asta-i democratia!". Proaspatul deputat PRM a promis ca nu va absenta din parlament: "N-o sa lipsesc, mai ales ca viata de artist e de noapte. O sa cint noaptea!". Cit despre initiativele legislative pe care le va depune in parlament, Dolanescu a explicat senin: "Nu stiu inca, Constitutia e facuta!". Si cum "cine se aseamana se aduna", Ion Dolanescu si-a gasit "colega" de banca pe Irina Loghin, tot deputat PRM. Aceasta a recunoscut ca este "total dezorientata" si ca "nu ma pricep la politica, nu stiu daca voi putea invata". Drept urmare, nici Irina Loghin nu are de gind sa renunte la cintat, dar nici la deputatie: "Voi reveni pe scena!". Mitzura Arghezi s-a bucurat ca a stat in biroul lui Diaconescu Conform Regulamentului Camerei, prima sedinta a legislaturii trebuie condusa de catre cel mai in virsta deputat. S-a nimerit ca acesta sa fie deputatul PRM Mitzura Arghezi. Zglobie si vesela, Mitzura Arghezi a recunoscut ca-i place postura in care a fost pusa. Dar, mai mult decit atit, a recunoscut ca-i place faptul ca, si pentru citeva minute, a stat in biroul fostului presedinte al Camerei, taranistul Ion Diaconescu. In discursul inaugural ea a reusit insa sa-i enerveze pe cei de la UDMR, PD si PNL lovind in fosta putere. Ceea ce a dus la batai in mese si tropaituri din picioare. Ieri s-a ales si comisia de validare a mandatelor deputatilor care trebuie sa-si indeplineasca misiunea in trei zile. TEODORA GEORGESCU Dudu Ionescu a descoperit: Vasile, Spineanu, Ciumara - vinovati de esecul PNTCD Prima conferinta oficiala a PNTCD ca partid extraparlamentar a avut ca teme de dezbatere rezultatele celui de-al doilea tur de scrutin la alegerile prezidentiale si pregatirea Congresului taranist de la sfirsitul lunii ianuarie 2001. Presedintele interimar al taranistilor, Constantin Dudu Ionescu, a apreciat ca prin alegerea pe care romanii au facut-o la alegerile din 10 decembrie "au demonstrat ca nu sint atit de naivi si atit de nepregatiti politic pe cit se credea, dar nu au avut alternativa". La capitolul greseli facute de PNTCD, Dudu Ionescu a vorbit despre "incapacitatea cronica de a gestiona treburile interne si de a lua decizii in PNTCD". Afirmatiile presedintelui interimat al partidului au fost completate de Radu Sirbu care a enumerat si o parte a celor care se fac vinovati de esecul politic al PNTCD: Radu Vasile, Mircea Ciumara, Ulm Spineanu au fost persoane care aveau capacitate de decizie politica pentru ca faceau parte din fostul BCCC, dar se ocupau si de trasarea liniei economice, a mai adaugat Radu Sirbu. "Ne asteptam la o altfel de atitudine de la ei". De altfel, cei 15.000 de specialisti au devenit 150.000, dupa cum afirma acelasi Radu Sirbu, "insa nu i-am promovat suficient, ci dimpotriva". Asa se face ca "romanii, in loc sa vada in primul an si jumatate de la alegeri luminita de la capatul tunelului, nu au putut sa retina decit prabusirea monedei nationale". Cit despre Congresul PNTCD, acesta se va desfasura in perioada 19-21 ianuarie 2001 in Bucuresti. La congres vor participa 700 de delegati. 75 dintre acestia vor candida pentru Comitetul National de Conducere si vor fi alesi prin vot nominal. Linia schimbarilor in PNTCD continua, noul purtator de cuvint al taranistilor, pina la congresul din luna ianuarie, fiind numit Ion Caramitru. Decizia a fost luata in sedinta de vineri a BIC, la propunerea lui Dudu Ionescu. MIHAELA CONSTANTINESCU Valeriu Stoica ii ia locul lui Mircea Ionescu-Quintus, Crin Antonescu ii ia locul lui Stoica Rocada mare la PNL PNL se pregateste intens pentru congresul din februarie, la care va fi aleasa noua structura de conducere a liberalilor. Pentru toti membrii de partid, chiar daca nu sint tocmai fani infocati, este clar ca actualul prim-vicepresedinte, Valeriu Stoica, va deveni presedintele PNL in locul lui Mircea Ionescu-Quintus care, de altfel, a anuntat ca nu va mai candida pentru un nou mandat. Surse liberale sustin ca si celelalte functii din Biroul Permanent Central sint creionate. Astfel, Crin Antonescu are cele mai mari sanse sa devina prim-vicepresedinte PNL, sustin surse liberale, iar secretar general al PNL, in locul deputatului Ovidiu Draganescu, ar urma sa devina fostul senator Eugen Vasiliu. Se pare ca o alta decizie ce tinde sa cistige teren este aceea de trecere "in grija" cite unui vicepresedinte a regiunilor istorice: responsabil de zona Ardealului ar urma sa fie Ovidiu Draganescu, ca nou vicepresedinte, Paul Pacuraru sa raspunda de Moldova, de Dobrogea - Puiu Hasotti, de Muntenia - Andrei Chiliman, iar de Bucuresti - Mona Musca. Postul de presedinte al Consiliului National al PNL este rezervat lui Theodor Stolojan. CRISTINA SOFRONIE Adrian Nastase preia presedintia PDSR Alegerea lui Ion Iliescu in fruntea statului lasa locul liber de presedinte al PDSR. Conform Constitutiei, Iliescu trebuie sa demisioneze din PDSR, o data ajuns la Palatul Cotroceni. Prim-vicepresedintele PDSR, Adrian Nastase, intentioneaza sa candideze pentru presedintia partidului. Nastase a declarat ieri ca presedintia interimara va fi preluata, conform statutului PDSR, de prim-vicepresedinte, adica de el. Interimatul nu va dura decit pina la jumatatea lunii ianuarie, cind va avea loc Conferinta Nationala a PDSR care va alege noul presedinte. "Intentionez sa imi depun candidatura. S-ar putea ca si alti colegi sa o faca. Conferinta Nationala va decide", a declarat ieri Nastase. TEODORA GEORGESCU Stolojan a renuntat la mandatul de deputat Theodor Stolojan, fost candidat al PNL la Presedintia Romaniei, pus de liberali pe primul loc la Bucuresti pentru Camera Deputatilor, a renuntat ieri, oficial, la mandatul de deputat. "Intrarea in activitatea politica nu a avut ca obiectiv cistigarea unui mandat la Camera Deputatilor. De altfel, m-am declarat intotdeauna adversarul alegerilor parlamentare pe liste de partid. Sper ca alegerile din anul 2000 sa fie ultimele in care votul se face pe liste de partid", ne-a declarat ieri Theodor Stolojan, cu precizarea ca va ramine in PNL. Ca urmare a deciziei lui Stolojan, locul intii la Camera Deputatilor, in Bucuresti, a revenit prim- vicepresedintele liberal Valeriu Stoica si, cum PNL a obtinut la Capitala patru mandate de deputat, este propulsat in parlament si cel care s-a aflat initial pe locul cinci, Napoleon Pop. Ceilalti doi deputati PNL de Bucuresti sint Calin Popescu Tariceanu si Andrei Chiliman. Cum in momentul intrarii in activitatea politica Stolojan a renuntat la toate functiile care il legau de Tofan Group, fostul candidat la Presedintia Romaniei si-a luat un ragaz pentru a decide ce va face in viitor. CRISTINA SOFRONIE Mugur Isarescu explica de ce nu a vrut sa se retraga din cursa prezidentiala: "Nu am vrut sa ramin «de fazan»" Intr-un interviu acordat Agentiei Mediafax, Mugur Isarescu a prezentat motivele care l-au determinat sa accepte functia de premier, mai apoi sa candideze la presedintie si sa refuze sa se retraga din cursa electorala, precum si ratiunile pentru care, in viitor, va refuza "un post de functionaras international". "Am ajuns in functia de prim-ministru in decembrie 1999, spune Isarescu, din convingerea mea ca, pe de o parte, este nevoie de un efort sustinut la nivelul guvernului - la Banca (n.r. - BNR) nu se mai putea face nimic in plus - si, pe de alta parte, convingerea ca se poate face acest efort". Motivul care l-a determinat sa candideze pentru functia suprema in stat: "Prea multi ma doreau premier, ca si cum eram «premierul de serviciu»". (...) Eu sper ca nimeni nu si-a facut si nu isi va face in viitor iluzia ca pot sa ramin «de fazan», cum s-a incercat". Si tot pentru a nu fi considerat "de fazan", a refuzat sa se retraga din cursa electorala: "Acele solicitari erau tot un fel de «vorbiti cu Muguras, ca e baiat bun». Cred ca cei care au mizat pe postura premierului ca fiind «de fazan» au facut principala greseala. Eu am acceptat aceasta functie, pe care nu o consider ca pe una de sacrificiu sau «de iesire». De ce sa ma retrag? Insemna sa ramin chiar «de fazan». Sa se retraga altii". Pe viitor? "Nu ma cobor chiar acolo incit sa primesc un post de functionaras international dupa ce am fost premier al Romaniei", declara Isarescu, care se va indrepta, dupa ce va pleca de la BNR, catre sectorul privat. Isarescu a ajutat Academia Romana Chiar daca este criticat de anumiti politicieni pentru modul in care a condus BNR si guvernul (in ultimele unsprezece luni), Mugur Isarescu lasa dupa zece ani o realizare ce nu-i poate fi contestata: construirea corpului central al noii cladiri a Bibliotecii Academiei Romane. Pe placuta bibliotecii este scris: "Edificiul a fost ridicat cu sprijinul financiar al BNR si al Guvernului, guvernator, prim-ministru, Mugur Isarescu". "In 1993, Consiliul de Administratie al BNR a raspuns pozitiv la cererea de sponsorizare a Academiei Romane pentru construirea unei cladiri noi care sa adaposteasca tezaurul bibliofil al Romaniei: manuscrise unice, carti rare. Este cunoscut faptul ca sediul vechi al Bibliotecii Academiei devenise insuficient si constituia un pericol din punct de vedere al riscului seismic. Asa ca, raspunsul pozitiv al BNR poate fi simplificat in urmatoarea fraza: tezaurul monetar al Romaniei este depozitat la BNR, iar cel cultural la Biblioteca Academiei. BNR avea datoria sa ajute Academia pentru a prezerva tezaurul cultural. Atit BNR, cit si Academia Romana sint printre primele edificii in jurul carora s-a format Romania moderna", si-a motivat Isarescu optiunea. In cadrul Consiliului de Administratie al BNR, cei care au pledat pentru realizarea acestui obiectiv au fost profesorii Costin Kiritescu si Constantin Ionete. Si pentru ca banii proveniti din sponsorizarea BNR nu au fost suficienti pentru terminarea lucrarii, Isarescu, in calitate de premier, a acordat o suplimentare de la Buget. MIHAELA CONSTANTINESCU Prima demisie din Camera Deputatilor Proaspatul deputat UDMR, Fazekas Laszlo, nu a vazut decit pentru o zi cladirea Palatului Parlamentului. El a venit ieri pentru a-si depune demisia, dupa ce Consiliul National pentru Studierea Arhivelor Securitatii l-a descoperit ca a colaborat cu fosta Securitate si a facut politie politica. Mandatul sau va fi preluat de catre Kovacs Zoltan. TEODORA GEORGESCU Emil s-a mutat in gazda Emil Constantinescu a eliberat ieri resedinta oficiala pe care a ocupat-o, timp de trei ani, ca presedinte al Romaniei. Impreuna cu sotia sa, Nadia, cu fiica, Norina, si cu sotul ei, Cristian Boru, presedintele Emil Constantinescu, intr-o tinuta sport, a asistat la incarcarea ultimelor bagaje si, in jurul orei 11.00, a iesit pe poarta resedintei, refuzind sa dea adresa exacta, sub pretextul ca "oricum presa ma va descoperi". Lui Constantinescu ii va lipsi "zgomotul strazii" pe care a locuit timp de aproape trei ani, dupa cum a mentionat, specificind faptul ca nu este un nostalgic. La noua adresa, Strada Elefterie nr. 44, familia Emil si Nadia Constantinescu locuieste "cu chirie", dupa cum s-a exprimat presedintele. Resedinta oficiala a sefului statului a fost stabilita in 1997, prin hotarire de guvern, in strada Ermil Pangratti nr. 20, dupa ce, in primele luni ale aceluiasi an, consilierul prezidential - la acea vreme - Catalin Harnagea a vizitat mai multe case in Bucuresti, oprindu-se asupra celei de linga sediul televiziunii nationale publice. La acea vreme, casa nu era locuibila si a necesitat reamenajari si reparatii din partea detinatorului de drept, Regia Autonoma a Patrimoniului si Protocolului de Stat. Cuscra mica, agent imobiliar Gindul ca trebuie sa-si gaseasca o locuinta "particulara" il macina pe Emil Constantinescu de mai multa vreme. In ultimele trei saptamini insa, el a inceput, prin apropiati, tatonari intense pentru gasirea unei noi resedinte. Cea care, spun surse apropiate, a fost "desemnata" cu cautarile, a fost cuscra mica a lui Emil Constantinescu. Este vorba despre mama Sanei, sotia lui Dragos Constantinescu. Cu alte cuvinte, cuscra Sanda Hendartono (fosta Cipaianu ca fata - n.r.), a fost transformata in agent imobiliar al presedintelui inca in exercitiu. Si, din cite spun surse care cunosc epopeea locativa, reiese ca "misiunea" cuscrei nu a fost una prea usoara. CRISTINA SOFRONIE CRISTIAN OPREA Membrii din sapte sectii de votare din Arad au amenintat ca refuza sa numere voturile Lider sindical - amendat pentru ca a intrat cu ogarul in sectia de votare Membrii din sapte sectii de votare din Arad au amenintat duminica seara ca refuza numaratoarea voturilor. Comisiile de la sectiile 49, 51, 52, 53, 54, 60 si 64 au anuntat ca nu vor numara voturile daca nu vor primi banii pentru toate zilele petrecute in sectia de votare. Ovidiu Nila, prefectul judetului, s-a deplasat personal in sectiile cu probleme pentru a-i depista pe instigatori. Prefectul chiar a anuntat presa ca a descoperit, la Sectia 51, doi instigatori, numiti de domnia sa "perdanti": un fost angajat al prefecturii, disponibilizat, membru UDMR, si un membru al TUNTCD. Prefectul a amenintat ca va sesiza instanta daca nu vor fi numarate voturile. Insa totul a revenit la normal. ( Sorin Trocan ) Liderul sindical Ion Pisc Scradeanu, vicepresedinte al sindicatului "Energetica" din cadrul FE Rovinari, a fost amendat duminica seara cu cinci milioane de lei pentru ca a venit sa voteze insotit de ciinele sau. Presedinta sectiei de votare nr. 12 din cadrul Colegiului National "Spiru Haret", Madalina Encescu, i-a cerut lui Scradeanu sa-si lase ciinele in afara sectiei de votare, dar acesta a avut o atitudine jignitoare fata de alegatori si fata de presedinta sectiei. La solicitarea acesteia, politistii s-au prezentat imediat la sectia de votare si au intervenit pentru a controla accesul de furie al sindicalistului, care s-a ales cu un proces-verbal de contraventie, semnat de mai multi martori. Conform Legii 70/1991, republicata, art. 85, lit.h, liderul sindical Ion Pisc Scradeanu a fost amendat cu suma de 5.000.000 de lei. Acesta nu aflase pina ieri la prinz ca a fost amendat si a fost surprins de atitudinea politistilor. El spune ca singura sanctiune pentru care ar fi putut fi amendat era faptul ca s-a uitat in buletinul de vot al fiicei sale, curios sa afle cu cine a votat, nicidecum pentru ca a intrat in sectia de votare cu ciinele sau, rasa Ogar, vaccinat la zi. ( Claudia Tipluica ) Iliescu se grabeste Ion Iliescu considera ca ar putea prelua atributiile de sef al statului saptamina viitoare. Liderul PDSR a declarat ieri ca validarea mandatului sau de presedinte de catre Curtea Constitutionala va avea loc joi, intre timp parlamentul urmind sa se intruneasca pentru a-si valida noii senatori si deputati. Iliescu a mai spus ca saptamina viitoare se vor constitui noile conduceri ale celor doua Camere, comisiile parlamentare permanente, dupa care parlamentul se intruneste pentru ca presedintele sa depuna juramintul. ( L.P. ) Transferul de putere, aspecte tehnice Depunerea juramintului in fata parlamentului de catre Ion Iliescu, in calitate de sef al statului, este primul pas al instalarii noii puteri. Dupa ce se va instala la Palatul Cotroceni, Ion Iliescu va initia consultari cu partidele parlamentare pentru desemnarea premierului, deoarece PDSR singur nu detine majoritate in parlament. Presedintele tarii va desemna primul-ministru in urma consultarilor. Acesta va cere votul de incredere al parlamentului asupra listei guvernului si a programului de guvernare. Adrian Nastase, care a fost numit de PDSR pentru a forma guvernul, a declarat in mai multe rinduri ca doreste instalarea executivului intre Craciun si Anul Nou. Ministrii vor fi audiati in comisiile de specialitate, dupa care sint votati de parlament si se duc sa depuna juramintul in fata sefului statului. In parlament, conducerile comisiilor pemanente, precum si conducerea celor doua Camere, vor fi desemnate, conform repartizarii locurilor, de liderii grupurilor parlamentare. O comisie de validare va primi propunerile liderilor de grup. la cinci zile de la desemnarea comisiei de validare, cele doua Camere se intrunesc in sedinta de drept pentru a vota componenta conducerilor comisiilor, a Birourilor Permanente si pentru a valida mandatele de parlamentari. Presedintii Camerei Deputatilor si Senatului sint alesi pe durata intregului mandat prin vot secret, prin votul majoritatii. ( L.P. ) Dupa centralizarea voturilor din 98,06 la suta din totalul sectiilor de votare, Iliescu are 33,89 la suta in fata lui Vadim Ion Iliescu (PDSR) a obtinut, in urma votului de duminica din al doilea tur al alegerilor prezidentiale, 6.607.783 de voturi, ceea ce reprezinta 66,94 la suta din totalul de 9.871.455 voturi valabil exprimate, fiind clasat pe locul intii. Corneliu Vadim Tudor (PRM), a obtinut 3.263.672 de voturi, procentul lui fiind de 33,06 la suta. Rezultatele acestea au fost comunicate ieri, de Biroul Electoral Central, si reprezinta datele centralizate si verificate pina la ora 14.00, pentru un numar de 15.085 sectii de votare, reprezentind 98,06 la suta din totalul de 15.383. Ion Iliescu a obtinut cele mai bune rezultate in judetele Harghita, 91,45 la suta, in Covasna 88,55 la suta si in Vrancea 74,56 la suta. Liderul PDSR a inregistrat cel mai slab scor in judetul Bistrita Nasaud, respectiv 45,44 la suta. Bistrita Nasaud este, de altfel, singurul judet in care liderul PRM "a umflat potul", primind 54,56 la suta. Vadim a obtinut rezultate bune si in judetele Caras Severin - 46,49 la suta, Alba - 45,48 la suta si Sibiu - 44,93 la suta. CRISTIAN OPREA Vadim sta cu ochii la BEC Liderul PRM, Corneliu Vadim Tudor, asteapta validarea rezultatelor oficiale ale alegerilor prezidentiale pentru a se decide daca va da in judecata BEC si statul roman la Tribunalul International de la Haga. El ne-a declarat ca, deocamdata, "frauda se micsoreaza". Vadim Tudor a mai spus, totodata, ca urmeaza sa vada "care sint caile de atac". Precizam ca liderul PRM a declarat duminica noaptea ca va da in judecata statul roman si BEC pentru fraudarea alegerilor. Valerian Stan il trimite pe Vadim la Strasbourg Tribunalul International de la Haga, invocat de Corneliu Vadim Tudor pentru o eventuala plingere privind desfasurarea alegerilor, solutioneaza doar conflicte interstatale, a declarat ieri pentru Mediafax Valerian Stan, vicepresedinte al Asociatiei Pentru Apararea Drepturilor Omului din Romania - Comitetul Helsinki (APADOR-CH). "Corneliu Vadim Tudor face o confuzie, intrucit singura institutie europeana care ar putea judeca o astfel de cerere este Curtea Europeana a Drepturilor Omului (CEDO), de la Strasbourg", a precizat Stan. La CEDO se pot plinge cetatenii statelor europene pentru eventuale comportamente abuzive din partea autoritatii statului sau pentru faptul ca le-au fost incalcate unele drepturi, a adaugat vicepresedintele APADOR-CH. "Nu stiu sa existe un asemenea precedent si nu cred ca judecatorii CEDO ar putea declara admisibila o asemenea plingere", a spus Valerian Stan. ( M.F. ) Bref Adrian Nastase si-a deschis agenda guvernamentala Premierul desemnat de PDSR, Adrian Nastase, a anuntat ca noul guvern va incepe sa lucreze intre Craciun si Anul Nou si ca va cere parlamentului un vot de incredere la sase luni de la investire. Liderul PDSR a spus ca relatia dintre executiv si parlament va trebui verificata periodic pentru eliminarea starilor de criza politica. Nastase a precizat ca, pentru o mai buna comunicare intre guvern si parlament, la nivelul fiecarui minister va exista cite un secretar de stat care va asigura legatura cu parlamentul. PSDR a primit MTS iar PUR IMM Adrian Nastase a prezentat in sedinta Biroului Executiv al PDSR de ieri lista cu membrii viitorului guvern. Nici un membru al Biroului Executiv nu a avut obiectii. Lista nu a suferit modificari fata de cele anuntate deja. PSDR va primi conducerea Ministerului Tineretului si Sportului pentru Giorgiu Gingaras, iar PUR un ministru delegat cu Intreprinderile Mici si Mijlocii pentru Florea Voinea. Presedintia Senatului va fi preluata de Nicolae Vacaroiu, flancat de Doru Ioan Taracila, vicepresedinte. La Camera Deputatilor presedinte va fi Valer Dorneanu, iar vicepresedinte Viorel Hrebenciuc. ( Lucian Purcareanu ) Republica Moldova deschide seria felicitarilor pentru Iliescu Presedintele Republicii Moldova, Petru Lucinschi, l-a felicitat luni pe Ion liescu, liderul PDSR, cu ocazia alegerii in functia de presedinte al Romaniei, transmite BASA-Press. "Imi exprim convingerea ferma ca relatiile de parteneriat privilegiat, stabilite intre Republica Moldova si Romania, vor cunoaste si pe viitor o dezvoltare armonioasa, constituind o expresie elocventa a unei colaborari exemplare intre doua state vecine si prietene care manifesta atasament pentru valorile democratiei si progresului", se arata in mesajul de felicitare semnat de presedintele Republicii Moldova. Romania si Republica Moldova au parafat in 2000 un tratat bilateral care nu a fost semnat, sarcina pe care o va avea presedintele ales, Ion Iliescu. Semnatarul din partea Republicii Moldova nu se cunoaste inca, pentru ca, din luna iulie, presedintele acestui stat se alege de catre parlament. Legislativul de la Chisinau se va intruni din nou pe 21 decembrie pentru a-l alege pe seful statului, intr-o procedura in care se confrunta comunistul Vladimir Voronin si candidatul dreptei, Pavel Barbalat. In plus, relatiile dintre Romania si Republica Moldova vor fi marcate in anul 2001 de faptul ca administratia de la Bucuresti va detine presedintia in exercitiu a OSCE, unul dintre cele mai dificile dosare ale organizatiei fiind retragerea trupelor ruse din Transnistria. Lucinschi si Iliescu nu s-au intilnit niciodata ca sefi de stat. Primul ambasador la Moscova al Republicii Moldova, Petru Lucinschi, a fost ales presedinte la sfirsitul lui 1996 si a avut, in 1997 si 1998, o relatie oficiala destul de apropiata cu presedintele Romaniei, Emil Constantinescu. ( Mediafax ) Romanii din diaspora n-au mai venit la vot Cetatenii romani din strainatate s-au prezentat, duminica, intr-un numar mult mai mic decit la scrutinul din 26 noiembrie, la sectiile de votare din 88 de tari. In urma numararii buletinelor de la 142 din cele 146 de centre organizate peste hotare, numarul celor care s-au prezentat la vot era de aproximativ 16.000, a precizat directorul Directiei Comunicare din MAE, Tatiana Maxim. MAE asteapta ca, in cursul dupa-amiezii, sa primeasca si rezultatele de la sectiile de votare amenajate pe coasta de vest a Statelor Unite, singurele puncte care nu au anuntat inca ponderea prezentei la urne. La alegerile din 26 noiembrie, isi exercitasera dreptul de vot aproximativ 29.000 de cetateni romani aflati in strainatate. La turul doi al alegerilor prezidentiale, un numar mare de alegatori a fost inregistrat in Israel, unde au votat peste 3.000 de cetateni romani. In Ungaria, au votat aproximativ 1.600 de cetateni romani, iar in Franta si Republica Moldova, cite 1.000. In Spania, au votat peste 500 de romani, iar in Canada, peste 400. ( M.F. ) Sute de mii de alegatori nu au avut ce alege Injuraturi pe buletinele de vot Primul tur al alegerilor prezidentiale a consemnat exact 347.484 buletine de vot, anulate, adica aproximativ 3% voturi. Un procent care se incadreaza in limitele normale, mai ales tinind cont ca pe buletinele de vot se aflau nu mai putin de 12 candidati. Plecind de la faptul ca, in turul al doilea, alegatorii au avut de-a face cu buletine de vot mult mai simple, cu doar doi candidati, ne-am fi asteptat ca procentul voturilor valabil exprimate sa fie mult mai mare decit la primul tur de scrutin. N-a fost insa asa pentru ca sute de mii de oameni au preferat sa isi anuleze singuri votul decit sa-l acorde unuia dintre candidati. Este vorba despre un fenomen nemaiintilnit de pe vremea alegerilor organizate de regimul Ceausescu: alegatorii s-au prezentat la urne, dar, pentru ca nu l-au preferat nici pe Iliescu, nici pe Vadim, si-au anulat, cu buna stiinta, votul. Reporterii "Evenimentului zilei" acreditati pe linga sectiile de votare au gasit pe numeroase buletine de vot injuraturi, aprecieri asupra candidatilor, desene cu svastici sau cruci ori "voturi" pentru Mugur Isarescu, Theodor Stolojan sau chiar Regele Mihai. Dincolo de absenteismul masiv, gestul alegatorilor care nu au avut ce alege trebuie interpretat drept un cartonas rosu aratat "invingatorului" Ion Iliescu, tot mai nervosului Corneliu Vadim Tudor si tuturor celor reprezentati de cele doua personaje, clasei politice romanesti aflate, in anul de gratie 2000, intr-o criza profunda. CALIN HERA Inchiderea urnelor, intimpinata cu manele La sectile de votare amenajate in Scoala 75, din Balta Alba, ora 21.00 este intimpinata cu manele. Muzica, data la volum maxim, ii incinge pe membrii comisiilor. Unduind din buric, acestia, in majoritate tineri, se "antreneaza" pentru numararea voturilor. Una cite una, se inchid toate usile. A inceput "numaratoarea inversa". Pentru citeva secunde, atmosfera se dezmorteste din nou. Se da de veste ca, la primele estimari, Iliescu conduce detasat: "Tara a scapat de nebun!". Facem "treispe-paispe" in fata usilor inchise. Cu urechile pilnie, asteptam sa se termine operatiunea. Din timp in timp, se aud risete. Ne gindim ca s-a ajuns la capitolul anularea voturilor. Nici nu ne terminam bine gindul, ca se deschide prima usa. "Gata, am terminat, veniti incoa' sa vedeti", ne cheama un tinar observator, care, intre timp, s-a apucat sa faca cheta, printre colegi, pentru o "bauturica". "Sint amindoi niste imbecili" Surpriza: s-a strins un vraf de buletine anulate. Nerabdatori ca in fata oualor de ciocolata, deschidem primul "exemplar". Nici o stampila - nici la Iliescu, nici la "tribun". Doar niste "vorbe de duh", lasate in dreptul fiecarui candidat: "Moarte comunistilor! Trebuiau rasi din ianuarie '90! Tutar KGB-ist! Omul Moscovei!" - este mesajul pentru Ion Iliescu. Nici Vadim n-a fost, iertat de furia omului: "Anus contra naturii lui Ceausescu!". Pe alte citeva buletine citim explicatia: "Nu pot sa ma hotarasc. Sint amindoi niste imbecili, cretini, idioti" sau "PCR!". Pe altele, era scris, pur si simplu, "Hu!". Alti binevoitori au scris: "Amindoi, comunisti", "Vadim va face ce a facut Ceausescu", "Iliescu, agent sovietic" si alte chestii dragute pe care nici hirtia nu le suporta. "Un votant a scris o poezie marunta, infernal de marunta, pe pagina libera. Avea rima, dar cuvintele erau urite. Se pregatise omul", ne-a declarat Ioana Lacatusiu. La sectia 402, citiva cetateni s-au multumit sa-i faca pe cei doi candidati "porci". Restul din decenta sau pentru ca nu aveau la indemina ceva de scris, au pus doua stampile. ( Mona Stoica ) Cruci si svastici La sectia nr. 389, din cadrul Scolii Generale 86 din cartierul Balta Alba, presedintele Eugen Tudorica ne-a declarat ca 22 de voturi au fost declarate nule. Cele mai multe, avind doua stampile. A existat insa un infocat al Conventiei care a desenat o alta casuta pe buletinul de vot, in care l-a trecut pe Mugur Isarescu, apoi a pus stampila. La sectia alaturata, nr. 388, au votat oameni mult mai talentati. Cele 12 voturi anulate erau pline de dedicatii gen "Ticalosilor", "Cancerul sa va manince" etc. La 385, nu toata lumea a avut pix, asa ca oamenii s-au razboit cu cei doi candidati prin intermediul stampilei. Au fost acoperite, cu tus, ambele casete, ba chiar, intr-un caz, toata pagina. Am mai gasit, confectionate artistic din stampile, diferite modele de svastici (pe Corneliu Vadim Tudor) si de cruci (pe Iliescu, fiindca s-a declarat liber-cugetator). In sectia 385, 25 de voturi au fost nule. Unul dintre ele era aproape rupt, pentru ca, plin de nervi, omul a dat cu stampila in buletin pina a trecut pe partea cealalta. ( Florian Bichir ) "Mai mare rusinea" Pe holurile Scolii nr. 113 din cartierul Berceni, unde erau amplasate mai multe sectii de votare, cu un sfert de ora inainte de inchiderea urnelor era liniste. Fix la ora 21.00 au fost inchise portile scolii. La radio se anunta ca sondajele de tip exit-poll il dau invingator pe Iliescu, cu aproximativ 70%. Un observator din partea PRM mergea din sectie in sectie ca sa-i linisteasca pe simpatizantii PDSR: "Ma bucur ca a iesit Iliescu. In sase luni ne vedem iarasi, la urmatoarele alegeri!". Incepe numararea voturilor. Pe unele buletine de vot alegatorii mizgalisera, cu majuscule, fel de fel de cuvinte obscene. La sectia nr. 731, care cuprindea strazile sold. Barbu Nicolae, Lunca Birzesti si Parincea, au fost declarate nule aproximativ 30 de buletine de vot. Pe toate "nulele", votantii aplicasera stampila pe ambii candidati. Unii nu s-au multumit numai cu atit. Au inceput sa scrie, apasat, cu pixul, cuvinte pe care nici hirtia nu le poate suporta. Ori era scris "M..E" in fiecare dreptunghi, ori erau taiati cu un mare X ambii candidati, iar deasupra era scris tot "M..E" cu adaugirea "PRIN GURA". Pe un alt buletin, un alegator se multumise sa scrie doar "RUSINE" pe dreptunghiul lui Iliescu si "MAI MARE RUSINEA" pe cel al lui Vadim. ( Eugenia Mircescu ) 37 de studenti s-au votat pe ei insisi In doua dintre cele trei sectii de votare organizate in Complexul Comercial Regie din Bucuresti au venit la vot numai 1.800 de studenti, din cei aproximativ 10.000 cazati aici. La numaratoarea facuta imediat dupa ora 21.00, membrii comisiei de votare numarul 1321 au gasit 708 voturi in favoarea lui Ion Iliescu si 225 pentru Vadim Tudor. Pe linga acestea insa pe 37 buletine de vot studentii si-au exersat vocabularul de mahala. Unii au aplicat stampila in asa fel incit au format un nou chenar, in care au scris "EU" si s-au votat pe ei insisi. La sectia de votare 1322, au fost gasite 30 de buletine "ornate" cu tot felul de injuraturi adresate fie lui Ion Iliescu, fie lui Vadim Tudor. ( Roberta Vornicu ) "Uite ca nu v-am nimerit pe nici unul, fire-ati ai dracului! Sectia de votare nr. 577, din cei 1.954 de alegatori prezenti pe liste, au trecut prin fata urnelor doar 877. Dintre acestia, 570 l-au votat pe Iliescu, iar 291 pe Vadim. 16 voturi au fost declarate nule. Pe unul dintre acestea, numele celor doi candidati erau inconjurate de 10-15 stampile cu "votat", insotite de o scurta "declaratie politica": "Uite ca nu v-am nimerit pe nici unul, fire-ati ai dracului!". In acelasi local, la sectia 576, au fost anulate 19 voturi. Pe un buletin, alegatorul marcase sec:... "Vadim = Hitler" si "Iliescu = Stalin". ( Vasile Surcel ) O brasoveanca l-a votat pe Regele Mihai Biroul Electoral Judetean Brasov a anulat 5.685 de buletine de vot. Buletinul de vot care a surprins cel mai mult a fost unul pe care alegatorul a mai adaugat un candidat pe lista si anume pe Regele Mihai. Reporterul nostru a aflat ca acest buletin de vot provine de la Spitalul de Neuropsihiatrie Brasov. Monica Taranu, o pacienta a acestui spital, a tinut sa voteze neaparat cu Regele Mihai. Intrigata de faptul ca numele acestuia nu aparea pe buletinul de vot, brasoveanca a remediat "greseala", scriind cu mina ei pe spatiul liber al buletinului de vot "Regele Mihai", dupa care a aplicat stampila. La Bacau s-a "votat" cu sirg pentru Theodor Stolojan si Mugur Isarescu pe majoritatea buletinelor de vot anulate. Cel mai interesant protest a fost exprimat prin lipirea unui calendar cu o femeie goala - care te indeamna sa o suni la 89.89... - pe casutele cu numele candidatilor. ( Camelia Csiki, Sorin Trocan ) Si la aflarea rezultatelor alegerilor, Corneliu Vadim Tudor si-a jucat rolul "Ceva bun am realizat: ati vazut ce democrat este Iliescu", spunea duminica seara, la sediul PRM, deputatul Anghel Stanciu, intr-o discutie cu ziaristii, inainte de anuntarea rezultatelor estimative privind alegerile prezidentiale. Stanciu, mediatizat in ultima vreme pentru ca ar fi declarat la Iasi ca va face lagare de munca pentru jurnalisti, a venit in jurul orei 19.00 la sediul PRM. El s-a aratat nemultumit de povestea cu "vitrionul" aruncat pe fata presedintelui Romaniei, Emil Constantinescu, dar nu atit de incidentul in sine, cit de faptul ca persoana care a provocat acest incident avea carnet de membru PRM. In asteptarea colegilor sai de partid, deputatul PRM si-a amintit de taranisti si de noaptea alegerilor parlamentare. La sediul PNTCD din Iasi, Vasile Lupu era singur, cu o sticla cu vin, povesteste Stanciu. "Eu le-am explicat, le-am facut si grafice si n-au inteles sa mearga singuri in alegeri", spunea Stanciu despre fostii sai colegi din parlament, taranistii. Intre timp, sediul PRM a inceput sa devina neincapator. Rind pe rind, si-au facut aparitia parlamentarii Dorel Constantin Onaca, Ilie Neacsu, Marcu Tudor, Corneliu Ciontu, Daniela Buruiana si Ioan Radu, viceprimar. Din cadru a lipsit Mitzura Arghezi, care a supravegheat pe 26 noiembrie buna desfasurare a lucrarilor in sediul PRM. Ziaristii au fost invitati in sala presei, unde gazdele pregatisera o mica "tratatie": sandvisuri, sucuri, votca si bere neagra. Liderul PRM, Corneliu Vadim Tudor, a sosit la sediul partidului in jurul orei 20.30. Fara a schita vreun zimbet si fara a declara ceva (atitudine schimbata fata de seara alegerilor din 26 noiembrie), C.V. Tudor a strabatut holul partidului si a urcat apoi, conform ritualului, in cabinetul sau de la etaj. Imbulzeala, ameteala, reflectoare, aparate de filmat si fotografiat, oameni. Toate intr-o singura incapere: sala de conferinte a PRM. Undeva, intr-un colt, un bradut. Harta Romaniei, pe care scria "Erori au fost, erori sint inca", a fost inlocuita, in saptaminile dintre cele doua tururi de scrutin, cu o harta a Romaniei mai mica, pe care nu scria nimic Dupa anuntarea rezultatelor estimative, Vadim Tudor a venit in sala de conferinte si s-a asezat pe singurul scaun existent la prezidiu. In spatele lui, in picioare, s-au aliniat citiva dintre reprezentantii PRM. Mitzura Arghezi a incercat sa stea linga liderul PRM, dar acesta a respins-o, dojenind-o: "Mitzura, iar te lipesti de mine? Aici cred ca exagerezi. Parca e siameza, sta lipita de mine", a spus Vadim. Pe posturile de televiziune, Ion Iliescu, invingatorul serii, facea declaratii, iar Vadim privea calm, notindu-si din cind in cind cite un cuvint rostit de liderul PDSR. "Nu mai termina. Cu omul asta nu stii niciodata: eu il credeam mort de doi ani si uite ca mai misca", a spus rizind Vadim Tudor despre Iliescu. Apoi, liderul PRM s-a lansat in acuzatii la adresa lui Ion Iliescu si a PDSR: "invingator fara glorie", "gasca de infractori", "fraudarea alegerilor", "Tribunalul de la Haga". Dupa declaratii, Vadim a urcat la cabinetul sau, oamenii au inceput sa stringa cabluri, scaune, mese, farfurii si totul a reintrat in normal: romanii isi alesesera presedintele. EMMA TOADER (Mediafax) Cotidianul britanic "The Independent" a consemnat rezultatul alegerilor din Romania, rezumindu-l sec: Inapoi in viitor! Presa internationala a comentat ieri, cu relativa rezerva, succesul repurtat de Ion Iliescu in al doilea tur de scrutin al alegerilor prezidentiale din tara noastra, remarcind "alegerea dificila" pe care au avut-o de facut romanii. Sub titlul "Inapoi in viitor, o data cu triumful succesorului lui Ceausescu", cotidianul britanic "The Independent" isi incepe relatarea citind o declaratie a "liberalilor", potrivit careia duminica romanii au avut de facut o alegere similara cu cea dintre "holera si ciuma". "The Independent" reproduce o veche zicala romaneasca, anume ca "fiecare natiune are liderii pe care ii merita". "Ieri, Romania si-a ales noul presedinte, in persoana lui Ion Iliescu, un fost aparatcik comunist care a condus revolutia din 1989 impotriva lui Nicolae Ceausescu si, apoi, a condus tara pentru o perioada de sase ani de stagnare economica", noteaza cotidianul britanic. "Fostul comunist Ion Iliescu a repurtat o victorie clara in alegerile prezidentiale din Romania, conform sondajelor efectuate la iesirea de la urne", relateaza si BBC. Potrivit corespondentului BBC la Bucuresti, acest rezultat, daca se confirma, va linisti guvernele occidentale, "alarmate" de ascensiunea lui C.V. Tudor. BBC: Noii conducatori trebuie sa duca tara spre UE "Noii conducatori ai Romaniei trebuie, acum, sa satisfaca atit asteptarile electoratului si sa scoata tara din criza economica, cit si pe cele ale Uniunii Europene, ale Fondului Monetar International si ale Bancii Mondiale", comenteaza BBC. Din presa britanica, doar "The Times" a mai scris despre alegerile din Romania, dar foarte pe scurt, notind doar ca "Ion Iliescu pare sa fi cistigat" cel de-al doilea tur de scrutin. Peste Ocean, "The Washington Post" ia si el nota ca Ion Iliescu l-a invins pe ultranationalistul Corneliu Vadim Tudor. "Cel de-al doilea tur de scrutin s-a tinut dupa ce Iliescu a esuat sa obtina din primul cele 50 de procente necesare victoriei. Iliescu, un inginer educat sovietic care a fost presedinte din 1990 pina in 1996, cocheteaza cu democratia insa repudiaza reformele de care Romania are nevoie sa-si imbunatateasca economia si sa se alature Uniunii Europene", mentioneaza ziarul american. "Romania a evitat alegerea unui presedinte ultranationalist, insa votul o mentine acolo unde a fost deja: ultima in cursa spre Uniunea Europeana si prosperitate", comenteaza Agentia Reuters. "O victorie a «excentricului» C.V. Tudor ar fi suparat, cu siguranta, puterile occidentale, chiar mai mult decit atunci cind partidul de extrema dreapta a lui Joerg Haider a intrat in coalitia guvernamentala din Austria", apreciaza aceeasi sursa. "The New York Times": Victoria unui om inclinat spre socialism Cotidianul "The New York Times" scrie, in editia sa de ieri, ca "romanii i-au acordat lui Iliescu un nou mandat, respingind la mare diferenta un candidat ultranationalist". "La citeva minute dupa inchiderea urnelor, furios, Tudor a numit alegerile drept «cea mai mare frauda din istoria Romaniei» si a declarat ca institutele care au calculat rezultatele partiale au fost platite cu 150.000 dolari pentru a inventa rezultatele, ca observatorii alegerilor au fost mituiti si ca s-au modificat datele din computerele care au centralizat voturile". "Vadim a spus ca va depune plingere la Curtea Internationala pentru Drepturile Omului si a numit rezultatele alegerilor «o victorie a Antichristului». Duminica la prinz, cind a votat, Tudor a tinut un discurs in care i-a acuzat pe rivalii sai ca il «crucifica» si ca acestia duc o «campanie de linsare». El a spus ca este victima «unei fraude electorale uriase, comisa de un fost agent KGB», Ion Iliescu", scrie "The New York Times". Referitor la cistigatorul prezidentialelor din Romania, cotidianul american spune ca, in timpul ultimului sau mandat, Iliescu "a fost perceput ca un om inclinat spre socialism, care nu a putut fi convins sa inchida fabricile neproductive sau sa puna capat birocratiei". Titluri despre Romania in presa europeana Publicatia poloneza "Rzeczpospolita" titreaza despre alegerile din tara noastra "Romania - Raul cel mai mic. Iliescu, dat cistigator". "Gazeta Wyborcza" si "Trybuna" apreciaza mai sec: "Iliescu presedinte", respectiv "Iliescu a cistigat". Titluri similare fac cotidianele portugheze "Publico" ("Iliescu a confirmat ca este favorit") si "Diario de Noticias" ("Ion Iliescu il bate lejer pe Tudor"). In Cehia, ziarul "Dnes" scrie ca "Romanii l-au reales pe Iliescu", in timp ce "Lidove Noviny" titreaza "Ion Iliescu reales la presedintie". In Franta, "Le Figaro" anunta "Marea intoarcere a lui Ion Iliescu", iar "Liberation", care noteaza ca "romanii l-au ales pe Iliescu fara a-si face iluzii", arata ca rezultatul extremei drepte - 20 la suta din voturi in primul tur de scrutin - a avut efectul unui soc electric. Pentru prima data in istoria Romaniei de dupa Ceausescu, toate fortele politice si sociale, intelectualii si Biserica, au facut front comun impotriva fanatismului lui Corneliu Vadim Tudor. Cotidianele ungare "Nepszabadsag", "Nepszava" si "Magyar Hirlap" scriu la unison: "Iliescu, presedinte". Ziarul italian "La Repubblica" este de parere ca "Iliescu a triumfat", iar "Corriere della Sera", care titreaza "Fostul comunist Iliescu e cistigator", arata ca victoria zdrobitoare a lui Ion Iliescu restabileste calmul si echilibrul intr-o tara care, cu doua saptamini in urma, se afla pe marginea prapastiei din cauza neasteptatei ascensiuni a extremei drepte rasiste si xenofobe, devenita cea de-a doua forta politica din parlament. Cotidianul "La Stampa" scrie ca, desi ultranationalistul Vadim Tudor a fost invins, rata de participare la vot a fost de circa 50 la suta - mai mica decit in urma cu doua saptamini si mult mai mica decit acum patru ani, cind cistigatorul alegerilor prezidentiale a fost candidatul fortelor de centru-dreapta, ceea ce arata neincrederea romanilor in partide, conducatori si prea multele promisiuni neindeplinite, indiferent de culoarea politica. CONSTANTIN VLAD 