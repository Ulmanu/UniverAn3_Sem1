 Tiganie La Bacau PDSR da bani pe voturi In timpul vizitei electorale a lui Ion Iliescu in judetul Bacau, unul dintre oamenii de incredere ai sai din teritoriu, Ion Vasile, zis Gringo, a impartit bani in stinga si-n dreapta. Gringo, fost mare lider al tiganilor bacauani, convertit de vreo sapte luni in presedinte al Consiliului Judetean pentru minoritati al PDSR, avea asupra sa 17 plicuri cu cite 500.000 si 1.000.0000 de lei, precum si 3.000 de dolari. El a spus ca da banii doar "cazurilor sociale care au fost semnalate prin scrisori la cabinetele parlamentare". CLAUDIU TARZIU Romeo Beja, exclus din conducerea sindicatelor miniere Consiliul de Coordonare al Ligii Sindicatelor Miniere din Valea Jiului (LSMVJ) l-a exclus, vineri, din conducerea Ligii pe Romeo Beja, liderul sindical al minei Paroseni, acuzindu-l ca ar fi initiat miscarile greviste care au avut loc in ultimele zile la exploatarile din zona, informeaza MEDIAFAX. Hotarirea a fost adoptata dupa ce liderii sindicali de la celelalte subunitati miniere au trimis adrese conducerii LSMVJ, solicitind excluderea liderului sindical de la Paroseni. "Am solicitat membrilor de sindicat de la Paroseni sa-si desemneze un alt reprezentant in Consiliul de Coordonare", a declarat Vasile Savu, presedintele interimar al LSMVJ. Savu l-a acuzat pe Romeo Beja ca a dirijat actiunile greviste, dindu-le un caracter electoral. LSMVJ va solicita administratiei Companiei Nationale a Huilei sa evalueze pierderile inregistrate in zilele de greva si sa deschida actiune in instanta impotriva celor vinovati. "Oamenii au cazut in plasa unui nemernic ca Beja", a spus, la un moment dat, unul dintre liderii sindicali. Prefectul Capitalei a disparut in ceata campaniei electorale Ion Iordan nu mai e de gasit de o saptamina, in ciuda directivei date de seful sau, Vlad Rosca. Ion Iordan ii este subordonat de doua ori lui Vlad Rosca: o data pe linie guvernamentala, prefectii fiind sub directa conducere a ministrului functiei publice, si o data pe linie de partid, Rosca fiind membru al Biroului National de Coordonare al PNTCD, partid din care face parte si Ion Iordan. Ministrul functiei publice a emis o directiva conform careia, in timpul campaniei electorale, nici un functionar al administratiei publice nu are voie sa-si paraseasca postul. Cu toate acestea insa, nimeni nu stie cu exactitate unde se afla prefectul Iordan. Oficial, de la cabinetul prefectului, ni s-a spus ca Ion Iordan este bolnav, acasa. Neoficial, pe la usile din prefectura se vorbeste ca prefectul a plecat din tara pentru o scurta vacanta la sfirsit de mandat. Cert este ca Ion Iordan si-a inchis telefonul mobil, "oriunde s-ar afla". NARCISA IORGA Conform ultimului sondaj Metro Media Transilvania, Cota lui Vadim scade incet, dar sigur Pentru locul doi in cursa prezidentiala se da o batalie crincena Corneliu Vadim Tudor si PRM au scazut in preferintele alegatorilor. Metro Media Transilvania a efectuat un sondaj de opinie in perioada 19-25 octombrie, la comanda PDSR, pe un esantion de 1.748 de persoane. Conform acestuia, C.V. Tudor este cotat cu 11,8 la suta, fata de 13 la suta cit avea in precedentul sondaj, efectuat tot de Metro Media Transilvania. Sondajul precedent fusese efectuat in perioada 12-18 octombrie, la comanda "Asociatiei Increderea in Romania de Miine", si a fost prezentat acum citeva zile de Mugur Isarescu. PRM are acum 11 la suta, fata de 12,2 la suta cit avea in sondajul precedent. O alta modificare in dinamica sondajului este trecerea lui Theodor Stolojan de pe locul trei pe locul doi. Stolojan este cotat acum cu 15,9 la suta, iar inainte a avut 14,7 la suta. Mugur Isarescu insa, care avea 15,8 la suta, are acum 12,5 la suta. Diferenta dintre candidati nu este semnificativa, ea situindu-se sub marja de eroare a sondajelor. Si CDR-2000 a scazut, dar nu semnificativ, de la sapte procente la 6,8 la suta. Gyorgy Frunda l-a intrecut pe Petre Roman PDSR este cotat cu 50,9 la suta, fata de 51,8 la suta din precedentul sondaj. Ion Iliescu ar fi votat de 45,8 la suta, in anteriorul sondaj fiind cotat cu 44,3 la suta. Pe locul cinci se afla Gyorgy Frunda, care a urcat in fata lui Petre Roman. Frunda are acum 5,3 la suta, iar inainte avusese 3,8 la suta. Roman este cotat cu 4,7 la suta, fata de 4,8 la suta cit avea in primul sondaj. Urmatorul in clasament este Teodor Melescanu, cu 3,6 la suta, intr-o usoara crestere fata de 2,6 la suta cit avea in precedentul sondaj. La partide, dupa PDSR si PRM se afla PNL cu 10,3 la suta, fata de 10,7 la suta cit fusese cotat anterior. UDMR are sapte la suta, in crestere, fata de 5,3 la suta. PD ar obtine sase la suta, fata de 7,8 la suta, ApR are 4, 8 la suta, fata de 3,3 la suta, iar Alianta Nationala se pastreaza pe ultimul loc cu 1,1 la suta, inainte fiind cotata cu unu la suta. LUCIAN PURCAREANU PNL vrea judecarea autorilor "protocoalelor" PNL-PDSR PNL a depus plingere penala impotriva celor care au scris cele doua protocoale care ar reprezenta intelegeri scrise intre prim-vicepresedintii PNL si PDSR, Valeriu Stoica si Adrian Nastase. Ca urmare a publicarii acestor inscrisuri in "Cotidianul", PNL a formulat o plingere penala impotriva autoritorilor necunoscuti pentru savirsirea infractiunii de fals in inscrisuri sub semnatura privata, se arata intr-un comunicat al PNL. Plingerea a fost depusa la procurorul general al Parchetului de pe linga Curtea Suprema de Justitie. In plingere se solicita identificarea autorilor, obligarea ziarului de a prezenta inscrisurile pentru expertizare si chiar expertizarea grafiei semnaturilor. PNL a cerut solicitarea de cercetari si in redactiile ziarelor "Romania libera" si "Curierul national", care au afirmat ca detin aceleasi inscrisuri. L.P. Risti si cistigi! Mugur Isarescu: "Relaxarea fiscala a determinat cresterea incasarilor la buget" Guvernul viitor nu se va mai confrunta cu "greaua mostenire" Prim-ministrul Mugur Isarescu a declarat ieri, la Constanta, ca nu va lasa mostenire la predarea mandatului un deficit extern mai mare decit cel prognozat. "O garantez inclusiv cu faptul ca sint candidat la presedintia Romaniei". Cuantumul acestui deficit este de 1,5 miliarde de lei. Pentru anul 2000, Isarescu a prognozat o inflatie de 7-9 la suta. El spune ca datoria externa trebuie tinuta la nivelul de 9 miliarde de dolari, cit este in prezent, si adauga faptul ca actuala coalitie n-a marit datoria externa" in ciuda a ceea ce se tot vehiculeaza". Un lucru important pe care l-a subliniat premierul ieri, in timpul intilnirii cu oameni de afaceri constanteni, este acela ca s-au inregistrat cresteri ale incasarii lor la bugetul statului, in urma unor masuri de relaxare fiscala. Oricum, a tinut el sa sublinieze, deficitul bugetar nu va avea de suferit ca urmare a masurilor de protectie sociala promovata in ultima vreme. Aceste masuri nu au putut fi luate in prima parte a anului pentru ca nu aparuse inca relansarea economica produsa in acest sfirsit de an. El a denuntat presiunile la care a fost supus, cu un an in urma, pentru a intrerupe platile la intern si extern. In aceste conditii, a explicat premierul, "s-ar fi trecut sub Consiliu Monetar", lucru pe care nu l-a agreat, considerind ca aceasta ar fi insemnat o renuntare la o atributie a suveranitatii nationale. "Este ca si cum ti-ai taia o mina, desi aceasta se misca", a spus Isarescu. "Nu dam cu bani in populatie!" In legatura cu inflatia, premierul a declarat ca aceasta ar putea ajunge de la 54 la 27 la suta. Premierul a anuntat ca nu face "nici o cheltuiala" care sa pericliteze deficitul. "Nu dam cu banii in populatie, dam sume mici, dramuite, acolo unde trebuie", a spus el. In opinia sa, va trebui readusa povara fiscala prin apropierea impozitului pe venit de impozitul pe profit. Isarescu a criticat la rindul lui raportul comisiei parlamentare care-l incrimina in legatura cu Planul de aderare depus la Bruxelles. El nu vede cu ochi buni faptul ca doua partide din coalitie au ajuns sa critice exact coalitia din care fac parte, aratind ca aceasta atitudine inseamna "si o ticalosie si o lasitate", adaugind ca, daca se mai continua asa, "ajungem sa nu mai stim nici cine sintem noi". Despre privatizarile pe care PDSR ar vrea ca actualul guvern sa le opreasca, Isarescu a spus ca va continua "aplicarea ferma a reformei cu masuri de piata" si a adaugat ca stoparea privatizarii pina dupa alegeri ar fi similara cu dorinta cuiva de a salva un om oprindu-i inima. La finalul vizitei de la societatea OIL TERMINAL si de la Santierului Naval Constanta, premierul a anuntat ca statul va incuraja finantarea investitiilor prin recapitalizarea EXIMBANK. CRISTIAN OPREA Asa "a vrut" muschii lu' domnu' Florin Petre Roman, cenzurat de Calinescu Florin Calinescu a refuzat sa difuzeze un clip electoral al lui Petre Roman in cadrul emisiunii sale, "Vreau sa fiu presedinte", de joi seara, la care era invitat insusi candidatul PD la presedintie. Realizatorul Pro TV a acuzat, pe de-o parte, ora tirzie la care i-a fost inminata caseta video cu inregistrarea, iar pe de alta parte a invocat citeva articole din regulamentul Consiliului National al Audovizualului. Florin Calinescu a considerat ca prin clipul electoral al lui Petre Roman s-ar aduce atingere imaginii si chiar s-ar produce un atac la adresa unei alte persoane angajate in cursa electorala. Este vorba despre Ion Iliescu si PDSR. Cu mai multe intreruperi din partea moderatorului, Petre Roman a reusit pina la urma sa spuna ca in clipul sau nu se comitea nici un atac la persoana, ca acesta reprezinta "un lucru absolut corect", in fapt "libertatea de expresie care este miezul confruntarilor electorale" si a amintit ca PDSR are un clip mult mai dur, difuzat de Pro TV. Petre Roman l-a acuzat pe Florin Calinescu ca i-a "cenzurat" video-montajul electoral, mai ales ca vedeta a declarat sus si tare ca nimeni de la PRO TV nu-i sufla-n ciorba. Noi am aflat ce contine clipul lui Petre Roman, care s-ar putea sa apara si la televiziune. Povestit, clipul cenzurat a fost mai eficient Acest videoclip il infatiseaza pe candidatul PD intr-un amfiteatru, trimitere directa la profesia lui Petre Roman, dar si la publicul tinar caruia se adreseaza. Mesajul lui Roman este clar: PDSR nu este indreptatit sa revendice puterea pentru inca patru ani, iar Ion Iliescu nu este o solutie pentru presedintie, avind in vedere ca in mandatul lor "s-au risipit banii bancilor de stat", iar "reforma s-a blocat", acestea fiind si motivele pentru care au fost inlocuiti la putere prin vot, in 1996. Petre Roman evoca si revolutia din 1989, spunind ca este nevoie de inca un moment de mare curaj pentru a opri fortele indreptate spre trecut si nu spre viitor, pentru asta chemind alegatorii alaturi de el. Petre Roman a tinut sa povesteasca personal clipul in timpul emisiunii lui Florin Calinescu, acest lucru dind un impact mai mare decit difuzarea propriu-zisa a montajului electoral. In mare, prestatia lui Petre Roman a fost la inaltime, cu atit mai mult cu cit era vorba despre Florin Calinescu, iar relatiile dintre cei doi sint recunoscute ca tensionate. NARCISA IORGA Gyorgy Frunda: "Daca majoritatea hotaraste ca merita sa ajunga Vadim Tudor in turul doi, atunci isi merita soarta" Gyorgy Frunda nu are de gind sa se retraga din cursa prezidentiala, chiar daca sondajele ar arata ca in turul al doilea intra Ion Iliescu si Corneliu Vadim Tudor. Candidatul UDMR a fost intrebat in legatura cu aceasta posibilitate, de catre ziaristul Sorin Rosca Stanescu, intr-o emisiune televizata: "In ipoteza in care veti avea convingerea, peste o saptamina, peste 10 zile, deci inaintea primului tur de scrutin, ca Vadim Tudor intra in turul al doilea alaturi de Iliescu, v-ati retrage pentru a favoriza pe un alt candidat mai bine plasat?" Gyorgy Frunda a raspuns sec: "Daca majoritatea romana a acestei tari hotaraste ca merita sa ajunga Vadim Tudor in turul doi, atunci isi merita soarta. Atunci soarta unui popor de 22 milioane nu depinde de comunitatea maghiara de numai 2 milioane". TEODORA GEORGESCU aberatia zilei Radu Sirbu, Vosganian si Opris, atacati de feneisti cu bancnote de 1.000 de lei Aproximativ 100 de investitori la FNI din Ploiesti, nemultumiti de rezolvarea situatiei lor financiare, i-au luat cu asaltat ieri la prinz pe presedintele FPS, Radu Sirbu, pe liderul UFD, Varujan Vosganian si pe secretarul general al PNTCD, Remus Opris. Cei trei se aflau intr-o vizita electorala in judetul Prahova, iar dupa intilnirea cu autoritatile locale, petrecuta la Prefectura Prahova, s-au inghesuit sa intre in masini pentru a scapa de avalansa de demonstranti. In timpul in care cereau lamuriri asupra afacerii FNI, citeva zeci de oameni au inceput sa arunce cu bancnote de 1.000 de lei in masinile fruntasilor CDR-2000. "Luati-i si pe astia, ca oricum nu mai avem ce face cu ei", strigau investitorii la FNI. Cei mai scapatati dintre feneisti au inceput insa sa culeaga de pe jos "resturile" ineditului bombardament. (V.S.) Calaul si victima pe listele ApR Din ciclul aberatiilor electorale de care te lovesti la tot pasul gasim una si pe listele depuse de Alianta pentru Romania. Este vorba de Aurel Saramet, cap de lista ApR, fost director al defunctei BANKCOOP. Pentru calitatea pe care a avut-o in cadrul societatii care a determinat falimentul FNI, aceea de reprezentant in Consiliul de Administratie din partea bancii, Aurel Saramet a dat cu subsemnatul la Parchetul General. De cealalta parte, este plasat pe pozitia a treia pentru Camera Deputatilor, din partea ApR Ialomita, domnul Dan Saramet. Vicepresedinte al Asociatiei Pagubitilor FNI din Ialomita, Saramet - victima poate ajunge in parlament coleg cu Saramet - calaul. Altfel spus, banii depusi de "aperistul" Dan Saramet la FNI au ramas tot in cadrul marii familii social-democrate, dar in buzunarul lui Aurel Saramet. Cu precizarea ca intre cei doi nu exista nici un grad de rudenie, putem spune ca nimic nu se pierde, ci totul se transforma. P.T., M.E. campanie cu delicatese Muresan a gasit vinovatul nerealizarilor guvernarii: PDSR Prim-vicepresedintele PDSR, Ioan Avram Muresan, a afirmat ca intirzierea Romaniei fata de celelalte tari candidate la aderarea in UE are drept cauza guvernarea PDSR. Muresan a declarat vineri, la Deva, ca in cei sapte ani de guvernare a PDSR,"s-a incurajat consumul, risipa, si s-a pus in practica, probabil, o constructie de societate romaneasca incompatibila cu cea din Uniunea Europeana. "Anii in care PDSR a fost la guvernare au fost sapte ani de nerealizari, constructie strimba, ezitari", a adaugat Muresan Nastase a descoperit ca "PNL si-a schimbat parul" Adrian Nastase incearca sa risipeasca zvonurile in legatura cu "prietenia" care se infiripa intre PNL si PDSR, apelind la arma atacului. Prim-vicepresedintele PDSR, aflat in campanie electorala prin tara, a gasit ragazul sa dea ieri o replica la ultimele "atacuri declansate de PNL impotriva PDSR". Drept pentru care, Nastase a caracterizat PNL ca fiind "un partid care si-a schimbat numai parul, care a trecut foarte rapid de la identitatea de partid de guvernare la aceea de partid aflat in exil". Mai mult, Adrian Nastase a spus: "PNL este groparul IMM-urilor prin politica fiscala pe care a sustinut-o. (...) PNL este un partid aflat in campanie, care vrea sa ne duca direct la tinta, indiferent daca tinta aceasta este in tara, in Cipru, sau in alte parti". D.V. Agenda Guvernamentala Flit pentru Berceanu Guvernul a aminat, joi seara, discutarea initiativei ministrului industriei, Radu Berceanu, privind reducerea TVA la energia electrica pe o perioada determinata, astfel incit prin aceasta masura sa fie acoperita majorarea cu 10% a tarifelor la electricitate propusa de ANRE. Premierul Mugur Isarescu nu a exprimat nici o parere in privinta aplicarii acestei reduceri de TVA care ar costa bugetul de stat aproximativ 500 de miliarde de lei pina la sfirsitul anului, insa a acceptat ca initiativa sa fie discutata in urmatoarea sedinta de guvern, au anuntat ieri surse guvernamentale. Ministrul Radu Berceanu a prezentat, joi, guvernului o nota prin care solicita reducerea TVA la electricitate pentru o perioada de trei pina la sase luni, astfel incit preturile energiei sa ramina neschimbate pentru consumatorii finali, in ciuda majorarilor aplicate de Autoritatea Nationala de Reglementare in domeniul Energiei (ANRE). Sursele citate au precizat insa ca din cauza efectului pe care aplicarea acestei masuri ar avea-o asupra bugetului de stat, initiativa ministrului Berceanu ar putea fi aminata din nou si in sedinta de saptamina viitoare. In aceste conditii, este posibil ca respectiva masura sa fie analizata direct de viitorul guvern, in functie de sperantele bugetului pe anul viitor. Reparatii de camine studentesti Reprezentantii asociatiilor studentesti din Romania au reusit sa-l determine pe premierul Mugur Isarescu, in cadrul unei intilniri avute joi seara, la Palatul Victoria, sa asigure de la bugetul de stat finantarea cheltuielilor cu reparatiile caminelor si cantinelor studentesti. Astfel, sumele necesare pentru lunile ramase pina la sfirsitul acestui an vor fi stabilite de comun acord cu Ministerul Finantelor, cu conditia sa existe o evidenta stricta a utilizarii acestor bani, pentru a evita cheltuirea lor in alte scopuri. In ceea ce priveste sumele necesare pentru anul 2001, primul-ministru a aratat ca aceste fonduri vor fi asigurate printr-o alocatie de la bugetul de stat, tinind cont si de calculele Ministerului Finantelor. Studentii i-au mai cerut primului-ministru sa supuna guvernului, in perioada urmatoare, aprobarea unui act normativ care sa prevada mentinerea cuantumului actual pentru bursele acordate in cel de-al treilea trimestru al anului de studiu in curs. Secretarul de stat in Ministerul Finantelor Sebastian Vladescu, participant la intilnire, a discutat cu reprezentantii studentilor si posibilitatea ca organizatiile studentesti sa fie sustinute si cu fonduri nerambursabile de tip Phare, astfel incit conditiile de cazare si studiu ale studentilor romani sa se imbunatateasca incepind de anul viitor. Modificarea regimului accizarii produselor petroliere Guvernul a modificat, in sedinta de joi seara, regimul accizelor pentru produse petroliere, restringind categoria agentilor economici platitori de accize si largind gama de produse petroliere supuse accizarii. Astfel, in categoria agentilor economici platitori de accize intra, potrivit modificarilor aduse, doar acei producatori, procesatori sau importatori de produse petroliere care detin in proprietate utilaje si instalatii necesare pentru obtinerea acestor produse, precum si agentii economici asimilati acestora. Acestia vor plati accize nu doar pentru cantitatile de produse petroliere destinate livarilor pe piata, ci pentru toate cantitatile produse, inclusiv pentru cele rezultate din operatiunile de procesare efectuate in baza contractelor incheiate, in calitate de prestator, cu beneficiarul prestatiei. De asemenea, agentii economici respectivi vor avea de platit accize catre bugetul de stat si pentru cantitatile de produse petroliere finite obtinute si utilizate pentru consumul propriu, altul decit cel utilizat in scop tehnologic pentru realizarea produselor petroliere, in limita normelor de consum admise. OANA PATRAULESCU 