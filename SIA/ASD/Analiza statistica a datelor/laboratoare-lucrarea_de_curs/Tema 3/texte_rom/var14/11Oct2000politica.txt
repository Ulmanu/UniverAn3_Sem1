 Pentru a scapa de emotiile inscrierii la TMB a CDR-2000, PNTCD vrea sa modifice Legea partidelor Pentru a facilita inscrierea aliantei CDR-2000 in cursa electorala, PNTCD vrea sa treaca prin guvern o ordonanta de urgenta prin care sa schimbe prevederile legale de pina acum, sustin surse guvernamentale. Initiatorul acestui proiect, Ministerul Functiei Publice, Vlad Rosca, intentiona discutarea propunerii in sedinta de guvern de ieri. Potrivit prevederilor legale in vigoare, aliantele electorale trebuie inscrise la TMB. Motivatia aparitiei subite a acestui proiect de ordonanta de urgenta o constituie nereusitele incercari ale CDR-2000 de a se inscrie la TMB in registrul partidelor politice. Reamintim ca, la cererea CDR-2000 de inscriere la TMB, a fost depusa initial o contestatie din partea Partidului Generatia 2000 (pe asemanare de titulatura), iar PNL depusese o cerere de interventie prin care solicita radierea vechii CDR, chestiune admisa de TMB. Cum PNTCD se teme ca CDR-2000 nu va reusi sa se inscrie la timp pentru a lua startul in cursa electorala, taranistii vor sa modifice procedurile printr-o ordonanta de urgenta: aliantele electorale sa nu se mai inscrie la TMB, in registrul partidelor politice, ci direct la Biroul Electoral Central, iar eventualele "nemultumiri" sa fie comunicate in 24 de ore Curtii Supreme, care tot in 24 de ore ar urma sa se pronunte. Asa incit, in 3-4 zile, zbuciumul CDR-2000 sa ia sfirsit. Cit priveste proiectul initiat de taranisti, ieri, ministrul liberal al justitiei, Valeriu Stoica, ne-a declarat ca "nu are nimic impotriva, dar ca, fiind o chestiune de maxima importanta, este nevoie mai intii de intilnirea liderilor coalitiei pentru a-si da acordul". CRISTINA SOFRONIE Denuntind "modul kaghebist in care s-au alcatuit listele CDR-2000", Parlamentari taranisti umfla PNT-Lambru Fostul deputat PNTCD Silviu Petrescu a devenit de luni co- presedinte al PNT, alaturi de Cristinel Sarpe. Reamintim ca, in 1991, aceasta formatiune a fost infiintata de Ion Lambru si de unii demisionari din partidul taranist "reactualizat" dupa Revolutie. Sedinta PNT s-a desfasurat la Senat, printre participanti figurind parlamentari care au plecat- senatorii Petru Juravlea si Ioan Burghelea- sau sint pe picior de plecare din PNTCD: senatorii Florin Bogdan, Ioan Moisin, Teodor Campean si deputatul Silviu Petrescu. Petru Juravlea ne-a declarat ca a demisionat ieri, exact la implinirea a 74 de ani de la constituirea partidului taranesc (10 octombrie 1926), pentru a trage un semnal de alarma: PNTCD nu este "competitiv" cu cerintele actuale ale Romaniei, "reusind sa discrediteze total principiile care au stat la baza istoricului partid taranesc, reducindu-le la zero". Deputatul Silviu Petrescu ne-a declarat ca la sedinta de la Senat au participat si doi membri ai Organizatiei Muncitoresti a PNTCD, respectiv dr. ing. Buliga si ing. Octavian Lungu. Parlamentarii PNTCD care vor pleca la PNT si-au conceput actiunea pe mai multe etape. Ieri si-au anuntat demisia din PNTCD doi senatori, astazi ar urma Teodor Campean si Ioan Moisin. Alti taranisti, sau fosti taranisti- plecati ulterior dupa Radu Vasile (PPDR) sau Victor Ciorbea (ANCD) - au spus ca-si vor preciza viitoarea pozitie simbata sau luni. Ragazul a fost cerut pentru a vedea ce se intimpla cu inscrierea CDR 2000 la TMB- in caz ca acest demers nu se va putea realiza la timp, asteptindu-se "ruperea" aliantei si candidarea independenta a fiecarui partid component. Se mai spera in ultime aranjamente pentru alcatuirea listelor parlamentare CDR-2000, in speranta ca unii vor fi plasati, in ultimul ceas, pe un loc eligibil. Intre cei asteptati sa intre in PNT mai figureaza parlamentari ai PPDR care, in cel mai fericit caz, vor prinde locurile 3-4 pe listele PD: Dorin Dirstaru, Romeo Nanu, Bogdan Ionescu, sau Manole Odisei. Se mai negociaza cu deputatii PNTCD Ion Berciu si Mihai Dorin. Oricum, cei care sint deja la PNT au relatii extrem de bune cu cei de la PPDR: Radu Vasile si-a serbat ieri alaturi de ei, la Camera Deputatilor, implinirea a 58 de ani. Silviu Petrescu si Petru Juravlea ne-au declarat ca toti cei care parasesc PNTCD in favoarea PNT au un numitor comun: reprosul fata de "modul kaghebist in care s-au alcatuit listele parlamentare ale PNTCD, respectiv CDR-2000". Ei spun ca nu este o tragedie faptul ca nu au fost pusi pe aceste liste, ca dovada ca s-au pus "in slujba unei grele misiuni, aceea de reformare a PNT", data stabilita pentru asaltul parlamentului fiind 2004. Noii membri PNT spun ca vor prezenta liste la aceste alegeri, "pentru a da o sansa celor nemultumiti de prestatia PNTCD de a putea vota totusi pentru adevaratele valori ale acestei doctrine", ca PNT agreeaza monarhia constitutionala si ca in privinta candidatului la Presedintia Romaniei nu vor face nici o recomandare de vot membrilor si simpatizantilor: "Cum nici unul dintre candidati nu este taranist «autentic», alegatorii nostri vor vota cu cine vor". CRISTINA SOFRONIE MIHAELA CONSTANTINESCU CNSAS n-a gasit pete in dosarul lui Emil Presedintele Emil Constantinescu nu a desfasurat activitati de politie politica, a anuntat ieri conducerea Consiliului National pentru Studierea Arhivelor Securitatii. Seful statului a fost primul dintre actualii demnitari in dosarul caruia membrii colegiului s-au uitat. Acum urmeaza verificarea actualilor parlamentari si abia pe urma pe cei care candideaza la alegerile din noiembrie. ( T.G. ) Gheorghe Pascu a pierdut pusculita de campanie Gheorghe Pascu nu a mai fost numit trezorier al PDSR pentru campania electorala. Vicepresedintele PDSR Ioan Mircea Pascu a declarat ieri ca Gheorghe Pascu isi mentine functia in partid, de sef al Departamentului economic, dar nu este trezorier. Partidul lui Iliescu a numit doi trezorieri pentru aceasta campanie. Cei doi sint Aristide Roibu, pentru campania electorala a PDSR, si Maria Dobre, contabil-sef la PDSR, pentru campania electorala a lui Ion Iliescu. Din conducerea campaniei electorale a lui Ion Iliescu mai fac parte Ioan Mircea Pascu, director de campanie, Dan Mircea Popescu, pentru analiza politica, Corina Cretu, pentru relatia cu mass-media, si Sergiu Nicolaescu, impreuna cu Octavian Stireanu, la Departamentul imagine. Campania electorala a PDSR este condusa de Viorel Hrebenciuc, director de campanie, Ovidiu Musetescu, Directia de analiza politica, Dan Matei Aghaton, purtator de cuvint. LUCIAN PURCAREANU Dinescu, vinovat de trei ori Mircea Dinescu a fost pus ieri in discutia Colegiului Consiliului National pentru Studierea Arhivelor Securitatii, in lipsa sa. Dupa cum ne-a declarat presedintele CNSAS, Gheorghe Onisoru, colegiul a decis ca Mircea Dinescu a incalcat de trei ori statutul acestuia: vehicularea neglijenta a informatiilor confidentiale (cele referitoare la plata chiriei pentru noul imobil), implicarea partizana in campania electorala a lui Theodor Stolojan si neparticiparea la sedintele colegiului. Cum Dinescu nu este in tara, colegiul a hotarit sa-l audieze atunci cind se va intoarce in tara, sa-i dea posibilitatea sa se apere si abia dupa aceea sa hotarasca daca il va trimite in fata parlamentului pentru sanctionare. ( T.G. ) Dezvaluiri senzationale publicate de cotidianul "ORA" din Craiova: Alin Goga nu este decit un impostor politic Cotidianul "ORA", din Craiova, a publicat in numarul de luni un amplu material, intitulat "Alin Goga nu este decit un impostor politic". Textul reproduce un raport al filialei Dolj a PNTCD, in care este analizata activitatea celui care il acuza zilele trecute pe Ministrul agriculturii, Ioan Muresan, de privatizarea ilegala a unor unitati agricole din judetul Dolj. Alin Goga a fost membru al organizatiei de tineret a PNTCD Dolj si a ajuns dupa alegerile din 1996 consilier in cadrul Ministerului agriculturii. Dupa ce a fost exclus din filiala Dolj, Goga s-a aruncat in acuzatii foarte grave la adresa fostului sau sef, acuzatii pe care colegii sai le considera pur electorale. O sinteza a documentului aparut in "Ora" o publicam mai jos, cu acordul redactiei craiovene. ( Ion Spanu ) Student fiind, cu putin timp inainte de alegerile din 1996, Alin Goga a crezut ca este oportun sa intre in structurile de conducere ale PNTCD. Prima incercare de a ajunge presedinte OTPNTCD Craiova s-a soldat cu un esec lamentabil, aceasta tentativa avind drept rezultat unele excluderi din partid datorate folosirii in cursul acelor alegeri a unor carnete de membru de partid false. In cele din urma, in 1997, datorita unei conjuncturi favorabile, Alin Goga a ajuns membru al biroului OT a PNTCD Dolj. In aceasta postura Alin Goga a facut pentru prima data cunostinta cu "lumea buna" a OTPNTCD: Petrisor Peiu, Horatiu Tica, fratii Popescu (Cristi, Misu, Bebe si Kala). Fiind un an electoral pentru OT Dolj, cele 13 voturi ale delegatiei doljene (a doua ca marime) la Conferinta Nationala pareau foarte importante in economia presiunilor ce se faceau atunci in cadrul PNTCD de catre echipa Radu Vasile. Atit de importante incit Kala Popescu nu a ezitat sa-l cumpere practic pe Alin Goga cu promisiuni ferme de angajare la Bucuresti si un loc in conducere daca acesta reusea sa aduca voturile Doljului in propria ograda. Alin Goga a devenit in scurt timp "pensionar" al "Casei Popescu" unde avea din belsug ce-si dorise atit de mult: hrana, alcool, femei. In cele din urma, prin Horatiu Tica, secretar al OTPNTCD, i s-a gasit un loc de munca in cadrul Primariei sectorului patru. Slujba aceasta insa nu era chiar ce-si visase Alin Goga. Sansa s-a ivit odata cu alegerile nationale de la OTPNTCD din 1999. Clanul Popescu si acolitii lor, sprijiniti in forta, atunci, de primul ministru Radu Vasile, doreau cu orice pret cistigarea acestor alegeri. Acest lucru era considerat ca reprezentind un semnal clar dat de aceasta grupare in perspectiva Congresului PNTCD... i-au propus acestuia un post la Guvern daca va aduce pe calea cea "buna" intreaga organizatie, iar pentru a duce la capat aceasta sarcina Alin Goga trebuia sa cistige cu orice pret alegerile la OTPNTCD Dolj. De trei ori s-au tinut alegeri la OTPNTCD Dolj si de fiecare data Alin Goga a pierdut. Exasperat, Kala Popescu a incalcat flagrant regulile de organizare si functionare ale OT si statul PNTCD, organizind personal pentru a patra oara o conferinta judeteana, paralela celei statutare convocate in aceeasi zi si l-a declarat presedinte pe Alin Goga. In timpul "crizei Vasile", Kala Popescu s-a gindit ca este timpul sa-l legitimeze in forta pe Goga si sa profite de acesta, ca si de alti presedinti, pentru a-l sprijini pe Radu Vasile in interiorul partidului si i-a dat acestuia sarcina sa convoace o conferinta de presa in care sa "infiereze cu minie proletara" pe Ionescu Galbeni si Remus Opris, ceea ce Alin Goga a si facut. Cu putin timp inainte de demararea discutiilor cu privire la intocmirea listelor electorale pentru alegerile locale, Kala Popescu a venit sa-si demonstreze influenta in PNTCD, convocind la Craiova o reuniune a filialelor ale OTPNTCD. Aici, in cadrul unei conferinte de presa, Alin Goga s-a autointitulat presedinte al OTPNTCD si a facut aprecieri nu tocmai favorabile la adresa noii conduceri a PNTCD Dolj, insultindu-l chiar pe subprefectul Florea Popescu in biroul acestuia din Prefectura. Punind cap la cap aceste incalcarilor statutare, luindu-se in considerare si comportamentul nepotrivit al acestuia la adresa PNTCD, conducerea filialei judetene a hotarit excluderea acestuia din PNTCD... Lipsit de protectia familiei Popescu, Alin Goga isi pierde si locul de munca unde fusese pus pe considerente nu tocmai profesionale. Luind exemplul senatorului Florin Bogdan, Alin Goga face un ultim gest, aproape cinic si isi da demisia (prin intermediul agentiei de presa Mediafax!) din partid la circa o luna de zile de la excluderea sa! Goga afla cum sa-si continue cariera politica si profesionala: lovind cu sete in PNTCD si obtinind in urma acestui demers un locsor caldut la sinul PDSR ori chiar PRM. Colaboreaza in acest sens cu Trita Fanita, aducind acuzatii grave prim-vicepresedintelui PNTCD, Ioan Muresan. Partidul Democrat si-a definitivat listele Duvaz, confirmat pe primul loc la Constanta, spre disperarea lui Stelian Dutu Democratii sint pe punctul de a se desparti de unul dintre cei sase vicepresedinti, Stelian Dutu. Daca se va intimpla asa, cistigator de cauza va fi un alt vicepresedinte, Bogdan Niculescu-Duvaz. Luni seara, in cadrul unei sedinte a Biroului Permanent National, s-a supus la vot includerea lui Duvaz pe lista de Constanta pentru Camera Deputatilor. Rezultatul a fost net favorabil lui Duvaz, doar trei voturi fiind impotriva din cele 19 exprimate. Stelian Dutu, care este si presedinte al organizatiei PD Constanta, sustinea ca atit lista pentru Camera, cit si cea pentru Senat sa fie completata exclusiv cu constanteni. Singura concesie pe care ar fi fost dispus s-o accepte era candidatura la Constanta a Ancai Boagiu, nascuta in orasul de pe malul marii. Aceasta propunere viza eliberarea primului loc pe lista de Bucuresti pentru Bogdan Niculescu-Duvaz. Dupa cum sustin surse participante la sedinta Biroului Permanent al PD, Traian Basescu ar fi spus ca, in calitate de presedinte al organizatiei de Bucuresti, poate face schimbul intre Anca Boagiu si Bogdan Niculescu-Duvaz. Acesta din urma insa nu a acceptat. Drept pentru care Stelian Dutu a cerut un ragaz de o saptamina pentru a da un raspuns oficial din partea organizatiei de Constanta. Chiar daca nu a mai exprimat vehement intentia de demisie a se impreuna cu peste 50 de membri ai organizatiei Constanta, Stelian Dutu a spus colegilor sai din Biroul Permanent ca orice e posibil, conform surselor citate. Pentru "Evenimentul zilei", Stelian Dutu a declarat: "Astept pina in ultima clipa o revenire, dar am impresia ca jucam un simultan pe o singura tabla de sah: ei muta toti o data, eu nu mut cu fiecare in parte". Cert este ca luni seara, tirziu, dupa incheierea sedintei, in jurul masinii lui Dutu se strinsesera mai multi fruntasi ai PD, care incercau sa-l convinga pe constantean sa nu plece din partid. Radu Vasile si Sorin Lepsa "s-au scos" In afara problemei invite la Constanta, Biroul Permanent National al PD a mai luat in discutie si alte citeva contestatii ale votului dat in organizatiile judetene Prahova, Bacau, Alba si Neamt in privinta intocmirii listelor parlamentare. In afara acestora patru, conducerea centrala mai are o problema inca nerezolvata cu organizatia Vrancea, problema planificata a se rezolva pina astazi. La Vrancea era propus initial Alexandru Sassu, vicepresedinte PD, dar acesta a fost respins de organizatie, motiv pentru care el nu figureaza pe nici o lista. Este insa liber locul doi de pe lista de Bucuresti pentru Senat, ceea ce ar putea sa-i revina in ultima instanta lui Alexandru Sassu. In aceste conditii, se poate spune ca PD si-a finalizat listele, care prezinta acum pe primele locuri la Camera Deputatilor (CD) si Senat (S) pe urmatorii: in judetul Alba: Alexandru Peres (CD) si Corneliu Gavaliugov (S); Arad: A. Nicu (CD), Gh. Seculici (S); Arges: Ion Cirstoiu (CD), Radu Vasile (S); Bacau: Cristian Radulescu (CD), O. Balcan (S); Bihor: T. Cladovan (CD), Vasile Blaga (S); Bistrita-Nasaud: Ioan Olteanu (CD), I. Puitea (S); Botosani: Mihai Darie (CD), R. Hutuleac (S, neeligibil); Brasov: Vasile Bran (CD, urmat de sindicalistul Catalin Croitoru), R. Ispas (S); Braila: Horia Vasioiu (CD), C. Burada (S, neeligibil); Buzau: Petre Partal (CD), V. Ionascu (S, neeligibil); Caras-Severin: Sorin Frunzaverde (CD), I. Piescu (S); Calarasi: Simona Marinescu (CD), Paul Alecu, provenit din PPDR, (S); Cluj: E. Boc (CD), Gh. Benea (S, neeligibil); Constanta: Bodgan Niculescu-Duvaz, urmat de D-tru Moinescu (CD), necompletat pentru Senat; Covasna: Gh. Predut (CD, neeligibil); Dimbovita: Gh. Albu, urmat de Nicolae Dide (CD), H. Motoc (S); Dolj: Radu Berceanu (CD), Stefan Ilie (S); Galati: G. Bors (CD), Costel Gheorghiu, cu mentiunea nedecis (S); Giurgiu: A. Radu (CD), Aurel Pana (S, neeligibil); Gorj: Stefan Popescu Bejat (CD), P. Manta (S); Harghita: fara candidati; Hunedoara: Gh. Barbu (CD), G. Popa (S); Ialomita: C. Marinescu (CD), J. Nicolae (S, neeligibil); Iasi: Dan Vasiliu (CD), S. Gatu (S); Ilfov: V. Lixandroiu (CD), C. Balalau (S, neeligibil); Maramures: I. Indre (CD), D. Coridan (S); Mehedinti: M. Stanisoara, urmat de B. Ionescu de la PPDR (CD), I. Olaru (S, neeligibil); Mures: A. Fratean (CD), Ileana Filipescu (S, neeligibil); Neamt: Ioan Onisei (CD), Sorin Vornicu (S); Olt: Victor Bostinaru (CD), C. Oprescu (S); Prahova: Corneliu Ruse (CD), V. Petrescu (S); Satu Mare: T. Gavrilas (CD), nici o propunere pentru Senat; Salaj: I. Bujita (CD), V. Oros (S, neeligibil); Sibiu: N. Nan (CD), N. Neagu (S); Suceava: Cristian Dumitrescu (CD), Sandu Alecu (S) - insa aici este o problema inca nerezolvata la nivel central, in privinta candidaturii lui Cristian Dumitrescu la Camera Deputatilor; Teleorman: Adriean Videanu (CD), A. Mocanu (S); Timis: St. Glavan (CD), M. Teodorescu (S); Tulcea: Sorin Lepsa, de la PPDR (CD), I. Bara (S, neeligibil); Vaslui: A. Mera (CD), A. Gavan (S, neeligibil); Vilcea: D. Jurcan (C.D.), N. Dicu (S, neeligibil); Vrancea - neclarificat, asa cum am amintit mai sus; Bucuresti: Anca Boagiu, Liviu Negoita, Costica Canacheu, Romeo Raicu, Bujor Bogdan Teodoriu, Dan Bogdan (CD) si Petre Roman, cap de lista la Senat, locul doi nefiind inca stabilit. Pe listele prezentate ar mai putea interveni modificari pina la inceputul saptaminii viitoare cind Biroul Permanent National al PD le va valida inaintea depunerii lor la Biroul Electoral. NARCISA IORGA Bref Campioanele olimpice in fotoliul lui Petre Roman Seful diplomatiei romane, Petre Roman, a inminat ieri pasapoarte diplomatice olimpicelor Andreea Raducan, Simona Aminar si Diana Mocanu. Pasaportul destinat alergatoarei Gabriela Szabo a fost luat de Ion Tiriac, care a afisat tot timpul un aer de closca grijulie cu puii ei. Ministrul de externe a explicat ca sportivele noastre sint adevarate ambasadoare ale Romaniei, care au adus un cistig de imagine tarii, prin urmare merita pe deplin pasapoarte diplomatice. Ion Tiriac a spus, in zimbetele celor prezenti, aratindu-le pe fete: "Aveti atita aur cit nu puteti sa il duceti in spate". La invitatia lui Petre Roman, fetele au probat fotoliul ministerial din cabinetul sau de la MAE, devenind, doar pentru citeva momente, ministri de externe. ( I.A. ) Parlamentarii fac politica RomTelecom Politica tarifelor practicata de RomTelecom trebuie revizuita pina pe 15 februarie 2001. Aceasta a fost hotarirea adoptata ieri de Camera Deputatilor, prin care se cere guvernului sa revizuiasca legile care reglementeaza activitatea din domeniul comunicatiilor. De asemenea, s-a decis ca Agentia Nationala de Comunicatii si Informatica sa fie verificata de comisia parlamentara de specialitate pentru a se vedea cum isi indeplineste mandatul de actionar unic la societatile din subordine. ( T.G. ) Senatorii au modificat Legea avocatilor Senatul a adoptat ieri, prin majoritate de voturi, proiectul de lege privind modificarea si completarea Legii nr. 51/1995 pentru organizarea si exercitarea profesiei de avocat. In esenta, una dintre noile modificari aduse legii se refera la modalitatea de intrare in Corpul avocatilor a licentiatilor in drept. Astfel, absolventii cu diploma de licenta ai facultatilor de drept pot intra in Barou doar prin sustinerea unui examen de admitere si cu acceptul unui avocat-maestru. Examenul devine astfel obligatoriu pentru toti viitorii avocati, renuntindu-se la exceptia potrivit careia admiterea in Barou se putea face fara examen in termen de 6 luni de la sustinerea licentei. ( C.O. ) Gilceava "tricolora" la PRM Suceava Octavian Dirja si Grigore Orleschi, consilieri judeteni din partea PRM Suceava sint acuzati ca au patruns fraudulos in sediul Biroului Parlamentar al deputatei partidului, Leonida Lari, de unde au luat un fiset, doua banci din lemn, drapelul Romaniei, ba chiar si grilajul metalic de protectie impotriva hotilor. Acuzatia a fost formulata de presedintele interimar al PRM Suceava, Ludovic Abitei. Acesta spune ca cei doi au smuls grilajul metalic dupa care au intrat in birou cu chei potrivite. Ludovic Abitei mai afirma ca cei doi au fost vazuti de un membru al Organizatiei Municipale, Vasile Cerlinca, in timp ce plecau cu respectivele bunuri. Abitei mai declara ca, intr-adevar, fisetul, bancile din lemn si drapelul Romaniei apartineau lui Dirja si Orleschi, dar modul in care ei si le-au recuperat constituie infractiune, motiv pentru care a depus o plingere la politie. Ieri dimineata, politistii s-au deplasat la biroul parlamentar si au luat amprentele, demarind cercetarile. Octavian Dirja, pina nu de mult prim-vicepresedinte al PRM Suceava, ne-a declarat ieri, telefonic: "Noi am fost acolo, dar nu in calitate de consilieri judeteni, ci de inca membri ai PRM. Eu m-am deplasat la rugamintea colegului Orlenschi, care era proprietarul acelor bunuri, inclusiv al grilajului. Nu aveam nici un interes ca aceste bunuri sa ramina doamnei deputat. Domnul Cerlinca a fost de fata si chiar ne-a dat o mina de ajutor. Noi am facut acest lucru ca niste oameni normali". ( T.A. ) PDSR vrea cu UDMR Liderii PDSR doresc sa guverneze alaturi de UDMR. Vicepresedintele PDSR Ioan Mircea Pascu a declarat ieri ca "disponibilitate exista" din partea PDSR catre UDMR, aratata si de Adrian Nastase. Pascu a amintit ca Nastase a declarat ca este o idee buna pastrarea unor reprezentanti ai UDMR in administratie. "Orice problema punctuala se poate discuta punctual, si putem face concesii. Daca exista bunavointa si dorinta de compromis, se poate face", a afirmat Pascu. El a aratat ca "nelinistile" liderilor UDMR privind "extremismul" PDSR sint nejustificate. In acest sens, Pascu a amintit despre intelegerile pe plan local ale UDMR cu PDSR, facute la alegerile locale. ( L.P. ) Invataturile lui Ion Iliescu catre "fiii" sai, candidatii: "Nu va imbracati in rosu!" Conducerea PDSR a elaborat un mic ghid de campanie electorala al candidatilor partidului la alegerile parlamentare. Ghidul a fost deja distribuit candidatilor. Acestia sint invatati cum sa raspunda intrebarilor ziaristilor si atacurilor adversarilor, cum sa se poarte si chiar cum sa se imbrace. PDSR isi sfatuieste candidatii sa fie sobri, sa se imbrace asortat, sa evite culorile stridente, in special culoarea rosie. Celor care doresc sa devina parlamentari li s-a cerut ca in declaratiile de presa sa raspunda atacurilor la adresa lui Ion Iliescu, pentru ca presedintele partidului sa aiba cit mai putine raspunsuri de dat. In cazul in care "sint inghesuiti" cu intrebari, viitorilor parlamentari ai PDSR li se sugereaza sa ceara un pahar cu apa, sau sa bea din el daca exista unul pe masa, pentru a cistiga timp. LUCIAN PURCAREANU 