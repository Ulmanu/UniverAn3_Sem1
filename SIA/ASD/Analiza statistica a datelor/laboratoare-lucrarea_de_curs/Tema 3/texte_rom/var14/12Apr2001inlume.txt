 Brooke Shields s-a maritat Actrita Brooke Shields s-a maritat cu scenaristul de televiziune Chris Henchy. Nunta, despre care presa nu a aflat decit zilele acestea, a avut loc pe 4 aprilie, pe insula Catalina, linga coasta Californiei. La 35 de ani, fosta detinatoare a rolului principal in serialul "Suddenly Susan" (transmis si la noi de Pro TV), a mai fost casatorita cu tenismanul Andre Agassi, mariajul lor fiind anulat dupa doi ani, in 1999. Prin urmare e ca si cum ar fi acum la prima casatorie, cel putin din punct de vedere legal.(A.P.) Eminem condamnat la doi ani cu suspendare Superstarul rap Eminem a scapat cu o sentinta ieftina. El a fost acuzat, vara trecuta, de port ilegal de arma intr-un club de noapte. Eminem, al carui nume adevarat este Marshall Bruce Mathers III, s-a recunoscut vinovat in februarie, dupa ce procurorii au cazut de acord sa renunte la acuzatia de atac armat (starul sarise cu pistolul asupra unui tip pe care-l vazuse in timp ce o saruta pe sotia lui, Kimberly Mathers). Pedeapsa pentru fapta sa ar fi putut fi cinci ani de inchisoare, dar in urma intelegerii negociate dupa sistemul american cu justitia, sentinta a fost de doar doi ani cu suspendare. A contat si faptul ca nu avea cazier, aceasta fiind prima sa infractiune. Amenda pe care o va plati, 2.500 de dolari, nu inseamna nimic pentru Eminem. El va fi obligat sa se supuna periodic unor controale medicale si, daca va fi gasit drogat, aceasta va fi o noua infractiune in dosarul lui penal, cu consecintele de rigoare. In urmatorii doi ani nu va avea voie nici sa se apropie de vreo arma! Dupa ce a rasuflat usurat, singurul alb care are succes cu muzica rap s-a declarat multumit de felul cum l-a tratat justitia . (A.P.) Tentativa de suicid in patul Pamelei Anderson O frantuzoaica psihopata, obsedata de Pamela Anderson, a patruns in locuinta actritei, intrind pe geamul de la salonul de oaspeti, unde a incercat sa se sinucida, taindu-si venele cu sticla sparta, se arata intr-un material aparut ieri in "Daily Star". Cosmarul fostei "regine" din Baywatch a inceput insa cu citeva saptamini in urma, cind Christine Roth, o frantuzoaica cu vadite probleme psihice, a aparut prima data la resedinta actritei, privind-o insistent, cu fata lipita de geamul de la camera de oaspeti. "M-am speriat de moarte", povesteste Pamela, inca socata de intimplare. "Am chemat imediat politia, dar femeia a fugit", adauga aceasta. Christine avea sa apara din nou abia dupa citeva saptamini. "Menajera mea a gasit-o intinsa pe patul din camera de oaspeti. Incercase sa se sinucida", a adaugat aceasta. In ciuda acestor intimplari neplacute, Pamela a participat aseara, alaturi de alte vedete, precum Sigourney Weaver, Stevie Wonder sau baietii de la Backstreet Boys, la un concert extraordinar dedicat celebrei cintarete Aretha Franklin. Evenimentul, organizat de VH1, a avut loc la Radio City Music Hall, in New York. DIANA EVANTIA BARCA Americanii s-au facut ca le pare rau, chinezii s-au facut ca ii cred SUA si China au cazut la pace in scandalul avionului-spion Cosmarul celor 24 de membri ai echipajului avionului-spion american retinut de aproape doua saptamini de chinezi la o baza militara din provincia Hainan a luat sfirsit. Beijingul a anuntat ieri ca este de acord cu eliberarea celor 24 de americani pentru ca, dupa indelungi insistente, a obtinut ce a vrut in mod expres, si anume scuze oficiale din partea Washingtonului, releva agentiile internationale de presa. Prin urmare, cei 24 vor avea bucuria, dupa cum se pare, sa petreaca Sfintele Sarbatori de Pasti acasa, impreuna cu familiile. Agentia oficiala de presa "China Noua" a dat publicitatii extrase dintr-o scrisoare de scuze inminata de ambasadorul american la Beijing, Joseph Prueher, ministrului chinez de externe, Tang Jianxuan, in care guvernul de la Washington afirma ca "ii pare foarte rau" de incident. "China Noua" citeaza din scrisoare: "Presedintele Bush si secretarul de stat Powell si-au exprimat amindoi regretele sincere pentru disparitia pilotului si a avionului. Va rugam sa transmiteti poporului chinez si familiei pilotului Wang Wei ca ne pare foarte rau pentru pierderea suferita". Presedintele american George Bush s-a grabit sa apara in fata natiunii pentru a anunta vestea cea buna, exprimindu-si din nou regretul pentru moartea pilotul chinez, ferindu-se insa sa mai faca referiri la incident in sine, ceea ce l-ar fi obligat sa-si mai ceara scuze in vreun fel. Un alt inalt oficial american a declarat: "Ceea ce chinezii au ales sa caracterizeze ca scuze, noi am alege probabil sa caracterizam ca o exprimare a regretului". SUA se scuza ca n-au cerut voie sa spioneze Reamintim ca, pe 1 aprilie, avionul spion american EP-3E, urmarit de doua avioane de lupta ale fortelor militare chineze, a virat brusc, intrind cu aripa in aparatul pilotat de Wang Wei, care s-a prabusit in mare. Dupa cum precizeaza agentia oficiala chineza de stiri, in mesaj, Washingtonul isi mai cere scuze si pentru "intrarea avionului in spatiul aerian chinez si pentru aterizarea sa, fara a avea autorizarea verbala a partii chineze". Avionul mai sta in China Referitor la eliberarea echipajului avionului-spion, ministrul chinez de externe a transmis Washingtonului, prin ambasadorul american la Beijing, urmatorul mesaj: "De vreme ce guvernul SUA si-a cerut scuze poporului chinez, guvernul chinez a decis, din considerente umanitare, sa permita membrilor echipajului sa paraseasca China dupa completarea procedurilor necesare". Cele doua parti se vor intilni pe 18 aprilie pentru a discuta cauzele incidentului, modalitatile de a evita ca astfel de probleme sa se repete pe viitor si "punerea la punct a unui plan pentru reintoarcerea rapida a avionului EP-3E". Pilotul decedat va fi declarat erou national Autoritatile chineze, care, pina acum, au instiintat in permanenta poporul despre eforturile sustinute de cautare a pilotului Wang Wei, incep, treptat, cu ajutorul presei, sa pregateasca natiunea pentru anuntul mortii acestuia. Este de asteptat ca guvernul chinez sa incerce sa domoleasca furia populara, ridicindu-l pe pilotul decedat la rangul de erou, mai ales ca, oamenii de pe strada erau destul de nemultumiti de faptul ca autoritatile n-au fost suficient de dure fata de americani. ISABELLA ALEXANDRESCU Euro-restrictii pentru muncitorii din Est Comisia Europeana a propus ieri introducerea unei perioade tranzitorii de maximum sapte ani pentru restrictionarea liberei circulatii in sinul Uniunii Europene a cetatenilor care provin din tarile candidate la aderare, atunci cind acestea vor face parte din UE, relateaza AFP. Propunerea prevede o perioada generala tranzitorie de 5 ani, timp in care statele membre ale UE ar putea decide "fie impunerea de restrictii, fie o deschiderea totala a pietelor lor de munca, in functie de nevoile si necesitatile lor", a precizat ieri Guenther Verheugen, comisarul european insarcinat cu extinderea UE. La capatul celor cinci ani, o alta perioada tranzitorie de doi ani ar putea fi stabilita de statele membre UE care eventual constata "perturbari grave" pe piata lor de munca, a adaugat acesta. Propunerea a fost inaintata ca urmare a preocuparii exprimate de unele state membre UE, precum Germania si Austria, care se tem de un aflux masiv al fortei de lucru ieftine provenite din tarile Europei centrale si de est. Comisarul european a estimat ca este vorba despre o propunere care raspunde nevoilor ambelor parti si permite continuarea procesului de largire la ritmul actual, primele aderari fiind prevazute sa aiba loc in 2004. (L.C.) Azi se implinesc 40 de ani de cind primul pamintean a zburat in spatiu Gagarin, fiul mulgatoarei, omul care a invins America Cosmonautul sovietic Iuri Gagarin realiza, acum 40 de ani in urma, pe 12 aprilie 1961, primul zbor al omului in spatiu la bordul navetei Vostok-1, facind inconjurul Terrei intr-o ora si 48 de minute, la o altitudine ce a variat intre 181 si 327 kilometri. In ziua cea mare, Gagarin, bine pregatit din punct de vedere psihic, a urcat la bordul navetei rostind celebra replica din romanul "Cei trei muschetari", "Toti pentru unul, unul pentru toti", dupa care, zimbind, si-a adresat indemnul "La drum!". In toata Uniunea Sovietica a fost intrerupt lucrul pentru ca oamenii sa asculte la radio stirile, multi invadind Piata Rosie intr-un delir de bucurie colectiv. Chiar presedintele american John F. Kennedy, care se confrunta cu a doua "sfidare" lansata americanilor de URSS, dupa lansarea primului satelit, pe 4 octombrie 1957, saluta "reusita stiintifica impresionanta" a savantilor si inginerilor sovietici, in timp ce SUA reuseau doar "un salt de purice" cu o luna mai tirziu, cind s-a zburat in spatiu timp de doar 15 minute. Revansa a venit abia peste trei ani si jumatate, cind americanul John Glenn efectua primul zor orbital, inconjurind Terra de trei ori. "Originea sanatoasa" l-a catapultat in Cosmos Din cei 20, propusi pentru zbor, in final au fost desemnati sase candidati, din care au ramas doi. Pina in aprilie 1961, Comandamentul a ezitat in a face o alegere intre Iuri Gagarin si Gherman Titov, dar, in final, constructorul navetei a avut ultimul cuvint, optind pentru Gagarin. Desigur, au fost facute speculatii, in ceea ce priveste aceasta alegere, unii considerind ca Gagarin a fost ales din cauza originii sale sanatoase, mama sa fiind mulgatoare, iar tatal sau dulgher, in timp ce tatal lui Titov era pedagog. O statuie a mamei lui Iuri Gagarin, mulgatoarea Anna Timofeiovna Gagarina, a fost inaugurata oficial marti in micul oras ce poarta numele cosmonautului, situat in apropierea satului in care acesta s-a nascut. La festivitate au fost prezenti membri ai familiei Gagarin. Statuia o reprezinta pe Anna Gagarina, cu care Iuri semana izbitor, asezata pe o banca, cu trandafiri in mina, ca si cum si-ar astepta fiul, a carui viata s-a sfirsit brusc si tragic in urma unui accident de avion. Anna, o simpla colhoznica, a incetat din viata pe 12 iunie 1984, la peste 16 ani dupa drama inexplicabila care a provocat moartea fiului sau. Misterul mortii lui Gagarin Circumstantele mortii primului cosmonaut din lume, pe 27 martie 1968, la numai 33 de ani, in timp ce efectua un zbor de antrenament, au ramas pina in prezent neelucidate. Disparitia lui Gagarin, al carui Mig-15 cu reactie s-a prabusit in regiunea Vladimir, la nord-est de Moscova, a alimentat pina acum supozitiile cele mai nebunesti, incepind cu un complot al KGB si pina la rapirea cosmonautului de catre fiinte de pe alte planete. "Anchetatorii au descoperit imediat adevarul, dar CC al PCUS le-a ordonat sa taca", a declarat Iuri Kulikov, afirmind ca "adevarata cauza a accidentului este o greseala a echipajului aparatului, care era lipsit de experienta si nu a reusit sa controleze avionul in conditii meteorologice dificile". "Gagarin nu poate fi facut responsabil pentru accident pentru ca el nu era in acel moment decit copilot", a declarat generalul Kulikov, aratind ca, probabil, aparatul si-a pierdut directia din cauza norilor. Aceasta nu ramine totusi decit o ipoteza, intre atitea altele. Ultimele cuvinte ale lui Gagarin, inregistrate de turnul de control, au fost: "Mi-am incheiat misiunea. Revin". CAMELIA MUNTEAN Flash Lupte de strada la Ankara Confruntari violente au avut loc ieri, la Ankara, intre fortele de ordine si zeci de mii de manifestanti furiosi adunati in centrul capitalei pentru a protesta fata de incapacitatea guvernului de a gestiona criza economica, incidentele soldindu-se cu citiva raniti. Aproximativ 70.000 de manifestanti, majoritatea mici comercianti, s-au adunat dis-de-dimineata in cartierul Tandogan. Incercind sa inainteze catre centrul orasului, manifestantii s-au confruntat cu sutele de politisti care formasera un zid viu in jurul lor. Protestatarii au ars pancarte, au aruncat cu pietre, brichete si alte proiectile metalice inspre fortele de ordine, acestea ripostind cu bastoane si tunuri cu apa. (L.C.) Executii pe banda rulanta Tribunalul din orasul Guanzhou, din sudul Chinei, a pronuntat ieri mai multe condamnari la moarte, executiile avind loc in aceeasi zi, in mod public, pe un stadion din centrul orasului. Un fotoreporter Reuters a reusit sa surprinda pe pelicula reactia si expresia de groaza intiparita pe chipurile a doua persoane judecate sub acuzatia de crima, in momentul primirii verdictului. Autoritatile chineze sint hotarite sa puna in aplicare masuri dure pentru eradicarea criminalitatii in crestere, in ciuda protestelor venite din partea organismelor internationale si a asociatiilor pentru apararea drepturilor omului. (L.C.) Taxa pe soare in Baleare Amatorii de vacante de vis in insulele Baleare, din Spania, vor mai scoate ceva bani din buzunare pentru a plati "taxa pe soare", releva Ananova. Daca vreti sa va rumeniti la soare pe plajele insorite din Majorca sau Ibiza, veti plati o taxa de un euro pe zi, banii strinsi fiind destinati unor proiecte pentru protectia mediului inconjurator. Decizia va conduce la marirea bugetului local cu aproximativ 40 de milioane de lire sterline pe an, in conditiile in care insulele sint invadate in fiecare an de zeci de mii de turisti. Patronii hotelurilor din regiune se tem insa ca noua taxa ii va determina pe turisti sa plece in vacanta in alta parte, considerind ca soarele din insulele Baleare este prea scump. (L.C.) Bulgarii se-mputineaza vazind cu ochii In Bulgaria, in ultimii opt ani, scaderea populatiei a fost de sase la suta, diminuare cauzata de cresterea emigratiei si reducerea ratei natalitatii. Datele preliminare ale recensamintului realizat in martie releva ca, la ora actuala, populatia Bulgariei este de 7.977.646 de oameni, in timp ce in 1992 erau 8.487.317 de persoane. In plus, se inregistreaza o ridicata rata de imbatrinire a populatiei, numarul bulgarilor de pina in 18 ani diminuindu-se cu 21,9 la suta fata de 1999, iar cei de peste 65 de ani fiind mai multi cu 12,4 la suta. (C.M.) Zapada multicolora in Rusia Orasul Cita, din zona asiatica a Rusiei, a avut parte de o ninsoare multicolora, spectacol ce i-a uimit si incintat pe locuitorii, care au iesit sa admire casele si strazile acoperite cu zapada galbena, rosie, verde sau albastra, relateaza cotidianul "Pravda", citat de Ananova. Fenomenul se explica prin faptul ca vintul si furtunile venind dinspre China si Mongolia au ridicat microparticule de pamint colorat care s-au amestecat in atmosfera cu picaturile de apa, oferindu-le locuitorilor din Cita o priveliste de neuitat. (I.A.) Suflete moarte Un tinar din satul Varbita, situat in nord-vestul Bulgariei, a cerut sa fie inregistrat ca decedat la recensamintul care a avut loc luna trecuta in Bulgaria. Drept dovada, el a prezentat functionarilor de stat un proaspat anunt mortuar. Omul si-a pierdut locul de munca, a fost parasit de sotie si a fost dat afara din casa. El le-a explicat functionarilor veniti pe teren ca, in aceste conditii, se considera ca si mort, drept pentru care si-a si publicat necrologul intr-un ziar de provincie. Un alt bulgar, din orasul Sumen, a cerut sa fie trecut in formulare ca fiind de etnie rroma intrucit mizeria in care este nevoit sa traiasca seamana numai cu cea din cartierele tiganesti. PETIO PETKOV (Sofia) "Ingerii noptii", la racoare Un tribunal din Kemerovo (sudul Siberiei Centrale) a condamnat marti la inchisoare trei tineri satanisti pentru viol si crima, a anuntat procurorul regiunii, citat de AFP. Cei trei, in virsta de 20 de ani, care se autointitulau "Ingerii noptii", au violat doua tinere de 16 ani, dupa care au ucis-o pe una dintre ele. Cei trei satanisti au primit pedepse cuprinse intre 9 si 20 de ani de inchisoare. (C.M.) Omul din retea Un programator de computere israelian a devenit atit de dependent de Internet incit a facut cerere autoritatilor sa ii aprobe schimbarea numelui in adresa de Web. Programatorul, al carui nume era, anterior, Tomer Krissi, se numeste mai nou Tomer.com, dupa adresa locatiei proprii pe care si-a creat-o pe Net - www.tomer.com. Autoritatile israeliene l-au privit ciudat pe Tomer Krissi, dar i-au acordat, in cele din urma, acte noi, in care noul nume de familie al acestuia este .com. Israelianul, care locuieste in Ramat Gan, a declarat ca incearca sa se "dezintoxice" de patima lui pentru Internet, recunoscind ca petrece cite 12 ore nonstop in fata calculatorului, fara sa bea si sa manince. (I.A.) Drama unei romance de 18 ani, fortata sa se prostitueze in Italia Iubitul, transformat in proxenet, i-a vindut pruncul de la sin Un Don Juan de 34 de ani sucea mintile minorelor, scotindu-le apoi pe piata la Perugia Cotidianul "La Reppublica" a gazduit recent in paginile sale povestea unei romance in virsta de 18 ani care, ajunsa in Italia impreuna cu un conational de care era indragostita, a fost adusa la conditia de sclava de catre iubitul ei si obligata sa se prostitueze. Povestea a inceput in urma cu un an, in Romania, unde tinara si proxenetul, in virsta de 34 de ani, s-au cunoscut. Intre cei doi s-a infiripat o poveste romantica de dragoste, iar barbatul, care avea permis de sedere in Italia, a convins-o pe fata, atunci inca minora, sa-l urmeze in Peninsula. Mama si-a vazut copilul doar citeva secunde O data ajunsi in Perugia, el i-a confiscat tinerei pasaportul si a obligat-o sa se prostitueze, amenintind-o cu bataia in cazul in care-i trecea prin minte sa evadeze. Alaturi de tinara cazuta in plasa proxenetului se prostitua o alta minora, ademenita in Italia de acelasi barbat si, practic, in acelasi mod. Adolescenta a ramas insarcinata, tatal fiind cel mai probabil bestia care o transformase in sclava sexuala. In luna ianuarie, proxenetul a dus-o pe tinara departe de Perugia, a inchis-o intr-o camaruta sordida si a tinut-o captiva pina i-a venit sorocul sa nasca. Tinara mama nu a fost lasata sa-si vada copilul decit citeva secunde, doar cit sa-si dea seama ca este baiat. Politia banuieste ca proxenetul a luat copilul si l-a vindut la scurt timp dupa nastere. Carabinierii intra pe fir La putin timp, tinara a reusit sa scape din mina proxenetului si s-a intors la Perugia pentru a o gasi pe adolescenta cu care "impartea" trotuarul. Aceasta a sfatuit-o sa se duca la politie sa povesteasca tot ce i s-a intimplat. Astfel, o echipa mobila a politiei a reusit sa-l aresteze pe proxenet si sa retina un al doilea roman care locuia la Bologna, la care arestatul voia sa se refugieze, temindu-se de un denunt al tinerei evadate. Barbatul a fost acuzat, printre altele, de favorizarea imigratiei clandestine, proxenetism si sechestrare de persoane. Femeia, impreuna cu o conationala, a fost transferata sub protectia politiei intr-o alta localitate. Intre timp, politia incearca sa descopere unde a avut loc nasterea si, eventual, sa dea de urma copilului. LIVIA CIMPOERU [21][pl.dll?rid=expresro] 