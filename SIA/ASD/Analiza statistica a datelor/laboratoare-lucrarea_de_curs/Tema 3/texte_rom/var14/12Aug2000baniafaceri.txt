 CEC poate dormi linistit! Investitorii de la FNI isi fac singuri deservicii Ieri s-au implinit trei luni de cind a inceput debandada cu Fondul National de Investitii (FNI). In tot acest rastimp, investitorii au acuzat autoritatile ca au intentia de a tergiversa procesul de recuperare a banilor de la FNI. Insa, cei mai vinovati de situatia creata sint chiar investitorii, care nu si-au unit interesele. Dupa ce Tribunalul Bucuresti a recunoscut valabilitatea contractului SOV Invest - CEC, investitorii s-au imbatat cu apa rece. Majoritatea lor, nefamiliarizati cu actul de Justitie, au avut impresia ca isi vor putea recupera banii imediat dupa aceasta sentinta, omitind faptul ca CEC are dreptul la recurs si ca au de parcurs anumite etape obligatorii. Nemultumiti ca CEC isi apara interesele, investitorii au recurs la proteste, actionind fara discernamint, in defavoarea lor. La 6 decembrie 2000 contractul SOV Invest - CEC expira Contractul SOV Invest-CEC a fost semnat anul trecut in 6 decembrie. Termenul de valabilitate a acestui contract este de 12 luni. Ceea ce inseamna ca in 6 decembrie 2000 valabilitatea contractului expira si CEC nu va mai avea nici o obligatie fata de investitori. Numai ca multi investitori nu cunosc acest aspect. CEC a atacat sentinta Tribunalului Bucuresti. Este normal ca CEC sa faca recurs la Curtea de Apel, cit timp are de suferit din punct de vedere patrimonial. Si daca nici decizia Curtii de Apel nu-i va conveni, CEC va putea face recurs si la Curtea Suprema de Justitie. In cazul in care Curtea Suprema de Justitie va hotari ca acel contract este valabil, pisica va fi in ograda investitorilor. Ce ar trebui sa faca investitorii de la FNI Pentru a-si primi banii, pagubitii vor trebui sa parcurga pina la 6 decembrie 2000 mai multe etape. In primul rind, investitorii vor trebui sa-si aleaga un nou Consiliu de Incredere si sa desemneze un nou administrator al FNI (impreuna cu Comisia Nationala a Valorilor Mobiliare). Dupa care, noul administrator va trebui sa preia gestiunea de la SOV Invest (impreuna cu actele ridicate de organele de ancheta si cererile de rascumparare ramase), sa gaseasca cumparatori pentru activele FNI si sa stabileasca valoarea ce mai poate fi platita pentru o unitate de fond. In final, va trebui sa adreseze CEC o cerere de completarea a eventualelor diferente ramase de acoperit. Numai ca Asociatia Nationala a Investitorilor FNI nu are o strategie clara. Preferind sa-i convoace pe investitori la marsuri, asociatia a aminat nejustificat convocarea Adunarii Generale, organ care ar fi putut alege un nou Consiliu de Incredere si ar fi netezit calea desemnarii unui nou administrator al Fondului (fara de care FNI nu poate exista). ( P.P. ) Statul vrea "actiunea de aur" in industria de aparare "Petromidia" si "Astra" SA sint scoase la mezat, BCR mai asteapta Consiliul de Administratie al FPS a aprobat notele de privatizare pentru rafinaria Petromidia si pentru Societatea de Asigurare-Reasigurare "Astra" SA, mandatind totodata executivul FPS sa lanseze anunturile publicitare pentru privatizarea acestor companii. In schimb, Consiliul de Administratie nu a luat nici o decizie in privinta strategiilor de privatizare propuse de comisia de privatizare a Bancii Comerciale Romane, deoarece acestea nu au fost suficient fundamentate. CA al FPS a mai stabilit introducerea unor clauze speciale in contractele de vinzare-cumparare de actiuni la societatile comerciale din industria de aparare si la cele cu profil de proiectare-dezvoltare. Una dintre clauze este pastrarea in proprietatea statului a unei actiuni de control care sa ofere dreptul de interventie in societate, in anumite situatii. In sedinta Consiliului de Administratie s-a mai luat in discutie calendarul divizarii societatii Neptun-Olimp SA, stadiul recuperarii fondurilor de restructurare alocate de FPS in anii anteriori si unele masuri pentru intarirea disciplinei salariale si financiare (potrivit Ordonantelor de Urgenta 117si 58). ( N.B. ) Cu gindul la UE, BNR isi desfiinteaza sucursalele din 19 judete Consiliul de Administratie al Bancii Nationale a Romaniei a decis desfiintarea unitatilor proprii din 19 judete. Judetele care vor ramine fara sucursale BNR sint Bistrita Nasaud, Botosani, Braila, Calarasi, Caras-Severin, Covasna, Dimbovita, Giurgiu, Ialomita, Mehedinti, Neamt, Olt, Salaj, Satu-Mare, Teleorman, Tulcea, Vilcea, Vaslui si Vrancea. Masura, parte a unui amplu program de reforma, a fost adoptata pe baza unei analize efectuate de specialistii bancii. Noua schema tine cont de modul actual de organizare a bancilor centrale de emisiune din tarile Uniunii Europene. Efectele preconizate sint reducerea costurilor si optimizarea activitatilor specifice unei banci centrale. Reprezentantii BNR afirma ca decizia nu va duce la diminuarea supravegherii sistemului bancar, ci la adaptarea acestuia la noua legislatie, o data cu intrarea in vigoare a Ordonantei de Guvern nr. 97/2000 privind organizarea cooperativelor de credit, precum si la preconizata introducere a sistemului electronic de plati interbancare TransFond. GABRIELA TINTEANU Israelienii au pus ochii pe Suceava Presedintele Bancii Dacia Felix, Liviu Mandler, a declarat, la Suceava, ca mai multi oameni de afaceri din Israel, printre care se afla si grupul de actionari israelieni de la BDF, isi propun sa investeasca in judetul Suceava, in special in domeniul cresterii animalelor, prelucrarii carnii, turism si industria de prelucrare a lemnului. Mandler a afirmat ca, in ceea ce privesc investitiile in domeniul prelucrarii lemnului, investitorii straini asteapta parafarea acordului de liber schimb romano-israelian, care ar urma sa includa si produsele de mobilier, ceea ce ar incuraja exportul in Israel a produselor finite de mobila si nu doar a bustenilor. El apreciaza ca facilitatile oferite de zona defavorizata a judetului vin in sprijinul investitorilor, dar ca acestia doresc asigurari ca aceste prevederi nu vor fi schimbate de guvern. ( T.A. ) Creantele, batu-le-ar vina! Electrica SA mai tare decit seceta SC Electrica SA a anuntat Societatea Nationala pentru Imbunatatiri Funciare (SNIF) ca o va decupla de la sistemul energetic daca nu isi achita facturile restante, lucru care s-a intimplat deja in judetul Teleorman. La ora actuala, SNIF are datorii catre Electrica in valoare de 162 miliarde lei si nu a achitat salariile muncitorilor care asigura functionarea sistemelor de irigatii. Conducerea SNIF a aratat ca s-a ajuns la aceasta situatie din cauza ca nu a primit subventiile promise de Comitetul de Criza constituit pe linga Guvernul Romaniei pentru limitarea pagubelor produse de seceta in agricultura. La vremea infiintarii sale, Comitetul de Criza asigurase ca va gasi fonduri pentru a subventiona in totalitate consumul de energie electrica al SNIF. In virtutea acestei promisiuni, SNIF a mentinut in functiune sistemele de irigatii si a consumat integral subventia de 495 miliarde lei acordata pentru intreaga activitate. Pina ieri, SNIF a irigat 358.000 de hectare, pentru care a folosit 790 de statii de pompare si a asigurat apa pe mai mult de 3.000 de kilometri de canale de aductiune. SNIF a avertizat ca nu va putea respecta graficele de reducere a arieratelor stabilite in bugetul de venituri si cheltuieli pe anul 2000 si nici prevederile Ordonantei 117/2000 daca nu sint asigurate fondurile necesare desfasurarii activitatii aprobate prin Legea bugetului de stat pe acest an. NICOLETA BURTAN 