 Din cauza gaurilor din conducte, pamintul musteste de titei Emiratele din Ilfov Pe tronsonul Ploiesti - Bucuresti exista cinci zone greu de controlat. In Prahova, luptele mari se dau la Brazi si Tinosu. In judetul Ilfov, periculos este Lacul Dirza, din cauza poluarii. Pe acolo, conductele trec pe deasupra pamintului si daca teparii nu pun bine robinetii, uita sa astupe gaurile sau pur si simplu nu au timp sa se ocupe de problemele mediului ca alearga potera dupa ei, tone de motorina sau benzina se devarsa in lacul deja poluat pina la saturatie. In apropierea Bucurestiului, Jilava se remarca de departe la spargerile date sistemului de transport combustibil. Dar, dintre toate, cea mai greu de urmarit, ca sa nu mai vorbim de potolit, este aria dimprejurul Perisului. Doua paduri uriase, a Buriasului (de 400 de hectare) si a Scrovistei (aproximativ 200 ha), ii adapostesc la nevoie pe teparii gasiti in flagrant la conductele ce traverseaza, prin sol, padurile. Bastinasi fiind, hotii gasesc usor drumul spre libertate, in timp ce "baietii" de la Defense Group au nevoie de busola ca sa revina la post dupa o ciocnire in forta. Unii - "fatati in codru" - cum spune un "combinezon negru", sint tigani rai din Ciocanari si Neculesti. Teparii fura si dau mai departe celor care se ocupa de "nchirierea cisternelor si aranjamentele cu vinzatorii de la statiile Petrom sau particulare. Opereaza in general pe clanuri, "n familie: Vasile Boxerul, Serafinii, Pocaitu' sau Anca. Paznicii sint "baieti" de cartiere bucurestene, duri numai in cintecele BUG Mafia, mai putin prin codrii Buriasului. "Taie padurea sa dea de hoti!" Inainte de a intra in Peris (venind dinspre Ploiesti), o iei la dreapta si o tii inainte pe un drum, de tara dar elegant. Treci prin padure si cind iesi la lumina te traznesc vilele. Chiar pe malul apei sint barosani de la Bucuresti, dupa aia urmeaza localnicii. Primii oameni care intra in vorba cu noi sint o femeie cu pofta de vorba si un barbat suparat tare de curiozitatea noastra. Se straduieste s-o potoleasca pe femeia guraliva care ne indeamna sa trecem de sine ca dam si peste jandarmi si armata, si mascati. "Taie padurea sa dea de hoti". Nu stie sa mai fi fost arestat cineva in afara de Plante din Bratulesti, "cind a tras cu pistolu' dupa elicopter". Barbatul se uita poncis da ne da totusi un sfat util: "Daca intrati in padure, nu aprindeti tigara. O sa vedeti ca trazneste toata a benzina". Nimeni nu stie pe nimeni implicat, insa, "cum sa nu, au tras conducte prin curte, scot intr-una si cara la PECO". O luam de-a curmezisul prin emiratele ilfovene (ca numai la aia sapi in gradina si dai de petrol), trecem calea ferata si o luam pe sub poala Buriasului. In loc de actiune, natura moarta cu doi gardieni prinzind pe conducta. Au asezat o usa dezafectata pe pamint si s-au intins la soare. "Echipajele au luat-o spre vale si spre Ologeni. Dar nu intrati in padure ca nu-i voie". Daca faceti vreun pas alaturea s-ar putea sa va treziti fedeles la primul post si sa intelegeti abia acolo ca ati dat de mascati". In sase luni, nici o noapte de liniste De doua zile, de cind au inceput raziile la singe si au fost aduse trupele DIAS, nimeni nu este lasat sa scurteze drumul in ale lui. Tot ce misca fara legitimatie este saltat fara vorba. Ne sucim si fara sa prinda de veste ne strecuram cu Dacia pe cararuile baltind de apa si motorina. Ici-colo, se zaresc si gropile facute pentru a ajunge la conducta. De-o parte si de alta, padurea este brazdata adinc, aparent fara noima. Aflam si ce-i cu tractorul care a arat aiurea, in rotocoale mari, printre copaci - sa opreasca multimea de carute aduse zi si noapte la furat benzina, sau macar sa le ingreuneze retragerea. La urmatoarea intilnire cu "baietii", acceptam cuminti perchezitionarea portbagajului gol. Stam de vorba cu patrulele. "In sase luni, nici macar o zi sau o noapte linistite. Batalii mai ceva ca alea de guerila. Razboaie in toata regula". Schelete de autoturisme contorsionate in flacarile a cel putin 2.000 de litri de benzina, stau marturie pentru faptele de vitejie petrecute pe-aici. Le-au dat foc teparii ca sa scape de amprente si alte dovezi, cind li s-a luat urma. "Ce mare scofala o masina la ei? Le arunca in aer si fug prin padure". "S-au potolit in ultimele zile?" "De unde, noi spunem ca sintem singuri aici, dar cine stie citi ochi ne privesc din padure? Au oameni si copilandrii care se ocupa de paza, semnalizare, urmaresc orice miscare si transmit scurt, prin telemobile". Ca sa nu piarda nici zilele astea, organizeaza diversiuni. "Fac avarie" intr-o parte, politaii si paza alearga acolo, dar ei dau linistiti spargerea undeva inainte de punctul respectiv. "Decit sa te omoare, mai bine iei mita" Daca nu te iei de ei, teparii te lasa in pace. Noaptea, auzi fosnete, voci, sti ca sint carutele cu bidoane de cite 200 de litri. Daca stai cuminte isi vad de ale lor. Cind sint atacati riposteaza, ies la vedere trupele ofensive (formate din cite 50 - 60 de persoane), se incinge batalia si scapa cine poate. In sase luni, 10 paznici de la Defense Group au ajuns la spital (politisti, nu). Cu taietura de sabie, de cutit, lovituri etc. Gentile Aro-urile din dotare au fost strapunse cu scoaba, parbrizele sparte si, uneori patrula motorizata a fost lovita in plin de matinile urmarite. "Si nu va e frica sa va luati de ei"? "Decit sa te oamoare, mai bine ei mita, asculta la mine". Nu poate fi o explicatie, dar nici n-am vrea sa fim singuri in noapte cu teparii. Cind se lasa intunericul avem o idee clara despre cele intimplate prin codrii Buriasului si ai Scrovistei: fura toata lumea. Breakurile au fost transformate ca sa poata duce in rezervorul special din plafon 3.000 de litri de benzina. Dupa ce sint scoase carutele din padure, intr-o zona linistita se face transferul in masini si, de aici, trimise unde le este locul, adica la pompa. Desigur, fara acte. Cei mai curajosi si norocosi sateni (ca tot treceau prin curtea lor), si-au pus robinet la conducta si au tocmit cisterne, ca la orice afacere de proportii. Desi lucreaza in bande mai mari si sint cei mai duri, nu tiganii sint cei care fura cel mai mult. Cei destepti si organizati dupa scheme mafiotice cuprind pioni importanti de pe traseu. Detin harti exacte (cu ca amatorii care dau gaura din juma' in juma' de metru ca sa descopere teava), cunosc tot traseul, folosesc specialisti in domeniu si au mituit pe cine trebuie. In august, in timpul uneia dintre actiunile de proportii, dispeceratul Petrotransului transmitea intr-una ca se fura. Seful pazei, disperat, racnea la telefon: "N-are cum dom' le. Sint cu 100 de jandarmi pe conducta, plus, oamenii mei, totul este sub ochii nostri, nu se fura nimic". Aia, o tineau una si buna: "Aparatele nu gresesc. In momentul asta, pe traseul pe care stati voi se scurge la altii benzina". Tirziu de tot s-a descoperit misterul. La Virteju, linga Jilava, conducta se bifurca - una merge la Bucuresti, cealalta duce spre Giurgiu. Cea pentru Giurgiu nu se mai folosea de ceva vreme. Reteaua respectiva, ramasa si pina acum necunoscuta, avea informatii clare, din interiorul Petrotransului, despre existenta, inactivitatea, punctul de pornire al retelei "dezafectate". Au fixat pe sub pamint un cot intre cele doua tevi si deturnau benzina pentru Bucuresti spre Giurgiu. La 30 km distanta de interventie, respectiv undeva pe la Sabat, incarcau direct in cisterne. Suma medie cistigata pe zi de un tepar din zona este de 30-40 milioane lei. Grupurile mari si bine organizate calculeaza rodul zilei in zeci de mii de dolari. Banii sint suportati din preturile crescinde de la benzina si motorina, iar cauza fenomenului este aceeasi ca peste tot unde se fura ceva - coruptia. Numai asa se explica de ce in sase luni au fost prinse in flagrant doar 50 de persoane. Doar trei au ajuns in puscarie. MARIANA BECHIR Scandal cit casa! 40 de kilograme de heroina, lipsa din depozitul politiei Un nou scandal zguduie Directia de Combatere a Crimei Organizate din cadrul IGP. Dupa ce in 1999 col. Albu, seful DCCO si col. Chiriac, adjunctul acestuia au avut un diferend mediatizat legat de retea internationala a adoptiilor ilegale, acum Serviciul Antidrog din cadrul DCCO este scena unei noi dispute. De data aceasta este vorba de disparitia citorva zeci de kilograme de heroina aflate in custodia directa a ofiterilor Serviciului Anti-drog din DCCO si de un razboi intern, cu consecinte greu de prevazut. Disparitia heroinei detinute de ofiterii DCCO i-a impartit pe lucratorii departamentului anti-drog in doua tabere rivale. Potrivit informatiilor furnizate de surse din Parchetul Militar, vinovat de disparitia heroinei este col. Constantin Ursu, fostul sef al Serviciului Trafic Intern de Droguri din DCCO. De cealata parte a baricadei se afla chiar col. Ursu care sustine ca heroina disparuta se afla in custodia col. Constantin Radu, seful Serviciului Trafic Extern de Droguri. Oricum un lucru este cert, 40 de kilograme de heroina au disparut, iar acest lucru confirma faptul ca drogurile capturate de MI nu au fost niciodata in siguranta. Stirea publicata ieri in exclusivitate de "Evenimentul zilei" despre retinerea unor inalti ofiteri de politie, in urma unei actiuni coordonate de UM 0962 (serviciul de informatii intern al MI), a stirnit o adevarata furtuna in MI. Conducerea ministerului, prin Directia de Relatii Publice, a dat publicitatii un comunicat prin care dezminte informatiile din "Evenimentul zilei". Si totusi, stirea noastra a fost reala, retinerea pentru 24 de ore, pe baza de ordonanta, a inaltilor ofiteri MI fiind stopata in ultima clipa. Limpezirea partiala a situatiei a venit de la Parchetul Militar Teritorial. Desi, oficial, s-a dezmintit cercetarea unor cadre MI, surse din Parchet ne-au dezvaluit faptul ca scandalul exista si ca el a pornit de la Grupul de Control al ministrului de interne. Acesta ar fi facut un inventar la o unitate a ministerului care depozita droguri si ar fi constatat lipsa unei cantitati respectabile de heroina. Motiv intemeiat de a sesiza Parchetul Militar Teritorial. La acest depozit lucreaza un ofiter de rang mai mic cu numele de Barbu, insa principalul invinuit de lipsa drogurilor din gestiune ar fi, potrivit unor informatii confidentiale, colonelul Constantin Ursu, seful Serviciului Trafic Intern de Droguri din cadrul Directiei de Combatere a Crimei Organizate (BCCO) a IGP. In toata aceasta ceata, cert este ca miercuri seara a fost audiat, intr-adevar, de catre procurorii militari, un civil, vechi informator al BCCO. La domiciliul acestuia s-au gasit droguri, iar informatorul ar fi pretins ca le avea de la doi inalti ofiteri din directia amintita. S-a pus problema ca ofiterii numiti de denuntator sa fie imediat retinuti, insa, propunerea a cazut, ca prin minune, spre seara, cind si informatorul a fost lasat sa plece. Sursele noastre mai spun ca, daca n-ar fi existat semnalul de presa, tarasenia cu drogurile s-ar fi musamalizat, raminind o problema interna a MI, sanctionabila, cel mult, cu masuri administrative. Este regretabil ca actuala echipa de conducere a MI a aratat cu degetul spre presa in loc sa explice de la ce foc a izbucnit fumul. Secretomania in acest caz si modul in care a fost negata existenta lui demonstreaza ca afacerea a fost acoperita in graba, iar presa a fost dezinformata cu buna stiinta. NICOLETA SAVIN ONDINE GHERGUT Colonelul Ursu acuza Potrivit informatiilor furnizate de col. Constantin Ursu in anul 1998, Serviciul Anti-drog a preluat de la turcul Dursun Ziya, 40 de kilograme de heroina ce urmau sa fie folosite pentru operatiunea "Sinesti", care avea drept obiect demascarea unei retele de narcotraficanti. Drogurile au fost preluate sub semnatura col. Constantin Radu, actual sef al Serviciului Trafic Extern de Droguri din DCCO. Intreaga cantitate de heroina a disparut, ajungind, potrivit unor informatii, in Olanda. Col. Ursu ne-a declarat ca toti ofiterii care au avut ceva de-a face cu aceasta operatiune au fost mutati din cadrul DCCO sau au fost trecuti in viata civila. Printre ei se numara col. Mihai Florea. Toti, cu exceptia col. Radu. Insa de soarta cea mai cruda a avut parte informatorul Dursun Ziya. El a fost ucis in Bulgaria in vara aceluiasi an. Col. Radu neaga operatiunea "Sinesti" si disparitia drogurilor Contactat telefonic, col. Radu ne-a spus ca nu stie nimic despre disparitia celor 40 de kilograme de heroina. El spune ca il cunoaste pe Dursun Ziya, fiindca Brigada l-a arestat prin 1996 sau 1997 cind acesta a fost prins cu 110 kilograme de heroina insa sustine ca nu a condus nici o operatiune de genul celei mentionate. Mai mult, ofiterul spune ca intr-adevar au disparut droguri din depozitul IGP, insa au disparut doar drogurile arse in prezenta ziaristilor in toamna acestui an. Informatorul misterios Potrivit col. Ursu, razboiul din Serviciul Anti-drog a inceput in primavara anului trecut. Mai exact pe 24 aprilie 2000, cind Parchetul CSJ, la sesizarea SRI, a facut o descindere la domiciliul unui informator aflat in legatura cu seful Serviciului Trafic Intern de Droguri si Precursori, col. Ursu. Se pare ca ofiterii SRI care au facut sesizarea stiau ca informatorul, in locuinta caruia s-au gasit mai multe comprimate de amfetamina si sase grame de canabis, colaboreaza cu Politia Romana. Dealtfel, potrivit declaratiilor col. Ursu, drogurile urmau sa fie prezentate de catre informator unor traficanti internationali de droguri pentru a le cistiga acestora increderea. "Acest informator este cel mai bun informator pe care l-a avut si-l va avea politia romana. In decurs de patru ani a contribuit la descoperirea unor cantitati de droguri de ordinul tonelor in Romania si alte tari." a declarat col. Ursu. In luna noiembrie, Parchetul CSJ a dispus neinceperea urmaririi penale impotriva informatorului, concluzionind ca informatorul nu detinea drogurile pentru a le trafica ci pentru descoperirea adevaratilor traficanti. Insa, pe 9 ianuarie 2000, acelasi procuror CSJ care a instrumentat cazul in aprilie a redeschis dosarul. Dusmanii in Brigada Potrivit col. Ursu, redeschiderea acestui caz a avut drept scop schimbarea sa din functia de sef al Serviciului Trafic Intern de Droguri din DCCO. "Pina la reorganizarea Brigazii, in 2000, Serviciul Anti-drog al DCCO, aflat in conducerea mea, a constatat sapte infractiuni privind traficul de droguri iar restul serviciilor doar cinci infractiuni. Dupa reorganizare, Serviciul Trafic Intern, condus de mine a constatat 13 infractiuni iar Serviciul Trafic International a constatat doua infractiuni iar restul serviciilor au constatat noua infractiuni. Mai mult, in semestrul doi din anul 2000 am fost recompensat prima oara din ordinul gen Berechet pentru actiunea BMK(descoperirea si anihilarea unei retele poloneze de traficanti de droguri sintetice) iar a doua oara pentru actiunea "Red Band"(descoperirea unei retele de trafic de tigari). Cel de-al doilea ordin nu a fost respectat de catre col. Corciu Eugen, adjunct al DCCO si col. Albu Petre, seful DCCO." a spus col. Ursu. El a mai adaugat ca in momentul ca pe 23 noiembrie 2000 a facut un raport catre ministrul de interne si catre inspectorul general al politiei privind traficul de droguri in Romania si situatia din DCCO insa acest raport a avut efectul unui boomerang. In final, col. Ursu a fost cel supus unui control. Col. Ursu ne-a declarat ca ultimii doi ofiteri mentionati, impreuna cu col. Radu, seful Serviciului Trafic Extern de Droguri, ar fi determinat mutarea sa la Directia Cercetari Penale din IGP. PAUL CRISTIAN RADU Finul deputatului PDSR Iriza, mort printre gunoaie Un barbat in virsta de 43 de ani, din Tirgu-Jiu, unul dintre cei noua fini ai deputatului PDSR de Gorj, Scarlat Iriza, a fost gasit mort in casa, la citeva zile dupa ce a decedat. Constantin Ciltu locuia intr-un apartament din Cartierul Debarcader impreuna cu familia sa, desi divortase de sase ani. Cei doi aveau impreuna trei copii, dintre care unul este minor. Ciltu locuia singur intr-una din camerele apartamentului situat la parterul blocului si era aproape ignorat de sotie si copii din cauza comportamentului sau agresiv din ultima vreme. Barbatul cazuse in patima bauturii si facea scandal ori de cite ori bea fara masura. El aducea in camera resturi de gunoaie gasite la ghena si-si transformase caminul intr-un adevarat grajd. Cind se imbata, barbatul spargea geamurile si urla la cei din jur. Vazind ca, de citeva zile, Constantin nu mai da nici un semn de viata, fosta sotie l-a trimis pe unul dintre copii sa verifice daca tatal este in camera. Imaginea descoperita a fost una de cosmar - barbatul cazuse pe podea, iar fata acestuia era mincata de sobolani. Un ochi si ambii obraji au fost devorati de soarecii veniti de la subsolul blocului, care misunau prin camera in momentul in care politistii au venit sa cerceteze moartea lui Ciltu. Sotia deputatului PDSR Scarlat Iriza, nasa victimei, a venit ca sa vada ce-a patit finul sau. Ea a declarat ca nu a mai trecut de ceva vreme pe la fini pentru ca stia ca acestia nu se mai inteleg si locuiau in conditii inumane. Familia deputatului va ajuta pe rudele lui Constantin Ciltu sa il inmorminteze pe acesta la Plopsoru, localitatea sa natala. Politistii cerceteaza in continuare cauzele mortii barbatului. CLAUDIA TIPLUICA Traficanti de valuta retinuti la Timisoara Politistii timisoreni de la Serviciul de Combatere a Crimei Organizate au depistat o retea internationala de traficanti de valuta falsa. In seara de 10 ianuarie, in zona Garii de Nord din Timisoara, au fost retinute trei persoane asupra carora s-au gasit 20 de mii de dolari contrafacuti in bancnote de 100 de dolari. Primele cercetari arata ca valuta falsa a fost adusa in tara de Vittorio Napolitano, 42 de ani, cetatean italian cu domiciliul in Vanzaghello, de meserie instalator. Italianul, impreuna cu Gheorghe Divile, 53 de ani, cetatean maghiar originar din judetul Neamt, si cu Cornelia Moldovan, 34 de ani, din Bistrita Nasaud, casnica, incercau sa plaseze pe piata neagra din Timisoara valuta contrafacuta. In timpul perchezitiei bagajelor celor trei, politistii au mai gasit 17.000 de dolari falsi ascunsi intr-un ciorap. Ancheta a mai stabilit ca instalatorul Napolitano a adus in Romania 50 de mii de dolari contrafacuti si a reusit sa plaseze pe piata 12.300 de dolari in bancnote de 100. Traficantii au obtinut 40% din valoarea reala a banilor si cei 12.300 de dolari falsi circula acum prin Timisoara. Politistii de la Crima Organizata spun ca falsurile sint foarte bine facute si ei cred ca la realizarea lor a fost folosita o matrita. Reteaua de traficanti actiona in judetele Cluj, Bistrita Nasaud si Timis, iar Serviciile de Combatere a Crimei Organizate din cele trei judete continua cercetarile pentru depistarea tuturor membrilor acestei structuri. Pina acum nu se stie de unde au fost adusi banii falsi, dar se banuieste ca sursa acestora este Italia. Napolitano si Divile vor fi prezentati Parchetului de pe linga Tribunalul Timis cu propunerea de arestare preventiva pentru falsificarea de moneda si alte valori si punere in circulatie de moneda contrafacuta. TUDOR FLUERAS Carnagiu pe DN13 Trei morti si o casa darimata intr-un accident rutier Unul dintre cele mai grave accidente de circulatie din ultimii ani, in care au fost implicate trei autoturisme, s-a petrecut ieri seara in comuna brasoveana Bunesti, la aproximativ 70 de kilometri de Brasov. Bilantul acciden-tului este sumbru: doi copii si un barbat au murit imediat, un alt copil se zbate intre viata si moarte pe patul de spital, o casa a fost distrusa si doua masini avariate. Cei trei copiii sint frati. Accidentul s-a petrecut pe Strada Principala, in dreptul imobilului cu numarul 21. Viorel Martin (34 de ani), se afla la volanul unei Dacii 1307, inmatriculata cu numarul CJ-05-NHB, apartinind firmei Grasseto, care are punct de lucru in orasul Rupea, din judetul Brasov. Soferul mergea dinspre Mures spre Rupea. Viorel Martin s-a angajat in depasirea unui Aro, care stationa pe sosea, fara sa observe ca, in acelasi timp, din sens opus, se apropia o autoizoterma cu remorca, inmatriculata cu numarul SB-04-KAJ apartinind SC Carpato-Trans SRL Sibiu. Autoizoterma era condusa de Costica Olaru (44 de ani). Cele doua masini s-au tamponat violent. In urma impactului, Dacia s-a rotit 180 de grade, iar pasagerul Nicolae Gherghel , care se afla pe locul din dreapta soferului, a fost proiectat din autoturism pe carosabil, dupa care autoizoterma a trecut peste el, strivindu-i trupul. Gherghel a murit pe loc. El avea 55 de ani si era din comuna brasoveana Hoghiz. Dupa impact, soferul autoizotermei a pierdut controlul volanului si, dupa circa 30 de metri de la locul impactului, a patruns pe trotuar, unde i-a lovit din plin pe fratii Onea. Samuel Adin, in virsta de numai patru ani si sora lui Lacramioara Lavinia Onea, de 13 ani, au murit pe loc, iar Maria-Anastasia Onea, a fost ranita grav. Dupa ce a lovit copiii, autoizoterma a intrat in imobilul cu numarul 22, distrugind doua camere. Din fericire, in acel moment in casa nu era nimeni, proprietarul imobilului aflindu-se in grajd, unde dadea de mincare la animale. Martin Viorel a fost si el accidentat usor. Maria Anastasia Onea a fost internata la Spitalul de Pediatrie din Brasov, unde medicii se lupta sa o tina in viata. Politistii ii ancheteaza pe soferii implicati in accident, pentru a stabili care dintre ei este vinovat de producerea acestei nenorociri. CAMELIA CSIKI 