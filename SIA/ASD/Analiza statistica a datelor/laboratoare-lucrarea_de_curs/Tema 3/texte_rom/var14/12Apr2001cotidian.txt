 Spectacolul de la National, anulat deoarece Doi dansatori de la "Tricks & Tracks" au cazut de pe scena La Sala "I.L. Caragiale" a Teatrului National din Bucuresti era programat in aceasta seara (ora 19.00) spectacolul de dans contemporan "Tricks & Traks". Reprezentatia a fost anulata in urma accidentarii a doi dintre balerini. Compania coregrafului Pal Frenak se afla intr-un turneu in Cehia, Romania si Ungaria. In timpul unei repetitii, in orasul ceh Liberec, doi membri ai trupei au cazut de pe scena, alegindu-se cu o fractura, respectiv, un traumatism cranian ce a necesitat spitalizare. Aceste leziuni ii pun in imposibilitatea de a-si continua turneul. OTILIA MIHAILOV Pe urmele lui Gavras Franco Zeffirelli va filma in Romania Franco Zeffirelli - creatorul celui mai longeviv Hristos cinematografic, "Iisus din Nazareth" - va sosi pentru prima data in Romania pe 30 aprilie. Cineastul urmeaza sa inceapa in Romania filmarile la "Callas Forever", o productie italiana realizata in studiourile Media Pro Pictures de la Buftea. Filmul urmareste perioada de declin a Mariei Callas si intilnirea cu impresarul trupei Rolling Stones care va incerca sa revigoreze cariera celebrei grecoaice. Cineastul italian ii va aduce in Romania, pentru rolurile titulare, pe celebra cintareata de opera Teresa Stratas si pe actorul britanic Jeremy Irons, care isi continua seria rolurilor extravagante cu partitura unui homosexual plin de ciudatenii. Filmarile urmeaza a incepe pe 8 iulie si vor dura pina in septembrie. In roluri secundare vor aparea si cintareti de opera din Romania pentru care se va organiza o selectie in lunile care preced filmarile. ( C.P.) Auto Vinzarile in leasing, la putere Fiecare dintre noi isi doreste mai devreme sau mai tirziu sa se afle la volanul masinii proprii. Tot atit de adevarat este ca nu intotdeauna dispunem de resursele necesare pentru a achizitiona cu banii jos masina. De aceea au fost introduse alte forme de comercializare a autovehiculelor, care, desi ii cresc valoarea in bani, pot fi mult mai avantajoase, in timp, pentru noi. Aici se inscriu vinzarea in leasing si cea in rate. Cea mai atractiva forma de vinzare a autovehiculelor ramine leasingul, acest lucru putind fi observat si din statisticile puse la dispozitie de principalii dealeri interni. Oferta de leasing se adreseaza persoanelor juridice, perioada de derulare a acestuia depinzind, in mare masura, de oferta locatorului. Data fiind multitudinea ofertelor de pe piata, exista posibilitatea de a o alege pe cea care corespunde cel mai bine intentiilor noastre si, bineinteles, bugetului de care dispunem. In general, ofertele de leasing se refera la perioade cuprinse intre 18 si 36 luni, existind posibilitatea prelungirii pina la 84 de luni de la data introducerii produsului in tara. Pentru a observa mai bine cum se deruleaza acest proces, am ales oferta de leasing a unicului importator autorizat al marcilor FIAT si Alfa Romeo in Romania. AutoItalia ofera clientilor sai leasing operational pe o perioada de doi sau trei ani. Pentru o perioada de doi ani, avansul care se plateste este de 20% din pretul CIP, pentru perioada de trei ani acesta fiind de 25% din pretul CIP. Exemplificind, pentru un FIAT New Punto 1,60S pe care vrem sa-l achizitionam optind pentru un leasing pe doi ani, va trebui sa platim un avans de 3487 DM si o rata lunara de 617 DM. Preturile nu includ TVA. Asigurarea CASCO este inclusa in ratele de leasing, ea fiind obligatorie. Pentru un FIAT Ducato Maxi Furgone 2,8 DS PL GV pe care il achizitionam in leasing pe trei ani, vom plati un avans de 8532 de DM si o rata lunara de 853 DM. Actele necesare Pentru realizarea acestui contract sint necesare o serie de acte pe care trebuie sa le prezentati: certificat de inmatriculare, cod fiscal, ultimele doua bilanturi (pe ultimele sase luni si pe ultimul an), balanta aferenta ultimului bilant, balanta si decontul privind Taxa pe Valoarea Adaugata, declaratia privind obligatiile de plata la bugetul de stat pe ultima luna, cererea de mentiune si actele aditionale privind orice modificare intervenita in actele societatii; declaratie pe propria raspundere, in care se prezinta societatea pe scurt, principalele obiective, declaratia semnata si stampilata de persoana autorizata pe hirtie cu antetul societatii, in care sint incluse adresa, nr. de telefon si fax la care poate fi contactata societatea, imputernicire semnata de asociatii societatii pentru persoanele care reprezinta firma in negocierea si semnarea contractului de leasing, hotarirea judecatoreasca a societatii, contractul societatii si statutul societatii. (I.I.) Teste de rezistenta pentru siguranta pasagerilor Achizitionarea unei masini noi reprezinta pentru multi un efort financiar important. De aceea sintem extrem de precauti cind semnam factura pentru noua masina, incercind sa fim cit mai siguri ca am achizitionat modelul cel mai performant la pretul pe care ni-l putem permite. Primul lucru care ne atrage la o masina il reprezinta performantele sale, designul, confortul interior. Insa exista lucruri extrem de importante care nu se vad decit in momentele de criza. Aici intra si gradul de securitate pasiva oferit. In ultimul timp, performantele legate de viteza atinsa s-au marit foarte mult. Acest lucru a atras dupa sine si eforturi insemnate pentru asigurarea securitatii pasagerilor, stiute fiind efectele, uneori dintre cele mai grave, pe care le au numeroasele accidente produse. In acest sens, Federatia Internationala de Automobilism a infiintat o agentie care se ocupa cu testarea gradului de securitate oferit de noile modele de masini. Manechine dotate cu senzori Euro NCAP realizeaza patru tipuri de teste pentru a analiza comportamentul masinilor in caz de accident, precum si securitatea pasiva pe care acestea o ofera. In acest sens, sint utilizate manechine dotate cu o serie de senzori sensibili la soc, in zonele esentiale ale corpului, senzori care indica gradul de vatamare corporala a pasagerilor. Primul dintre aceste teste este impactul frontal, care consta in coliziunea vehiculului aflat in miscare cu un perete deformabil lat de 1000 mm si gros de 540 mm. Viteza de rulare a automobilului este de 64 km/h. In acest test se folosesc manechine care inlocuiesc soferul si doi copii cu virste cuprinse intre 18 luni si 3 ani, pentru a se vedea cit de mult afecteaza ranile produse in urma acestui impact. Cel de-al doilea test este reprezentat de impactul lateral. Acum, un perete deformabil, lat de 1500 mm si gros de 500 mm, izbeste cu o viteza de 50 km/h partea laterala, opusa soferului. Spre deosebire de testul frontal, aici se foloseste un singur manechin, care inlocuieste soferul. A treia serie de teste priveste impactul cu pietoni. Se studiaza efectul avut asupra caroseriei, precum si asupra pietonilor. Viteza de rulare este de 40 km/h. Ultima serie de teste priveste o alta forma de evaluare a impactului lateral, avind in vedere ca acesta este cel mai frecvent (aproximativ 25% din total). "Pole Test" reprezinta impactul masinii aflate in miscare cu un arbore sau cu un jalon cu diametrul de 254 mm. Viteza de rulare a masinii este de 29 km/h. Acest jalon este situat in asa fel incit sa produca o penetrare majora in caroserie. Cu ajutorul acestui test s-a putut demonstra ca, fara air-bag lateral, daunele produse in zona capului sint la nivelul de 5.000 de puncte, in schimb, cu air-bag lateral, acestea se reduc la aproximativ 300 de puncte. De mentionat ca de la 1.000 de puncte in sus exista posibilitatea decesului. Acesta este un test suplimentar in cazul in care modelul testat a trecut cu brio precedentul test de impact lateral. Renault Laguna II a obtinut cinci stele Ultimele teste efectuate de Euro NCAP au avut loc la sfirsitul lunii trecute. Aici, spre surprinderea multora, Renault a revolutionat performantele legate de securitatea oferita, obtinind cinci stele cu modelul Laguna II, adica maximum posibil, sinonim cu "performantele exceptionale" in materie de securitate. Cu aceasta ocazie, presedintele FIA, Max Mosley, s-a declarat incintat de noile performante ale modelului Laguna II: "Numerosi constructori afirmasera ca nu se pot obtine cinci stele in noul sistem de teste NCAP. La scurt timp de la introducerea acestora, Renault Laguna reuseste acest lucru". In cadrul acelorasi teste au mai primit patru stele Renault Scenic, Citroen Picasso si Nissan Tino, in timp ce Mazda Premacy si Mitsubishi Space Star au primit trei stele. Urmatorul test este prevazut sa se desfasoare la mijlocul lunii viitoare. IULIAN ICHIM Alfa Romeo 147 - atac la Golf Alfa Romeo face parte din categoria celor mai respectate marci italienesti. Si aceasta nu numai pentru istoria sa bogata, ci mai ales pentru creativitatea si talentul proiectantilor care au facut din constructorul milanez un adevarat simbol al designului de calitate si al imaginii sportive. In orice caz, in cursul ultimilor trei ani, Alfa Romeo a reusit sa "dea de doua ori marea lovitura". Prima oara s-a intimplat in 1998, o data cu lansarea modelului 156, considerat de numerosi specialisti drept "cel mai atragator automobil european din clasa medie". A doua performanta, la fel de spectaculoasa, a fost realizata anul trecut, cind la Salonul Auto de la Torino a fost prezentat noul model compact al firmei - 147. "Masina europeana a anului" Designul sau inspirat, combinind elemente moderne cu detalii retro, a sedus nu numai publicul, ci si reprezentantii marilor reviste de specialitate, care au acordat noii Alfa titlul de "Masina europeana a anului". In orice caz, Alfa Romeo 147 este una dintre cele mai mari amenintari venite din afara Germaniei la adresa suprematiei pe care modelul Volkswagen Golf o exercita de atitia ani asupra clasei compacte. Italienii s-au "miscat" foarte bine, reusind sa creeze nu doar un automobil cu un aspect seducator (in comparatie cu care majoritatea modelelor rivale par demodate), ci si o masina robusta si excelent finisata - calitati care pina de curind nu erau asociate automat cu un produs al unei marci latine. Gama 147 a fost extinsa rapid, dupa versiunea cu trei usi fiind lansata in scurt timp si cea cu cinci portiere. Aceasta din urma - prezentata in premiera luna trecuta la Salonul Auto de la Geneva - face apel la aceeasi solutie eleganta de plasare a minerelor pentru portierele spate, utilizata pe modelul 156. Aceste "clapete" sint ascunse in cadrul geamului. Privit din anumite unghiuri, automobilul seamana astfel cu un coupe. Motor cu performante remarcabile Gama de motorizare a evoluat si ea rapid, situindu-se in prezent printre cele mai vaste oferite de un model compact. Din rindul noilor propulsoare se remarca agregatul JTD de 1900 cmc, considerat pe buna dreptate drept unul dintre cele mai performante motoare diesel cu capacitate mai mica de doi litri. Aceasta instalatie de forta, care beneficiaza de tehnologia common-rail, furnizeaza 116 cai putere. Astfel echipat, un Alfa 147 (in varianta cu cinci portiere) este capabil de performante remarcabile - perfect comparabile spre exemplu cu cele realizate de un Volkswagen Golf cu motor pe benzina de 1,6 litri si 116 cai putere. In plus, motorul asigura o fluiditate si o suplete in mers impresionante. Cererea pe piata a depasit asteptarile Un important punct cistigat de noul model italian este cel legat de calitatea fabricatiei si a finisarii. Interiorul masinii este tratat cu o rigoare si o atentie care i-ar umple de invidie pe specialistii de la Audi. Prezentarea plansei de bord este impecabila, iar materialele utilizate sint de aceeasi calitate ca cele care decoreaza habitaclul unui Volkswagen Golf sau Audi A3. SILVIU SEPCIU Mercedes, vinzari in crestere DaimlerChrysler intentioneaza sa isi extinda activitatile de servicii financiare si in sectorul asigurarilor, urmarind obtinerea unei licente bancare pina la sfirsitul acestui an, relateaza Reuters. In acest sens, compania germano-americana a anuntat ca poarta discutii cu Allianz. "Depunem eforturi pentru a introduce pe piata produse de asigurari, ca raspuns la numeroasele solicitari ale clientilor DaimlerChrysler", se arata intr-un comunicat al constructorului. Un purtator de cuvint al companiei a confirmat aceste intentii, adaugind ca, pina in vara acestui an, DaimlerChrysler va solicita licenta bancara, licenta pe care spera sa o obtina pina la sfirsitul acestui an, urmind ca activitatile bancare sa fie lansate in primavara anului 2002. DaimlerChrysler nu este singurul constructor care va presta servicii bancare. Principalul rival pe piata germana al celor de la DaimlerChrysler, Volkswagen, detine propria banca si ofera servicii de asigurari. Cifre superioare si in Romania Pe plan intern, importatorul unic pentru marca Mercedes-Benz in Romania, Autorom, estimeaza sa comercializeze peste 1050 de autovehicule in acest an, cifra superioara cu mai mult de 10a celei realizate anul trecut. Din totalul vinzarilor, conducerea companiei apreciaza ca mai mult de jumatate vor fi reprezentate de vehicule comerciale si camioane grele. In anul 2000 se comercializasera 936 de autovehicule, dintre care 306 au fost camioane grele si 405 autoturisme. Vinzarile din primul semestru al acestui an s-au ridicat la 104 autoturisme, dintre care 57 de vehicule comerciale usoare si 23 de camioane grele, valori care se gasesc in crestere fata de aceeasi perioada a anului trecut, cind au fost vindute 51 de vehicule comerciale usoare si 8 camioane grele. Pe piata autoturismelor, cele mai cerute modele ramin cele din clasa C si cele din clasa M. Si pe plan mondial vinzarile celor de la Mercedes-Benz AG au crescut, in primul trimestru, cu 10%, atingindu-se cifra de 266.400 de autovehicule. "Cifra vinzarilor actuale denota faptul ca noi facem ceea ce trebuie, vinzind din ce in ce mai bine produsele noastre", a declarat Jurgen Hubbert, membru al Consiliului Director al grupului DaimlerChrysler. Si luna martie a acestui an a fost una buna pentru Mercedes, vinzarile crescind cu 11% fata de aceeasi luna a anului trecut. (I.I.) De Pasti, Academia Vedetelor tine cursurile duminica Duminica, la Antena1 veti putea vedea un film care continua aventurile din serialul "Tinarul Indiana Jones". Incepind cu ora 12.10, in "Tata si fiu", Indiana Jones va porni in aventuri de nebanuit. "Barabbas", filmul de la ora 17.00, este povestea tilharului caruia Iisus i-a luat locul pe cruce. Un film de exceptie in care ii veti putea revedea pe Anthony Quinn, Silvana Mangano, Arthur Kennedy, Katy Jurado, Harry Andrews, Vittorio Gasman, Jack Palance, Ernet Borgnine, Valentina Cortese. La ora 20.00 veti avea parte de o editie speciala a emisiunii Academia vedetelor. Dan Negru va viziteaza de data aceasta duminica seara. Invitatii sai sint Rica Raducanu, Tora Vasilescu, Andreea Banica si Dan Helciug. (D.M.) In aceasta seara, la ProTV "Sarutul dulce al razbunarii" Un thriller ce poarta semnatura regizorului care a tinut si friiele lui "Cliffhanger" cu Stallone sau "Die Hard 2" cu Bruce Willis. O pelicula cu care regizorul Renny Harlin cauta sa stearga amintirea trista lasata de pelicula sa anterioara "Cutthroad Island", care a intrat in Cartea Recordurilor drept cea mai mare irosire de bani pentru o casa de productie. "Sarutul dulce al razbunarii" o are in rolul titular tot pe Geena Davis (sotia lui Harlin pe-atunci), o profesoara amnezica pentru care trecutul se rezuma la existenta din ultimii opt ani. Un accident ii reinvie trecutul, care nu este unul tocmai ortodox: profesoara a fost, inainte de a-si pierde memoria, ucigasa platita in slujba guvernului american. Iata pe scurt un scenariu ce a valorat patru milioane de dolari, s-a transformat intr-un film de 65 de milioane si a incasat doar 33. Samuel L. Jackson ii tine trena lui Geena Davis, careia filmul ii ofera sansa nu numai de a-si schimba identitatea, ci si coafura (dintr-o roscata cu par lung devine peste noapte o blonda cu par scurt). (C. P.) Catalin Crisan, pe picior de plecare de la Tele 7abc Catalin Crisan face, de ceva vreme, o emisiune la Tele 7abc. Va mai amintiti de existenta acestui post? Daca da, probabil ca tocmai pentru emisiunea "D'ale lui Catalin", care a ajuns acum la impresionantul rating de 11, rating nemaiatins la Tele 7 de pe vremea lui Tatulici. Problema telespectatorilor si a lui Catalin e ca emisiunea se transmite in conditii tehnice dezastruoase: sunet defect pina la inexistent, aparate proaste, spatiu ca vai de el etc. Catalin Crisan nu are nici o vina pentru aceasta situatie, evident. Dimpotriva, el a fost cit pe ce sa renunte si s-a razgindit abia in ultima clipa, acceptind sa-si prelungeasca pentru inca doua luni contractul. Da, dar daca nici dupa aceste doua luni conducerea Tele 7abc nu-i va asigura conditii tehnice corespunzatoare, putine sanse sa-l mai vedem pe Catalin pe-acolo... (I.T.D.) Televendeta Vornicul Basescu, acest inventiv lup de mare Vornicul Traian Basescu ataca si scufunda de vreo doua zile pe la talk-show-uri. E o placere sa-l urmaresti pe acest napirlit lup de mare cum da cu tifla, se ia in gura si aduce solutii de ramii ca el, crucit. Ieri, de pilda, la "Pragul de sus", Traian Basescu i-a luat cu "hai sictir" si pe directorul ANL, Dorin Stefanescu, si pe ministrul MLPTL-ului, Miron Mitrea. Doar "nu-i poti cere unui ministru sa si stie ce vorbeste intotdeauna". Dupa ce l-a invatat pe Mitrea putintica matematica bugetara, Basescu l-a taiat la "tabinet" pe directorul ANL. Va sa zica, tu Dorine, ai scos protocolul cu Lis (o "infractiune consfintita"). Da, dar eu, vornicul B., iti dau cu legea peste degete! Cei doi au fugit ca pisica si ciinele, fiecare dupa coada altuia. Solutia lui Basescu? "E linga noi. Ne plimbam in fiecare zi pe linga ea". "In Bucuresti exista 8-10000 de apartamente libere". "Important e sa constati ca exista". Alaltaieri, la Cristi Tabara, marele vornic a dat cu batul prin gunoiul ridicat la grad de simbol al statului roman. Avem Drapelul Romaniei, Ziua nationala a Romaniei, Imnul national al Romaniei si Gunoiul Romaniei. "Bucurestiul are acumulat gunoi in interiorul lui care dateaza de mai bine de 20 de ani". B. a gasit insa o solutie de mare respiratie ecologica. Pe malul lacului Baneasa, ne povesteste el, era un munte de gunoi care se invecina cu un cochet cartier rezidential. Basescu ce-a facut. L-a semanat. Prin urmare, gratie vornicului B sintem condamnati sa fim optimisti, vorba primului Escu al tarii. De la Traian Basescu ne vom astepta intotdeauna la solutii. Ar fi fost interesant ca in emisiunea lui Tabara sa fie atinsa si problema excrementelor care ne norocesc la fiecare pas. Imposibil ca B sa nu se fi gindit la implicatiile acestor bogatii naturale in agricultura. Ginditi-va ce consecinte ar avea pentru Romania o reorientare a politicii acestei avutii. Ar trebui poate ca Traian Basescu sa se aplece serios si asupra acestei probleme. RADU MEIROSU Joimarita sperie fetele lenese Joia Mare este ultima joi din Postul Mare. Este cea de-a patra zi din Saptamina Patimilor. In dimineata zilei de joi, Mintuitorul i-a trimis pe Petru si pe Ioan sa pregateasca locul unde spre seara, aveau sa manince pastele. Inainte de a se aseza la masa, Iisus a spalat picioarele ucenicilor. Asezindu-se la cina, Iisus a binecuvintat piinea, a frint-o si a intins-o ucenicilor, zicind: "Luati, mincati, acesta este trupul Meu, care se fringe pentru voi", iar cind a impartit vinul: "Beti dintru acesta toti, acesta este singele Meu, al legii celei noi, care pentru multi se varsa pentru iertarea pacatelor lor" (Matei 26; 26-28). Acesta este momentul instituirii Sfintei Impartasanii. La Cina cea de Taina, Mintuitorul a prevestit lepadarea lui Petru si tradarea lui Iuda. Dupa cina, Iisus si apostolii au mers sa se roage in gradina Ghetsimani. Aici Iuda l-a sarutat si astfel L-a aratat soldatilor veniti sa-L aresteze. Sinedriul (adunarea arhiereilor) L-a condamnat la moarte si apoi a fost trimis la Pilat din Pont. In acest timp, Petru s-a lepadat de trei ori de Iisus. In credinta populara, Joia Mare este considerata aparatoarea mortilor. Se crede ca mortii vin pe la locuintele lor si stau la streasina casei pina inainte de Rusalii cind se dau colaci si oua de pomana. In anumite zone ale tarii se spune ca cine doarme in aceasta zi va fi lenes tot anul. Fetele lenese sint speriate cu Joimarita, o femeie sluta, urita si despletita. Ea toaca degetele fetelor gasite in noaptea de Joimari cu cinepa netoarsa. Ca sa nu poata intra in casa Joimarita, usile se incuie si sint unse cu untura. FLORIAN BICHIR Pentru masa de Pasti, medicii va sfatuiesc: Mincati cite putin, din toate! Dupa o perioada de post, in special pentru persoanele care au tinut tot postul, o masa bogata poate crea probleme de sanatate. "Carnea de miel nu este greu digerabila, dar este mai grasa", a spus dr. Ioan Mihai Greceanu, medic gastroenterolog la Spitalul "Elias" din Bucuresti. "Populatia care sufera de ulcer sau gastrita trebuie sa consume partile mai putin grase ale carnii si, in general, sa nu faca excese, mai ales daca pe masa sint prezente si alte alimente grele (sosuri grase, maioneza, alcool)", a adaugat dr. Greceanu. In zilele de Pasti este bine sa consumati carnea de miel alaturi de garnituri din legume fierte si salate. Chiar daca ouale colorate va fac cu ochiul, nu incalcati regula: mincati cel mult doua oua pe zi, pentru ca altfel devin toxice. Bauturile alcoolice trebuie consumate cumpatat. Doua-trei pahare cu vin rosu sint suficiente pentru a "stropi" masa de Pasti. Dr. Greceanu sugereaza sa se faca scurte pauze intre felurile de mincare, pentru a evita greturile si varsaturile. Mincati cite putin din toate. Cei cu afectiuni cardiace sint sfatuiti sa manince fara sare si sa alature mincarurilor o lamiie si legume. Persoanele cu probleme renale trebuie sa consume cu prudenta carnea de miel si ouale. Dupa-amiaza sint recomandate plimbarile in aer liber care ajuta stomacul sa digere alimentele ingerate la masa de prinz. Pentru orice eventualitate, este bine ca in orice casa sa existe medicamente precum Colebil si Triferment, care se recomanda in cazul indigestiilor. Daca starile de voma, de greata sau febrile nu dispar dupa administrarea acestor medicamente, trebuie sa va prezentati la Camera de garda a oricarui spital, unde veti primi ajutor calificat. TATIANA DABIJA Incondeierea oualor,o traditie unica in lume In pragul celei mai mari sarbatori crestine de Pasti, in toate casele se vopsesc oua. Exista insa in tara un loc unic, Bucovina, in care vopsirea oualor a fost ridicata la rangul de arta, prin tehnica pe care localnicii o numesc "inchistrare" sau "incondeiere". Ouale nu se vopsesc in Vinerea Mare Obiceiul vopsirii oualor isi pierde originea in negura vremurilor, existind multe legende despre aceasta practica crestina. Toate au insa acelasi punct de plecare - singele Domnului. Cea mai cunoscuta legenda care circula prin Bucovina spune ca, atunci cind Iisus se afla rastignit pe cruce, din fruntea Lui, ranita de coroana de spini, au inceput sa cada picaturi de singe care s-au oprit pe ouale dintr-un cuib de pasare. Instantaneu, ouale s-au inrosit. Legenda mai spune ca, atunci cind Iisus a inviat, toate ouale aflate pe mesele oamenilor din Ierusalim, credinciosi sau necredinciosi, s-au inrosit, vestind triumful vietii asupra mortii. A fost momentul in care crestinii au adoptat obiceiul de a vopsi ouale de Pasti. In Bucovina, ouale pentru vopsit nu se alegeau la intimplare, batrinii respectind si astazi ritualul mostenit din stramosi. Conform acestui vechi obicei, ouale pentru vopsit se aleg la mijlocul Postului Mare, in cea de-a 24-a zi. Traditia mai spune ca nu se vopsesc ouale in Vinerea Mare pentru ca este vinerea neagra, zi in care Hristos a murit pe cruce. Totusi, pentru a marca acest moment, in unele sate din Bucovina in Vinerea Mare ouale se vopsesc in negru. De regula, conform traditiei, ouale se coloreaza in Joia Mare, zi dedicata mortilor. Oua inchistrate cu insemnele meseriei Pe ouale inchistrate in Bucovina se regasesc simbolurile crestine, crucea pascala, crucea pentru Duminica Floriilor, biserica satului, etc. Exista obiceiul ca femeile sa inchisteze oua si sa le daruiasca prietenilor si rudelor. Fiecarui om i se daruia un ou care avea pe el insemnele meseriei pe care o practical. Pe unele oua se regasesc, de exemplu, grebla si sapa sau fierul plugului, cirligul ciobanului, coarnele berbecului, toate fiind semne de consacrare. Cosul pentru sfintit In ziua ce precede Sarbatoarea de Pasti, in fiecare casa din Bucovina se pregateste cosul pentru sfintit, care este dus la biserica dupa Slujba de Inviere. In cos sint puse bucati multe dintre mincarurile pregatite pentru Pasti. Obligatoriu, asaza oua rosii (la sate, ele fiind inchistrata crucea pascala sau biserica satului), pasca, drob si vin, si altele in functie de preferintele credinciosului. Dupa ce cosul este sfintit de preot, bucovinenii lasa cite ceva de-ale gurii la biserica pentru sarmanii care nu-si pot permite o masa traditionala de Pasti. Dupa intoarcerea de la sfintit, indiferent de ora, toti cei ai casei se trezesc si se aseaza la masa. Inainte de a minca, fiecare isi spala fata cu apa dintr-un lighean in care este pus un ou sfintit si un banut, simbol al belsugului pentru primavara care incepe. In timpul zilei se obisnuieste ca rudele sa se viziteze reciproc si sa se aseze la masa impreuna, pentru a ciocni cite un ou si pentru a bea un pahar cu vin. TIBERIU AVRAM Oua de strut cu motive bucovinene Ouale de gaina incondeiate incep sa piarda teren in fata celor de strut. "Febra cresterii strutilor care se manifesta in prezent a ajuns si la incondeierea oualelor de strut. Acestea arata foarte frumos si costa pe masura, adica in jur de 1,5 milioane de lei. Cunosc vreo zece crescatori de struti in Moldova", a declarat specialistul in struti dr. Marius Stefaniu de la Oficiul Judetean de Consultanta Agricola Iasi. CATALIN DUMITRESCU Icoana pe coaja de ou Maicutele de la manastirea Dalhauti din Vrancea se pregatesc de zor pentru a intimpina cum se cuvine Sarbatorile Pascale. Astazi, in zi de post negru, maicile inrosesc ouale despre care cred ca sint un simbol al creatiei si ca au fost inrosite cu singele lui Iisus. Gospodinele din Muntii Vrancei, renumite si ele pentru ouale chicate sau muncite, lucreaza la impodobirea oualor. De-a lungul timpului, motivele ornamentale s-au diversificat si cer multa migala, mesterii populari ajungind sa picteze pe oua adevarate peisaje in miniatura si chipuri. Un ou de gisca, pictat cu chipul Maicii Domnului sau al fiului Iisus rastignit pe cruce, sfintit de preoti in biserica, ajunge sa coste pina la un milion de lei. Ouale sint pictate in culori vegetale si, dupa cum spune una dintre maestre, Maria Marin, in virsta de 70 de ani, din Butucoasa, acestea simbolizeaza durerea lui Iisus. SILVIA VRINCEANU Atractie in Gara de Nord Elevii incondeiaza oua ca sa-si renoveze scoala Oricine trece prin Gara de Nord, prin dreptul salii de asteptare de la clasa I, isi poate desfata privirea cu oua incondeiate in toate chipurile, expuse in cosulete din rachita, pe citiva butuci, si de tot felul de planse de desen, de icoane si de obiecte artizanale, suspendate pe zid. Negustorii sint copii de scoala primara. Ouale sint incondeiate de ei, la scoala, ca si icoanele, care sint pictate pe sticla si pe lemn. Au confectionat si linguri din lemn, pe care le-au pictat cu chipul lui Iisus sau cu modele florale. Pentru ca sint in vacanta, copiii, majoritatea elevi in clasa a sasea la Scoala 198, din Bucuresti, stau in gara ca sa isi vinda operele. Cu banii obtinuti, vor sa isi renoveze si sa isi doteze scoala. Desi un ou incondeiat nu costa mai mult de 10.000 de lei, micutii nu reusesc sa vinda mai mult de trei- patru oua pe zi. In schimb, pe la "standul" lor se perinda, zilnic, zeci de vizitatori, care admira icoanele. Unul dintre copii ne spune ca expozitia lor cu vinzare va fi deschisa pina in ajun de Pasti. La citiva metri mai incolo sint amenajate standuri in toata regula, de la care poti cumpara tot felul de produse - de la oua incondeiate, cozonaci si alte preparate specifice sarbatorii de Pasti, pina la pantofi si cosmetice. Tot aici, o suceveanca incondeiaza pe loc oua. Aceste standuri vor fi deschise pina in data de 22 aprilie, in cadrul "Tirgului calatorilor". MONA STOICA Bataie rituala cu oua clocite, in Bihor Pentru locuitorii satelor de la poalele Muntilor Codru Moma, din Bihor, Joia Mare din Saptamina Patimilor prezinta o semnificatie deosebita. Cel mai spectaculos ritual este aprinderea Focului Viu, la marginea satelor. Reteta aprinderii si intretinerii focului trebuie respectata cu sfintenie si se face in conditii cu totul speciale. Lemnul, preferabil de alun, considerat de esenta magica, trebuie sa fi fost taiat in luna mai a anului precedent, iar focul e aprins prin frecarea bucatilor de lemn. De acest lucru au cinstea sa se ocupe, de obicei, doi frati sau doi veri primari. Fiecare procesiune este obligatoriu precedata de recitarea unei rugaciuni cu caracter magic. Tinerii si batrinii, impreuna cu preotul satului, se aduna in jurul focului si fac rugaciuni, in timp ce la biserica incepe sa bata toaca. Rostind formule magice, participantii sar peste foc pentru a fi feriti de boli si elemente malefice. Batrinii cred ca lumina si fumul focului viu tin la distanta vrajitoarele si fortele distructive ale naturii. Focul Viu are si un rol terapeutic, fertilizator si regenerator. Din cenusa acestui foc, amestecata cu diferite plante si apa din trei izvoare, se prepara diferite leacuri pentru o multime de boli. Se mai spune ca in Joia Mare se deschid mormintele, iar spiritele mortilor se intilnesc cu cei din jurul focului. Focul Viu mai are rolul de a incalzi spiritele mortilor venite sa petreaca Pastele cu rudele lor din lumea celor vii. Pentru ca in aceste zile Fiul Domnului a suferit agresiuni fizice si morale, femeile din satele bihorene poarta vesminte de doliu pina dupa Noaptea de Inviere. In unele sate exista obiceiul ca, in Joia Mare, tinerii sa incinga in jurul biserici o "bataie rituala", avind rol purificator, cu oua clocite. MIRUNA IONESCU Culmea absurdului Orfana Ramona se legitimeaza cu certificatul de deces Ramona are 18 ani. A fost abandonata de mica la o casa de copii. Numele tatalui nici macar nu-l cunoaste. Crescuta in diverse orfelinate, ea a primit, la plecarea de acolo, doua documente: un extras din registrul de nastere si un act de deces care o declara moarta de acum 11 ani. Cauza invocata a mortii este o boala de care Ramona nu sufera, iar locul decesului este unul in care ea nu a calcat niciodata. Cu actul la mina, tinara s-a inscris la o scoala de surzi, pentru ca numai acolo era loc, desi aude perfect. O asociatie umanitara incearca sa o reintegreze social, dar, fara buletin de identitate, acest lucru se desfasoara in clandestinitate. Si tot pentru ca nu are buletin, fata a intrat intr-un adevarat cerc vicios, fiind motivul pentru care judecatorii nu accepta sa anuleze actul de deces. Timplar surd care aude perfect Fiica lui Miluta M. si a unui tata care nu "exista", Ramona s-a nascut in 4 septembrie 1981 la Turda. Abandonata de mama, nerecunoscuta de tata, fetita si-a petrecut prima parte a vietii intr-o casa de copii din Cimpia Turzii. Transferata la Gherla, in Casa de copii prescolari, Ramona a fost mutata ulterior la Huedin unde a stat pina la iesirea de sub tutela statului, in vara anului trecut. Intre timp, fiindca nu exista o scoala destinata pregatirii fetelor, desi nu are deficiente de auz, Ramona M. a fost trimisa la Scoala Profesionala Speciala nr.18 din Cluj-Napoca, unde, in anul 2000, a terminat cursurile avind specialitatea timplar. Practic, ea, nu are nici o dovada ca este absolventa a cursurilor, deoarece nu si-a scos diploma de "timplar surd" fiindca nu are buletin de identitate. Managerul Asociatiei Studentesti de Ajutor Medico-Social "Asklepios", Daniela Rus, spune ca stie de anul trecut situatia fetei. La rindul sau, directoarea Scolii profesionale speciale, Maria Ardelean, spune ca inca din anul doi a depus demersuri pe linga Politia Turda pentru clarificarea situatiei Ramonei. Cu toate acestea situatia fetei este neschimbata. A "murit" de o boala pe care n-o are, intr-un loc in care n-a fost In vara anului trecut, la terminarea scolii profesionale, Ramona a fost selectata, alaturi de alte cinci fete, pentru un program de reintegrare socio-profesionala initiat de Asociatia Studenteasca de Ajutor Medico-Social "Asklepios", in urma caruia absolventele erau consiliate si sprijinite moral si material pentru integrarea in societate. Integrarea fetei s-a dovedit insa mai complicata decit a colegelor ei deoarece, la absolvirea scolii, tinara a primit din partea Casei de copii Huedin un extras din registrul de nasteri eliberat de Primaria Turda, in loc de certificat de nastere si un certificat de deces eliberat de Dispensarul comunei Brincovenesti, judetul Mures in 18 septembrie 1989. Ambele acte, contin aceleasi date de identificare inclusiv codul numeric personal. Floarea-Maria Suceava, cea care a declarat moartea fetei in actul de deces, a stabilit cauza mortii ca fiind "epilepsie", Fata nu a fost niciodata in localitatea in care i s-a "constatat" decesul, potrivit propriilor declaratii, iar in fisa medicala nu exista nici o referire la afectiunea care a "rapus-o". Ramona nu se poate angaja si nu poate fi primita in chirie. Mai mult, Judecatoria Turda, instanta la care s-a apelat pentru anularea actului de deces, a respins actiunea deoarece tinara nu are buletin. Munca la negru intr-o spalatorie Epilogul acestei povesti sta tot sub semnul absurdului. Politistii Serviciului de Evidenta Informatizata a persoanei din IPJ Cluj cauta persoana vinovata pentru eliberarea actului de deces desi, fiind veche de 11 ani, orice infractiune de acest gen s-a prescris intre timp. In paralel, angajatii de acum ai Dispensarului Brincovenesti nu-si mai amintesc povestea, iar scoala din Huedin nu stie mare lucru despre actul in cauza. In tot acest timp, tinara absolventa clandestina a scolii profesionale este inclusa "la negru" in programul asociatiei "Asklepios", lucreaza la fel de clandestin la o spalatorie de rufe si locuieste cu chirie fara a putea fi inregistrata in cartea de imobil. Un lant perfect al unei existente absurde traite ilegal. EMANUEL CIOCU Singe contra miel In ultimele zile, Centrul de Recoltare a Singelui din Focsani a fost luat cu asalt de oameni sarmani care vor sa doneze singe pentru a avea ce pune pe masa de Sarbatori. Se poate spune ca s-a ajuns la un adevarat troc: singe contra carne de miel sau zahar si ulei. Doctorita Mioara Hanta, sefa centrului, spune ca in ultimele zile numarul donatorilor a crescut pentru ca se apropie Sarbatorile, iar in schimbul singelui oamenii primesc bonuri de masa. Ieri au donat peste 40 de persoane care au fost nevoite sa stea la coada. Pentru fiecare donare, cind li se recolteaza in jur de 300 de mililitri de singe, fiecare persoana primeste un bon de masa in valoare de 152.900 de lei, iar la a cincea donare se incaseaza un premiu de 379.800 de lei. Oamenii nu primesc banii in mina, ci produse alimentare. Un litru de singe costa pe piata aproximativ 2,5 milioane de lei. SILVIA VRINCEANU 36 de incendii intr-o singura noapte Pompierii militari au intervenit la stingerea a 36 de incendii, la nivel national, in cursul zilei de marti spre miercuri. Cele mai grave dintre acestea au avut loc in Constanta si Bucuresti: patru copii au ars de vii intr-un imobil parasit al Primariei Constanta, iar in Capitala patru case au fost afectate de flacari. In primul caz, focul s-a aprins de la o luminare uitata aprinsa de Titi Dinu (12 ani), unul dintre copiii strazii care dormea in interior. Fratele sau , Nicolae (10 ani), Laurentiu Cristea (10 ani) si Ion Manole (10 ani) au suferit arsuri grave si se afla internati la Spitalul Judetean Constanta. In stare critica se afla Manole care a suferit arsuri pe 90 la suta din suprafata corpului si Cristea care prezinta arsuri pe tot corpul. In Bucuresti, cele trei gospodarii au luat foc din cauza unei tigari care a fost aruncata aprinsa in magazia Mihaelei Cocos, propietara de la numarul 42 A, de pe strada Paroseni. La Cluj, 5 studenti ramasi blocati in liftul Facultatii de Constructii au fost salvati de pompieri dupa aproape o ora. La Buzau, pompierii militari au impiedicat trei membri ai familiei Constantin sa isi dea foc in fata Prefecturii. Tata, mama si fiica protestau din cauza ca nu le-a rezolvat un litigiu legat de un teren agricol. Capul familiei a apucat doar sa se stropeasca cu benzina. O data la trei luni, un roman ramine fara casa din cauza incendiilor Gen. brig. Vladimir Secara, comandantul Corpului Pompierilor Militari, a prezentat ieri, in cadrul briefingului MI, bilantul interventiilor pe primele trei luni ale acestui an, in care au fost salvate 470 de persoane, dintre care 127 copii, si protejate bunuri in valoare de peste 397 miliarde de lei. Au fost inregistrate 2.870 de incendii, 49 descarcerari din accidente de trafic, 79 de actiuni de protectie civila la dezastre, 68 la suta din incendii fiind inregistrate la locuinte si anexele acestora. Cu toate acestea, potrivit gen. Secara, media incendiilor la 1.000 de locuitori a fost de 0,12, cea mai scazuta din Europa. Comandantul Corpului Pompierilor Militari a anuntat ca, in judetele Mures si Arad, a intrat deja in functiune numarul unic 112, devenind astfel operationale dispeceratele intergate (politie, salvare, pompieri), iar pina la finele anului 2.002 de acest numar va fi introdus la nivel national. Pe timpul sarbatorilor de Pasti, pompierii vor supraveghea lacasurile de cult pentru a preveni eventuale incendii. ALINA GRIGORE, PETRISOR CANA Hotelul Marriott, inaugurat de un "sobor" de VIP-uri La festivitatea oficiala de inaugurare a Hotelului Marriott, care a avut loc ieri in Bucuresti, au venit, pe linga presedintele Ion Iliescu si primul-ministru Adrian Nastase, celebrul personaj Fathi Taher si Dumitru Tinu, ultimul din partea Consiliului de Administratie al hotelului. Dupa un tur al hotelului, pe care organizatorii l-au pregatit doar pentru seful statului si suita sa, Iliescu a fost cinstit cu un prinz din partea casei, la care s-au servit fineturi si raritati culinare de "dulce". Printre oamenii de lume buna prezenti ieri i-am zarit pe Dumitru Dragomir, Fanus Neagu, Mihai Tatulici, Dinu Pescariu, Ilie Nastase, Adrian Sirbu si nelipsitul Aristide Buhoiu, cel care, atunci cind a venit Iliescu, si-a dovedit eficienta de sef peste chelnerii care "atirnau" pe holuri cu platourile cu gustari spunindu-le: "Hai, gata, dati-va la o parte ca vine sefu'!". Inainte de a taia panglica inaugurala, Ion Iliescu a povestit cum pe locul actualului hotel era, imediat dupa 1990, un schelet din beton si cum venisera unii cu "idei nastrusnice" care spuneau ca imensul imobil ar trebui distrus sau lasat asa pe post de obiectiv turistic aidoma ruinelor din Atena. Dar n-a fost sa fie asa, si nici hotel pentru parlamentari, cum a subliniat premierul Nastase, si asa s-a ajuns ca aceasta constructie sa nu consume bani de la buget, ci sa dea (zice premierul) bani la buget, acum, in cazul Hotelului Marriott. CRISTIAN OPREA Telegrafice Fiul lui Remes, tilharit Locuinta lui George Remes, fiul fostului ministru al finantelor, a fost calcata de hoti marti seara. Potrivit primelor cercetari politienesti, hotii au fortat sistemul de inchidere al usii si au furat apoi 1,5 milioane de lei si un ceas marca Seiko. Spargerea casei, situata in cartierul Militari, a avut loc intre orele 20.00 si 21.00. Autorii au fost surprinsi de verisoara lui George Remes, dar au reusit sa fuga. Deocamdata acestia nu au fost identificati. (P.C.) Animalele salbatice care trec ilegal frontiera vor fi impuscate Vamesii suceveni vor trebui sa aiba atentia sporita, deoarece, de acum inainte, au obligatia sa nu lase pe frontiera nici un animal salbatic. Intre masurile stabilite de Directia Sanitar-Veterinara pentru prevenirea introducerii febrei aftoase in judet se numara si impiedicarea "pe orice cale a trecerii libere a animalelor domestice si salbatice de o parte si de alta a liniei de frontiera". In ordin se mai spune ca "animalele salbatice care trec frontiera vor fi ucise, iar cadavrele vor fi tinute pina la examinarea lor de catre medicul veterinar oficial".(T.A.) Austriac mort pe DN 79 Un tragic accident, soldat cu moartea unui cetatean austriac a avut loc ieri dimineata pe DN 79, in apropierea localitatii Uliacu de Cris, din judetul Bihor. Dorind sa verifice o defectiune la masina, ca sa nu ramina oprit pe carosabil, soferul unui TIR, Daniel Fucos, a incercat sa parcheze intr-un spatiu mai larg de pe marginea soselei. In momentul in care a virat, camionul a fost lovit in partea stinga fata de o Dacie condusa de Valeriu Barbu. In acelasi timp, in partea opusa a TIR-ului s-a izbit un autoturism marca Opel, condus de cetateanul austriac Mag Tarney Nikolaus, 34 de ani. Acesta a fost internat de urgenta la spital si a decedat patru ore mai tirziu la Spitalul Judetean din Oradea. Autoturismul Dacia a suferit avarii usoare. (M.I.) O mie de romani si-au reclamat medicii Peste o mie de reclamatii impotriva medicilor au fost inregistrate la colegiile medicilor din toata tara in ultimii cinci ani. "Numarul plingerilor este din ce in ce mai mare. Numai in ultimul an, la Colegiul Central al Medicilor au fost inregistrate peste 70 de plingeri. In 23 dintre acestea diverse persoane ii faceau responsabili pe doctori de uciderea prin neglijenta sau imprudenta a unui membru al familiei", a declarat Gheorghe Borcean, seful Departamentului de Jurisdictie Profesionala a Colegiului Medicilor din Romania. Doi batrini isi rup de la gura sa creasca sapte suflete Mama lui Razvan il batea pe baiat in fiecare zi. Fara vreun motiv anume. Se imbata, il lega de miini si de picioare cu sfori sau cu ce apuca. Apoi incepea sa-l bata. Il lovea peste picioare, peste miini si peste fata. Copilul nu se putea apara si nici nu putea fugi sa se ascunda. Bataile incetau abia noaptea tirziu, cind alcoolul isi facea efectul, iar femeia cadea intr-un somn greu. Se trezea a doua zi, pe la prinz. Dezlega copilul si il lasa sa iasa din casa. Razvan pleca tirindu-si incet picioarele invinetite de lovituri. Nu putea sa mearga mai repede, desi ar fi vrut sa fuga mincind pamintul si sa nu se mai intoarca niciodata. In acest fel si-a trait copilaria Razvan care, pina la 12 ani, a trebuit sa suporte toanele unei mame alcoolice. De frica, baiatul nu voia sa se mai duca acasa. Innopta intr-o casa parasita situata in apropierea Pietei Unirii din Capitala. Ziua se juca cu ceilalti copii de pe strada. Asa s-a imprietenit cu Viorel, un baiat de aceeasi virsta cu el. Viorel locuieste cu bunicii si cu alti patru frati si surori in doua camarute mizere dintr-o casa nationalizata: "Intr-o seara am iesit afara sa iau ciinele sa-l bag in curte. Era unu noaptea. M-am intilnit cu Razvan si l-am intrebat ce face la ora aia afara. Pina atunci, nimeni nu stiuse ca el, de fapt, nu se mai ducea acasa, ci statea si dormea in casa parasita de peste drum. I-au dat lacrimile si mi-a spus ca nu se mai intoarce la maica-sa. De a doua zi am inceput sa-i duc cit puteam din portia mea de mincare", povesteste Viorel. Maria Badea, bunica lui Viorel, are 61 de ani. A dus o viata grea. Impreuna cu sotul are acum in grija sapte copii. Femeia a intrat la banuieli cind a vazut ca, in fiecare zi, copiii se furisau din casa cu mincare: "Nu stiam de ce tot plecau grabiti, pe rind, ba cu o bucata de piine, ba un mar sau, ma rog, ce mai apucau. Viorel a indraznit intr-o zi si mi-a spus de Razvan. La inceput nu l-am crezut si m-am dus sa vad cu ochii mei". L-a luat pe Razvan acasa si i-a dat sa manince. La plecare, i-a dat o cratita cu mincare. Insa, peste noapte, imaginea copilului dormind singur in casa parasita nu i-a dat pace Mariei. Si s-a hotarit sa-l ia pe Razvan sa-l creasca alaturi de ceilalti nepoti. In prezent, in cele doua camarute locuiesc noua persoane: sapte copii si doi batrini. Desi traiesc in conditii grele sint fericiti impreuna si se sustin unul pe altul. Batrinii nu s-au gindit nici o clipa sa-i lase pe copii in grija vreunui orfelinat sau internat. Iar copiii, la rindul lor, nici nu vor sa auda de asa ceva. N-ar pleca de linga mamaie si tataie pentru nimic in lume. "Ne da lumea oua rosii. Le ciocnim si le mincam" Cei doi batrini au avut trei baieti si o fata. Doi dintre baieti au plecat sa-si caute de lucru in strainatate, celalalt a ramas in tara. Fata a murit inecata in Germania. De la copiii plecati le-au ramas in grija cinci nepoti: patru baieti si o fetita. Alti doi copii, Tantica si Robert, au ajuns in casa familiei Badea dupa ce parintii lor au plecat impreuna cu baietii Mariei in Germania. Dar acolo tatal celor doi copii s-a imbolnavit, iar mama este surda. O duc greu si nu au bani sa se intoarca in tara. Au lasat in urma cei doi copii pe care i-a salvat tot Maria. Acum, toata familia asteapta Sarbatorile de Pasti. Vor primi de la biserica cite ceva de mincare. De miel, cozonac, drob sau prajituri nici nu poate fi vorba. "Ne da lumea oua rosii. Le ciocnim si le mincam", spun copiii cu ochii rizind fara sa stie ce inseamna o masa traditionala de Pasti. LAURA LICA Micutul Sebastian risca sa se inece cu propria saliva Sebastian, un baietel dintr-o familie de mineri din orasul Balan, judetul Harghita, va implini in curind trei ani. De mai bine de un an, viata lui a devenit un calvar. Din cauza unei malformatii anatomice a laringelui, Sebastian are crize tot mai dese de sufocare. El s-ar putea asfixia chiar si cu propria-i saliva. Singura sansa de supravietuire a lui Sebastian este sa fie cit mai repede operat. Interventia costa peste 10 milioane de lei, bani de care mama baiatului nu dispune. Ea este singura care lucreaza in familie si care intretine cinci oameni dintr-un salariu de doua milioane de lei. Sotul ei, angajat la mina, a fost disponibilizat in urma cu patru ani, iar acum primeste un ajutor social de 360.000 de lei lunar. Mariana Dascalu, mama lui Sebastian, a aflat de boala grava a copilului ei in urma cu mai bine de un an, cind acesta a facut prima criza. Dupa doua saptamini de spitalizare la Miercurea-Ciuc, medicii nu i-au mai dat copilului nici o sansa de supravietuire, dar l-au trimis totusi la Clinica din Tirgu-Mures pentru investigatii complexe. Mama spune ca medicii au recomandat in cazul lui Sebastian interventia chirurgicala pentru plastia laringelui si i-au dat sperante femeii ca fiul ei va putea chiar sa si vorbeasca in urma operatiei. In ultima vreme, crizele sint tot mai dese. Pentru ca nu are medicamente sa-l scoata din criza, mama isi leagana copilul si crede ca Dumnezeu i-l va salva inca o data. DOINA TEGLAS Responsabilii Ministerului Muncii si Solidaritatii Sociale sustin ca Oficiile de pensii pot lucra cu metodologia neoficiala De la inceputul lunii aprilie, o data cu intrarea in vigoare a noii Legi a pensiilor, numarul cererilor de pensionare a scazut brusc. Una dintre explicatii: confuzia care domneste inca atit la nivelul angajatorilor, cit si a lucratorilor de la oficiile de pensii. Viitorii pensionari obtin cu greu de la firmele unde sint angajati adeverinte de salarizare sau adeverinte de incadrare in grupele de munca, dat fiind ca noua lege inlocuieste grupele cu conditii deosebite sau speciale de munca si nu se cunoaste modalitatea de echivalare. La oficiile de pensii, angajatii refuza sa dea relatii pe motiv ca nu au primit integral metodologia de aplicare a legii. Motivatia acestora din urma este insa respinsa de conducerea Casei Nationale de Pensii. "Chiar daca normele nu au fost adoptate oficial, lucratorii pot lucra pe legea noua in baza variantei neoficiale a normelor metodologice pe care le-au primit deja", sustine secretarul de stat in MMSS Petre Ciotlos, presedinte al Casei Nationale de Pensii. Oficialul Ministerului Muncii si Solidaritatii Sociale a explicat ca angajatii oficiilor de pensii nu au nici un motiv sa refuze sa dea relatii despre noile conditii de pensionare deoarece acestea sint prevazute oricum destul de clar in lege. Conform noii legi, un dosar de pensionare cuprinde cererea persoanei de iesire la pensie, carnetul de munca, in copie si original, pentru a se verifica inscrierile in cartea de munca (transferuri, detasari), precum si sporurile si adaosurile prevazute de lege. In cazul in care aceste sporuri si adaosuri nu figureaza in cartea de munca, firma trebuie sa elibereze adeverinte drept dovada ca acestea au fost acordate. In plus, la dosar trebuie depuse si livretul militar - barbatii, diploma de studii, adeverinta din care rezulta durata studiilor si certificarea absolvirii acestora, adeverinta pentru incadrarea in conditii deosebite sau speciale, precum si o adeverinta din care rezulta data la care inceteaza contributia persoanei la CAS. Angajatorii nu mai sint nevoiti sa prezinte fisa de pensie, cum prevedea legea veche, care insemna o copiere a cartii de munca. De la inceputul lunii, in judetul Buzau, de exemplu, au fost inregistrate doar 12 cereri de pensionare anticipata, iar in Arges - 14 dosare de pensii de urmas. Cele mai multe dosare au fost primite de oficiile din Cluj: 115 dosare. MIHAELA BALEA [41][pl.dll?rid=expresro] 