 Cel mai prost navigator din lume Eric Abbott, un britanic descris in cel mai bun caz drept cel mai ageamiu navigator din lume, a fost "pescuit" joi, pentru a 11-a oara, de o nava a Garzii de Coasta britanice, la numai doua zile dupa ce se ratacise in timp ce incerca sa se orienteze pe mare cu o harta... rutiera. De aceasta data, Abbott, in virsta de 56 de ani, a esuat cu o barca usoara, pe un banc de nisip, aproape de tarmul nordic al Scotiei. Abbott se chinuieste de foarte multa vreme sa parcurga un traseu maritim apreciat ca foarte simplu, insa nu a reusit inca. In incercarea de joi, el nu a avut altceva de facut decit sa urmeze un traseu marcat cu geamanduri, ba a avut si o nava de asistenta, dar a ratat intrarea pe canal spre port si s-a infipt in tarm. CONSTANTIN VLAD Prabusirea avionului "Concorde" a fost provocata de o bucata de tabla aflata pe pista O lamela metalica aflata pe pista de decolare a provocat teribila catastrofa aeriana de acum doua saptamini, din Paris, in urma careia si-au pierdut viata toate cele 109 persoane aflate la bordul unui avion "Concorde" si alte patru de la sol, au anuntat anchetatorii accidentului. Potrivit concluziilor comisiei de ancheta, fisia metalica, gasita ulterior pe pista, a taiat una dintre rotile avionului, profilul bucatii de tabla corespunzind cu forma taieturii din anvelopa. Aceasta s-a rupt in bucati in momentul cind avionul a accelerat pentru decolare si bucati mari de cauciuc, unele grele de pina la patru kilograme, au lovit partea inferioara a aripii, provocind o spartura in dreptul unuia din rezervoarele de combustibil. Kerosenul scurs a antrenat un incendiu si pierderea puterii de tractiune a motoarelor, au concluzionat anchetatorii. Aceasta descoperire semnifica in primul rind ca foarte curind va fi ridicata consemnarea la sol a tuturor aparatelor de zbor "Concorde", impusa imediat dupa accident. Explicatia anchetatorilor mai pare sa elimine aproape complet ipoteza initiala, potrivit careia catastrofa s-ar fi produs din cauza unei erori de constructie, cu toate ca o greseala de proiectare poate sa fi avut o oarecare contributie la prabusirea avionului "Concorde", considerat drept cel mai sigur din lume. TITI STRECHEANU In ciuda pedepselor severe de anul trecut, Pornografia reapare la Casa Alba via Internet Acum un an, cind conducerea de la Casa Alba a pedepsit o serie de angajati care au cules materiale pornografice de pe Internet, s-a crezut ca problema a fost rezolvata, insa ea a reaparut, scrie cotidianul american "The Washington Post". "A existat o serie de incidente similare in cursul ultimei luni de zile. Nu stim sigur cine este responsabil, dar in mod cert vinovatii vor fi pedepsiti", a declarat Jack Siewert, purtator de cuvint al Casei Albe. Potrivit sitului Internet specializat in difuzarea de stiri "WorldNetDaily", care a publicat prima oara informatia, administratorii sistemelor informatice existente in Casa Alba au descoperit "transferuri masive de fisiere video pornografice prin sistemul de protectie a computerelor" (firewall), instalat in principal pentru apararea de eventuale atacuri ale piratilor cibernetici. Descoperirea a fost supusa atentiei conducerii personalului prezidential inca din luna februarie 1999, a precizat aceeasi sursa. CONSTANTIN VLAD Spovedania unui presedinte Bill Clinton vrea sa ramina in istorie ca o personalitate a pacii si a decentei La doi ani dupa izbucnirea scandalului "sex si sperjur", care era cit p-aci sa-l coste fotoliul la Casa Alba, presedintele american Bill Clinton a declarat in fata unei multimi de 4.500 de preoti, participanti la un congres ecumenic, ca se simte "mai impacat" cu el insusi si spera sa ramina in istorie "ca o forta a pacii, libertatii si decentei". "Sint acum in cel de-al doilea an al procesului de reconstruire totala a vietii mele, dupa teribila greseala pe care am facut-o. A trebuit sa ma impac cu foarte multe lucruri, ca importanta fundamentala a caracterului si a integritatii", a declarat Clinton. "Am invatat multe si despre iertare. Intotdeauna crezusem ca sint o persoana iertatoare, dar mi-am dat seama ca o data ce esti nevoit sa te ridici si sa ceri iertare in fata intregii lumi, este ceva mai greu sa fii la fel de dur pe cit cred ca am fost eu de dur cu alti oameni", a adaugat el. "As dori ca lumea sa-si aminteasca de mine ca despre cineva care a incercat sa uneasca oamenii, nu sa-i divizeze, care a permis saracilor sa iasa din impas, si care a schimbat natura climatului politic", a spus presedintele Clinton. Tot referitor la posteritate, seful administratiei americane a spus ca vrea sa-l stie lumea drept liderul care a trecut America din era industriala in cea informatica, un lider care a condus tara intr-o mare perioada de transformari importante. Clinton a mai tinut sa reafirme ca momentele cele mai rele din viata sa, in afara de scandalul Monica Lewinsky, au fost moartea celor 18 militari americani din timpul interventiei ONU in Somalia, atentatul din Oklahoma City si infringerea Partidului Democrat in alegerile legislative din 1994. Intre cele mai placute momente ale mandatului sau, Bill Clinton a citat certitudinea din 1993 privind redresarea economica a SUA, stringerea de miini din acelasi an intre Yasser Arafat si Yitzhak Rabin in gradina Casei Albe, calatoria facuta in Irlanda, in 1995, prima sa vizita la Sarajevo facuta dupa incheierea razboiului din Bosnia, precum si intilnirea cu Nelson Mandela in celula in care omologul sud-african a fost intemnitat atit amar de vreme. VLADIMIR BALABAN Moda autoincendierii la romani trece Oceanul Laurentiu Tronciu a incercat sa-si dea foc in Toronto In urma cu doua zile, un roman a incercat sa-si dea foc in fata Parlamentului Local pentru Ontario, din Toronto, Canada. Laurentiu Tronciu are 51 de ani, iar fiica lui a declarat, pentru cotidianul local "The Globe and Mail", ca tatal sau nu este la prima isprava de acest gen. Marti seara, Laurentiu Tronciu s-a baricadat in jeepul sau, in fata cladirii Queen's Park , avind asupra lui doua bidoane din plastic pline cu benzina si o bricheta pe care o folosesc canadienii la aprinderea focului, la barbecue. Politia a negociat timp de trei ore, printr-un telefon mobil, cu romanul care ameninta ca se sinucide. Laurentiu Tronciu a protestat in acest mod fata de pensia de munca pe care o primeste, dar pe care o considera prea mica. In timp ce un politist a purtat negocieri cu romanul-canadian, ceilalti ofiteri, aflati la fata locului, l-au descris pe Laurentiu ziaristilor ca fiind foarte agitat. La Queen's Park s-au adunat mai multi politisti si pompieri, toti inarmati cu pistoale, scuturi si masti de gaze. Tronciu a fost calmat dupa trei ore, iar politistii l-au convins sa se predea. El a fost arestat pentru incercarea de a intimida autoritatile si pentru faptul ca a purtat asupra lui substante explozibile. Ieri, romanul a aparut in fata judecatorilor de la Tribunalul Ontario, care au cerut ca lui Laurentiu Tronciu sa i se efectueze o expertiza psihiatrica, din care sa rezulte daca este sau nu bolnav psihic. "Nu cred ca tatal meu este nebun, dar are un obicei de a se da astfel in spectacol, cind se simte nedreptatit. A fost de nenumarate ori in greva foamei atit in Canada, cit si in Romania. Aici a lucrat ca sofer pe camion si o data s-a inchis in cabina masinii, unde a stat mai multe zile, refuzind si sa manince, in urma unei dispute pe care a avut-o cu seful lui. Este insa pentru prima oara cind foloseste substante explozibile", a declarat fiica lui Laurentiu ziaristilor canadieni. Fata a mai povestit ca tatal ei traieste singur de mai multi ani, dupa ce s-a separat de fosta lui sotie, cu care avea, pe atunci, un baiat de 14 ani. "De sapte ani a divortat, dar a refuzat sa plateasca pensie alimentara copilului sau, care acum nici nu mai vrea sa-i vorbeasca. Anul trecut, tatal meu a cazut din camion si si-a fracturat calciiul drept si de aceea a fost pensionat din motive medicale. El nu mai poate lucra si si-a pierdut si dreptul de a mai conduce. Nu stiu citi bani primeste, dar el spune ca nu sint de ajuns ca sa traiasca", a mai spus fiica lui Laurentiu . Procesul romanului "suparat pe autoritati" a inceput de-abia ieri. Laurentiu va fi probabil retinut timp de mai multe zile. Politistii spun ca anul trecut, in luna septembrie, romanul s-a baricadat in jeepul, tot in fata la Queen's Park, si a amenintat ca se va sinucide. Pentru ca nu a constituit un pericol pentru cei din jur, Laurentiu a scapat atunci fara sa fie arestat. CAMELIA CSIKI Sharon Stone, operata la umar La o petrecere desfasurata la inceputul acestei saptamini la Hollywood, frumusica Sharon Stone (42 de ani) a aparut cu bratul drept atirnat de git cu o esarfa speciala. Ea nu-si va putea folosi mina timp de cel putin doua saptamini pentru ca a fost operata la umar. Medicii au intervenit cu bisturiul ca sa-i elimine vedetei durerile provocate de o rana mai veche. Sindrofia, cu tematica egipteana, a fost organizata de fundatia de caritate a actritei, Planet Hope, cu scopul de a se stringe bani pentru cei fara casa. O camila aflata si ea la petrecere nu si-a putut infrina "instinctul primar" si s-a apropiat de Sharon. Starului i-a placut gestul animalului atit de mult, incit s-a fotografiat imediat cu el. LIVIU SERBANESCU 