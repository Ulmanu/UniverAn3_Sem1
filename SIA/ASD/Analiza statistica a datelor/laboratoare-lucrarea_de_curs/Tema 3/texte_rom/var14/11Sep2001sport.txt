 Hagi va face tumbe daca ne calificam la Mondiale Selectionerul Gica Hagi a promis ieri ca va face o tumba daca Romania va depasi barajul si se va califica la Cupa Mondiala de fotbal. Intrebat de ce nu s-a exteriorizat dupa victoria de la Budapesta cu Ungaria, "Regele" a raspuns zimbind: "M-am bucurat in felul meu. Ce era sa fac, sa sar in sus? Va promit, in schimb, ca o sa ma dau si peste cap daca o sa trecem de Slovenia la baraj. Ala da, motiv de bucurie, daca ne vom califica la Mondiale. Doar asta ne dorim cu totii, nu?". Antrenorul "tricolorilor" a anuntat programul echipei nationale pentru meciul amical din 18 septembrie, cu Moldova, partida care se va disputa pe stadionul "Nicolae Paduraru" din Bacau. Hagi a apelat doar la fotbalisti din campionatul intern, de la echipele neimplicate in cupele europene: Vintila si Cristi Munteanu - portari; Farmache, Galamaz, Apostol, Ghionea, Vatavu, Lacusta, Negoita - fundasi; Cruceru, Cristi Lazar, Gigel Coman, Burca, Todoran, Cristocea, Sinmartean, Adi Pitu - mijlocasi; Cursaru, Domocos si Mazilu - atacanti. Lotul se va reuni duminica, 16 septembrie, direct la Bacau, la ora 13.00. Invoiti sint cinci jucatori de la Sportul si trei de la FCM Bacau, care au meciuri de campionat duminica. Hagi a intervenit la FRF pentru a le pune la dispozitie "studentilor" bucuresteni un microbuz care sa-i transporte imediat dupa meciul cu Dinamo in urbea lui Bacovia. Referindu-se la meciul cu Ungaria, selectionerul a dezvaluit, pentru prima oara de la instalarea sa in aceasta functie, detaliile tactice prin care a facut sah-mat apararea gazdelor. "Ceea ce am gindit s-a adeverit. Am preconizat sa recuperam repede balonul la mijlocul terenului si, apoi, sa verticalizam imediat, cu angajament pe virfuri. I-am pus mereu in dificultate pentru ca, asa cum prevazusem, nu asigurau dublaj suficient pe partile laterale ale terenului. I-am dominat la toate capitolele". Despre cel mai probabil adversar al "tricolorilor" la baraj, Slovenia, selectionerul crede ca reprezinta un adversar mai puternic decit Ungaria: "Acum, ca tot am jucat de curind cu ei, pot spune ca ii cunoastem, asa cum ne cunosc si ei. E o echipa atletica, foarte tare, disciplinata si ambitioasa. Trebuie sa ne gindim, poate reusim sa le pregatim si lor o surpriza". "Ma forteaza Pancu" Rapidistul Daniel Pancu, golgeterul la zi al Diviziei A, a intrat in vederile selectionerului. "Ma bucur cind vad jucatori care forteaza antrenorii. Pe mine ma forteaza Pancu. Daca va continua sa joace la fel ca si pina acum, cu siguranta ca va veni linga noi. N-am ce sa-i fac", a recunoscut Gica Hagi, precizind insa ca pentru atacantul giulestean nu este inca loc in prima reprezentativa, acolo unde pentru titularizarea in ofensiva lupta se da intre Adi Ilie, Viorel Moldovan, Adi Mutu, Ionel Ganea si Marius Niculae. "Va fi greu sa-i gasesc un loc", a mai spus selectionerul. "Tricolori" menajati Hagi a precizat ieri ca se gindeste sa menajeze citiva titulari la nationala in partida cu Georgia, luna viitoare. "Imi doresc sa nu-i convoc pe titularii care au cite un cartonas galben si risca, primindu-l pe cel de-al doilea, sa fie suspendati pentru meciul cu Slovenia", a dezvaluit "Regele". "Tricolorii" care, probabil, nu vor fi convocati pentru partida cu gruzinii sint Mirel Radoi, Ionel Ganea si Liviu Ciobotariu, care au "colectionat", de-a lungul preliminariilor, cite un cartonas galben. MATEI UDREA LAURENTIU CIORNEI Florentin Petre: "M-am simtit iar fotbalist!" Dinamovistul se duce astazi din nou la pescuit Inainte ca FC Dinamo sa sustina partida cu Grasshoppers Zürich, echipa la care joaca Mihai Tararache (nasul lui Florentin Petre), intilnire programata joi la Bucuresti si contind pentru mansa intii din primul tur al Cupei UEFA, reflectoarele se focalizeaza din nou asupra micutului mijlocas de banda al "ciinilor rosii". "Nici in Honolulu nu se mai tine cont ca ala e finul celuilalt sau ca exista alte grade de rudenie intre doi jucatori adversi. Numai la noi ies vorbe de-astea. Tocmai de aceea voi evita sa vorbesc in preajma meciului cu Tararache, ca sa nu las loc speculatiilor. In schimb, voi merge la Saftica pentru a-i incuraja pe baieti", a declarat ieri Petre, care, duminica seara, a discutat la telefon cu Tara "despre multe, dar nu despre fotbal". Florentin, electrocutat la o partida de pescuit, isi va lua in aceasta dimineata (prima oara de la acel stupid accident petrecut in Delta Dunarii) unditele si lansetele pentru o noua aventura pe malul baltii. Cintareste doar 55 de kilograme! Petre cintareste in prezent cit un maratonist de performanta, 55 de kilograme, si tine in continuare un regim alimentar strict, ca urmare a tratamentului prescris in urma contactarii, in toamna anului trecut, a virusului hepatic de tip C. "Aveam de pus pe mine opt kilograme, iar in ultimele zile m-am ingrasat doua kile. Trebuie sa ajung la greutatea de 60-61 de kilograme. Nu voi putea sa maninc multa vreme de acum incolo carne de porc, dar nu e nici o problema. In Europa, fotbalistii nu maninca decit carne de pui, carne de vita si foarte multe paste". "N-am cuvinte sa-i multumesc lui Hagi pentru ca m-a tinut in cantonamentul echipei nationale. M-am simtit iar fotbalist", a spus "Piticul", referitor la deplasarea pe care a facut-o la Budapesta, impreuna cu echipa nationala. DANIEL CONTESCU Brasovenilor le-a intrat frica in oase FC Brasov va pleca miine la prinz spre Trieste, unde ardelenii urmeaza sa sustina cea mai importanta partida din indelungata lor istorie, in compania celebrei formatii italiene Internazionale Milano, meci contind pentru mansa intii a primului tur al Cupei UEFA. De ieri, fotbalistii brasoveni au intrat in cantonament, avind programate zilnic cite un antrenament si o sedinta video cu vizionarea adversarului. Adrian Hirlab are la dispozitie doua casete pe care le-a primit din Italia de la Aurel Ragabeja, unul dintre colaboratorii patronului Ioan Neculaie. Multi dintre fotbalistii brasoveni au ramas socati, la finalul sedintei video, de cele vazute, fiind realmente entuziasmati de forta adversarului lor de joi. "N-am vazut asa ceva niciodata, fratioare", s-a destainuit un jucator ardelean. "Nu dorm decit doua ore pe noapte de citeva zile", ne-a marturisit, ieri, Adrian Hirlab, antrenorul principal al "Steagului". "Ma gindesc numai la meciul cu Internazionale, la finalul caruia sper din tot sufletul sa iesim cit mai onorabil". ADI DOBRE Sechelariu, la fundul sacului Dumitru Sechelariu, presedintele de onoare al echipei FCM Bacau si primarul urbei moldovene, a adresat o scrisoare de intentie marilor firme din orasul sau pentru a ajuta fotbalul local. Dupa ce a platit un milion de dolari pentru cumpararea locului in Divizia A, construirea instalatiei de nocturna, achizitionarea unui antrenor foarte scump si a mai multor jucatori valorosi, "Seche" se afla intr-o situatie delicata din punct de vedere financiar. Cheltuielile au fost foarte mari, iar Mircea Rednic mai doreste citiva jucatori, fiind nemultumit de aportul unora dintre elevii sai. Epistola este semnata de Catalin Mardare, prefectul judetului, Neculai Lupu, presedintele Consiliului Judetean, si Dumitru Sechelariu. (D.N.) Sa tot pierzi in noua editie a Ligii Campionilor 330.000 de dolari pentru infringere! Liga Campionilor la fotbal isi reia in aceasta seara balul. 32 de echipe, impartite in opt grupe, s-au aliniat la startul celei mai faimoase competitii intercluburi de pe "batrinul continent". Jumatate din partidele primei etape sint programate astazi, iar celelalte, miine. Nici o reprezentanta a fotbalului romanesc nu s-a asezat in acest sezon la "masa bogatilor". Visul lui Gigi Becali, principalul finantator al Stelei, de a ajunge aici s-a spulberat, iar latifundiarul din Pipera va cauta, cu telecomanda televizorului, meciurile cele mai interesante. Cu Figo, dar fara Zidane Derby-ul zilei se joaca in capitala Italiei pe stadionul "Olimpico", unde AS Roma si Real Madrid se intilnesc intr-un meci care opune campioanele celor mai puternice ligi din lume: Serie A si Primera Division. Oaspetii nu pot conta pe Ivan Helguera (accidentat) si pe Zinedine Zidane. Francezul are de ispasit o suspendare din sezonul trecut, pe cind evolua la Juventus Torino. Locul sau la mijlocul terenului va fi luat de Luis Figo. 40.000 de bilete au fost vindute in urma cu doua saptamini, si tot atitea, zilele trecute. Partida din aceasta seara va fi transmisa in direct de canalul TV Acasa, de la ora 21.30. "Vio-gol", asteptat sa reintre Formatia franceza Nantes joaca pe teren propriu cu PSV Eindhoven. Este asteptata reintrarea lui Viorel Moldovan in atacul "canarilor", dupa ce internationalul roman suferise o intindere la inghinalii piciorului drept si a ratat mai multe partide din campionatul Hexagonului, dar si meciul "tricolorilor" de la Budapesta. Florin Cernat este anuntat titular in primul unsprezece al clubului Dinamo Kiev, care intilneste acasa Borussia Dortmund. Tiberiu Ghioane va fi, mai mult ca sigur, rezerva. Alin Stoica are putine sanse de a fi titular in meciul echipei sale, Anderlecht Bruxelles, in deplasare, cu Lokomotiv Moscova. Mircea Lucescu, tehnicianul roman al celor de la Galatasaray Istanbul, ii asteapta in aceasta seara, pe "Ali Sami Yen", pe Gaizka Mendieta, Claudio Lopez si Hernan Crespo, intr-o partida cu Lazio Roma, meci in care suporterii turci vor face iarasi din arena de pe Bosfor un adevarat vulcan. Se sparge pusculita Sumele invirtite in Liga Campionilor sint ametitoare. Doar pentru accederea in prima faza a grupelor, fiecare dintre echipe a primit trei milioane de dolari. O victorie in aceasta etapa este rasplatita cu 660.000 de dolari, un egal cu 495.000 de dolari, iar o infringere aduce in vistieria clubului 330.000 de dolari. Accesul in "sferturile" competitiei aduce competitoarelor 2,7 milioane de dolari, iar calificarea in semifinale, 3,3 milioane de dolari. Finalista va primi un cec de 4 milioane de dolari, iar cistigatoarea Ligii Campionilor, 7 milioane de dolari. Finala competitiei este programata pe 15 mai 2002, la Glasgow. Programul de azi GRUPA A : AS Roma - Real Madrid, Lokomotiv Moscova - Anderlecht Bruxelles GRUPA B : FC Liverpool - Boavista Porto, Dinamo Kiev - Borussia Dortmund GRUPA C : Schalke 04 - Panathinaikos Atena, Real Mallorca - Arsenal Londra GRUPA D : FC Nantes Atlantique - PSV Eindhoven, Galatasaray Istanbul - Lazio Roma Tupeu de cangur Tenismanul australian Lleyton Hewitt a reusit sa cistige duminica ultimul turneu de Grand Slam al anului, US Open. In finala, Hewitt l-a invins usor pe veteranul american Pete Sampras, scor 7-6, 6-1, 6-1. Lleyton (20 de ani) se afla la primul titlu de Grand Slam din cariera, succes in urma caruia contul sau in banca s-a marit cu 850.000 de dolari. "Este ceva nemaipomenit sa cistig pentru prima oara un asemenea turneu, mai ales ca l-am invins pe unul dintre idolii copilariei mele", a declarat tinarul de la Antipozi. Evolutia "cangurului" l-a impresionat si pe fostul presedinte american, Bill Clinton. "Hewitt a fost sclipitor. E tinar, are un joc de picioare exceptional si sint sigur ca va cuceri multe alte turnee de Grand Slam in anii viitori", a apreciat Clinton. Sampras (30 de ani) a recunoscut si el superioritatea adversarului: "Lleyton a fost impresionant. Se pare ca nu pot depasi cifra de 13 turnee de Grand Slam cistigate". SILVIU TANASE Halagian ii sprijina pe selectioneri Chiar daca a pierdut sepcuta cu Chicago Bulls (involuntar) si trei puncte la Bistrita (voluntar), Florin Halagian ramine calm, in timp ce jucatorii Argesului umbla desculti prin subsolul clasamentului. Peste citeva zile, la Pitesti vine Steaua, dar Armeanului nu-i creste tensiunea, stiind ca ultima oara, sub pruni, i-a administrat lui Ienei, din decenta probabil, doar un 4-0. Pe Halagian altceva il ingrijoreaza insa: "In viata mea n-am acuzat pe cineva ca minte, cu atit mai putin pe Hagi si, mai ales, dupa o asemenea victorie, pe care o apreciez ca epocala. Dintotdeauna i-am respectat pe antrenorii echipei nationale, indiferent cine au fost ei, ba, mai mult, le-am fost alaturi cu sfatul, daca mi l-au solicitat. Referitor la asezarea tactica a echipei nationale, n-am facut asemenea remarci. Fotbalul modern presupune adaptarea asezarii tactice in functie de un moment sau altul al jocului, in functie de dinamica. Am facut doar o observatie, respectiv ca, prin folosirea a doi fundasi de banda, asezarea echipei nationale nu poate fi 4-4-2". DANIEL CONTESCU [19][pl.dll?rid=expresro] 