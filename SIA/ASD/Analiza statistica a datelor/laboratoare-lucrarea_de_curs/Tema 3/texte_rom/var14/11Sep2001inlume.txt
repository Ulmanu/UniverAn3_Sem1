 Moda pe trotuar Saptamina Modei de la New York a scos la iveala dorinta creatorilor de "a acrosa" cu creatiile lor un public mai larg decit elita financiara a orasului, presa de specialitate si prieteni ai companiei. Foarte multi designeri au preferat trotuarele, podiumurilor sofisticate. In timp ce mare parte din designeri si-au prezentat colectiile pentru primavara anului 2002 in parcul Bryant din Manhattan, designerul american Kenneth Cole a optat pentru un cort situat in Rockfeller Center, de unde puteau privi show-ul si muritorii de rind care nu platisera bilet, pentru ei fiind amplasate ecrane uriase. CORNELIA POPESCU Elton John va cinta pentru Ally McBeal Sir Elton John urmeaza sa apara, ca invitat, intr-unul dintre episoadele popularului serial de televiziune "Ally McBeal". Desi se codea la inceput, muzicianul britanic a acceptat in cele din urma oferta, lasindu-se convins la insistentele bunului sau prieten Robert Downey Jr., actorul care-l interpreteaza pe iubitul capricioasei Ally. Elton ii era dator lui Robert, deoarece acesta din urma a aparut in videoclipul noii sale piese "I Want Love". Desi se afla intr-un centru de dezintoxicare din Malibu, California, unde a fost internat iarna trecuta, Robert a obtinut un bilet de voie pentru a participa la filmari. Actorul a fost implicat in mai multe scandaluri cu droguri, care au culminat in noiembrie trecut, cind a fost descoperit intr-o camera de hotel, in stare de euforie, "deghizat" in Superman. "Downey i-a povestit lui Elton cit ar fi de frumos sa-l vada intr-un episod din "Ally McBeal" si i-a smuls promisiunea ca va participa la filmarile care vor avea loc peste citeva luni, la Los Angeles. Intre cei doi s-a legat o prietenie durabila, pentru ca au foarte multe in comun", spune un apropiat al cintaretului britanic. Gurile rele sustin ca printre acestea se numara mai ales problemele cu drogurile si alcoolul. Nu mai este nici un secret ca Elton John a fost si el multa vreme client obisnuit al clinicilor de dezintoxicare si al programelor de reabilitare. DIANA EVANTIA BARCA Mii de tinere est-europence au ajuns Sclave sexuale in Tara Sfinta Pe piata israeliana, o prostituata se vinde cu 8.000 de dolari Cristina, o tinara studenta din Republica Moldova, nu va uita niciodata Israelul, dar nu pentru frumusetea locurilor sale sfinte, ci pentru ca aici a trait cea mai sumbra experienta din viata ei, fiind fortata sa se prostitueze, batuta si umilita in fel si chip, cumparata si vinduta de atitea ori incit a pierdut socoteala. Tinara, care a refuzat sa-si dezvaluie adevaratul nume, studia literatura clasica si antropologia in facultate, inainte sa fie ademenita de traficantii de carne vie si sa-si paraseasca orasul pentru a deveni sclava sexuala in Israel. Din nefericire, tinara moldoveanca nu este singura picata in aceasta plasa. Potrivit agentiei Reuters, sute si mii de astfel de tinere din estul Europei au fost cumparate asemenea unei banale marfi, batute, violate si sechestrate in bordelurile din Israel, devenind victime ale noii forme de sclavie din secolul XIX. Cristina avea note foarte bune in facultate, insa nu putea stringe niciodata destui bani pentru a-si cumpara carti sau pentru a-si fotocopia cursurile. De situatia ei disperata a profitat foarte usor o femeie angajata de retelele mafiote pentru a ademeni fete tinere si naive din Moldova sau alte tari est-europene cu promisiunea unor mari sume de bani. "N-am crezut niciodata ca o sa ma prostituez cu adevarat. Gindeam ca, odata ajunsa, voi gasi o modalitate sa scap si sa-mi gasesc de lucru", povesteste Cristina. Tiris, printre dune, pina in bratele pestilor locali Alaturi de alte 20 de tinere din Moldova si Rusia, Cristina a fost transportata cu avionul in Egipt. De-a lungul desertului Sinai, fetele au fost escortate de un beduin. Dupa o calatorie epuizanta printre dune, fetele au ajuns in cele din urma la granita, in sudul Israelui, unde in timpul noptii s-au tirit pe sub gardul de sirma ghimpata. Dupa scurte negocieri, femeile au fost cumparate de un traficant care vorbea limba rusa. Cristina nu stie cu cit a fost vinduta, insa pretul unei prostituate pe piata israeliana este de aproximativ 8.000 de dolari. Speriata, departe de casa si nefamiliarizata cu geografia Israelului, Cristina nu a avut nici o sansa sa evadeze. Ea fost dusa intr-un bordel din nordul Israelului, unde a fost obligata sa intretina raporturi sexuale cu 15 barbati pe zi, a fost violata, batuta si amenintata cu moartea in caz ca vrea sa fuga. In cele din urma, basarabeanca a reusit sa evadeze, fiind in prezent martor la procesul intentat pestelui care a cumparat-o. "E foarte simplu. Le pui in avion, le treci desertul si gata, ai sclave", spune avocatul Nomi Levenkron, care reprezinta femei precum Cristina, care sint retinute intr-o aripa speciala a inchisorii Neve Tirza, linga Tel Aviv, in timp ce asteapta sa depuna marturie sau sa fie expulzate din Israel. Un raport recent al Departamentului american de Stat asupra traficului de carne vie plaseaza Israelul in capul listei tarilor in care fenomenul este scapat de sub control. Potrivit unei noi legi adoptate in Israel, traficul de carne vie se pedepseste cu 16 ani de inchisoare, dar, pina nu demult, fetele erau bagate la inchisoare, in timp ce proxenetii scapau cu o amenda simbolica. LIVIA CIMPOERU Educatie in sufragerie Americanii nu-si mai dau copiii la scoala Un numar din ce in ce mai mare de copii americani renunta la ritualul inceperii noului an de invatamint si la traditionalele autobuze galbene care ii duceau la scoala, preferind sa studieze acasa. Potrivit Departamentului american al educatiei, cel putin 850.000 de copii de pina in 17 ani, proveniti adesea din familii numeroase, studiaza acasa, ajutati, in marea lor majoritate, de parinti. Aceasta cifra a copiilor care nu mai frecventeaza cursurile scolii traditionale a crescut foarte mult, in 1994 numarul lor fiind de 345.000. Motivele pentru care parintii au renuntat sa isi mai trimita copiii la scoala sint diverse, cei mai multi dintre ei, 48,9 la suta, considerind ca pot da o educatie mai buna copiilor lor, in timp ce altii invoca motive religioase. Majoritatea parintilor considera ca educatia si cunostintele primite acasa sint mult mai temeinice si ca sint foarte mult ajutati de "explozia" de sfaturi si metode de invatare de pe Internet. Kathy Faas, 47 de ani, din Maryland, se ocupa singura de educatia celor patru copii ai sai, considerind ca important este ca ei sa devina niste adulti piosi. Dori Bock, 36 de ani, care creste vite si cai la o ferma izolata din Montana, a preferat sa o scolarizeze ea insasi pe fiica sa Brianna, care are 14 ani. Ea recunoaste ca la inceput i-a fost greu, dar acum se descurca cu ajutorul cursurilor prin corespondenta. Dori este multumita ca fiica stie si lucruri practice, cum ar fi lucrul la ferma, ceea ce nu ar fi putut invata la o scoala traditionala. Momiti cu pizza Cantinele scolilor publice din New York vor servi feluri de mincare apreciate de copii, cum ar fi pizza si inghetata, in zilele de vineri si simbata pentru a lupta astfel impotriva absenteismului masiv care se inregistreaza in general la sfirsitul saptaminii. De asemenea, s-a decis ca testele pentru evaluarea cunostintelor sa fie date tot in aceste zile in loc de cele din mijlocul saptaminii, dupa care elevii vor avea dreptul sa mearga la cantina sa savureze mincarea preferata. Kevin Grill, directorul cantinelor scolare municipale, a declarat ca mincarurile pe baza de legume, care nu prea au trecere printre scolari, vor fi evitate sau se vor servi in zilele cind, de regula, nu se prea chiuleste. Scolari cu calmante Cinci milioane din cei 50 de milioane de americani de virsta scolara folosesc unul sau mai multe medicamente care ii ajuta sa se calmeze, sa scape de emotiile examenelor sau sa se concentreze. Pentru cei mai multi, sint prescrise tratamente pentru hiperactivitate si deficit de atentie. Unii experti se alarmeaza de aceasta tendinta din ce in ce mai raspindita de a prescrie copiilor substante care le altereaza comportamentul - stimulenti, antidepresive, cum este celebrul Prozac, sau chiar substante folosite in tratarea schizofreniei, ca Risperdal. "In Statele Unite, avem tendinta de a-i trata chimic pe copiii care, de fapt, sufera din cauza problemelor de ordin economic", declara ingrijorat un pediatru din San Francisco, care adauga: "Nu neg ca pe termen scurt stimulentii amelioreaza lucrurile, dar nu pot inlocui ajutorul de care este posibil sa aiba nevoie parintii sau profesorii pentru a reactiona in cazuri specifice". Alti specialisti afirma ca, dimpotriva, hiperactivitatea si deficitul de concentrare sint o maladie neurobiologica handicapanta, provocata de un dezechilibru biochimic de origine genetica in anumite zone ale creierului. CAMELIA MUNTEAN ISABELLA ALEXANDRESCU Ac antitabac Vaccin impotriva fumatului Produsul impiedica nicotina sa ajunga la creier O companie de biotehnologie din Marea Britanie a anuntat ieri ca a inceput o serie de teste clinice pentru un vaccin antinicotina, relateaza Reuters. Produsul, care va fi administrat prin injectie intramusculara, are ca scop prevenirea dependentei de tigari impiedicind nicotina sa ajunga la creier. In prima faza a studiului se va analiza siguranta si tolerabilitatea la diverse doze, cercetarile urmind sa dureze citiva ani pentru a se dovedi eficacitatea produsului. Directorul companiei Xenova Group Plc, David Oxlade, sustine ca vaccinul ii va putea ajuta si pe fumatorii inraiti sa renunte la tigari si sa scape de dependenta. Aceeasi firma lucreaza de citva timp si la producerea unui vaccin menit a preveni dependenta de droguri, in special cocaina. Vaccinurile companiei actioneaza prin generarea de anticorpi care impiedica nicotina sau cocaina sa ajunga la creier. ( L.C. ) Pariul si dictatura Aleksandr Lukasenko a fost reales. Fara nici un congres. Cum de-a iesit din nou victorios? Din doua motive. Mai intii pentru ca, in numele fratiei slave, nu si-a suparat niciodata public marele vecin de la Rasarit. Vorba ceea: capul plecat, sabia nu-l taie. In al doilea rind, pentru ca si-a simplificat la maximum existenta politica. Ce atita opozitie? Mai bine fara! Interesul national e unic si indivizibil. In aceasta situatie, cum pot fi unii "pentru" strigind "contra"?! E cit se poate de clar pentru oricine. De fapt sint contra intereselor poporului! Si ce daca niste imperialisti de-aiurea indraznesc sa pretinda (cu dovezi, zic ei) ca au ordonat "ajustarea" numarului de opozanti prin metode neortodoxe. Istoria e plina de exemple catolice stralucite de familisti renumiti. Borgia era, pina la urma, un tip consecvent. Orice abordare foloseai, tot in canale ajungeai. Nuantele tineau de pumnal sau de otrava. Iar daca tot s-a ajuns pina aici, poporul nehotarit trebuie pus in garda. Conducatorul este vigilent si neinduplecat. Belarus nu e Iugoslavia. Si atunci s-a votat pentru "pacea si linistea" tuturor. Dar cel mai mare hobby al politicienilor de pretutindeni ramin pariurile publice. Pe mize mai mari (Vietnam, Afghanistan) sau mai mici (pe la noi, cea dintii favorita a fost agricultura). Dictatorii nu fac exceptie de la regula. Si ei isi pun in joc obrazul si vor cu tot dinadinsul sa para vizionari. Si ei fac ramasaguri cu istoria in speranta ca vor capata un soclu pentru eternitate. Dar soclul poate fi si el de mai multe feluri. De bine, ca atunci cind turcii rostesc cu veneratie Atatürk. Controversat, ca in cazul lui Augusto Pinochet care i-a scos cu forta pe chilieni din socialism. Sau de rau. Din ultimul nostru dictator n-a ramas nici un portret in viata. Poate doar putina nostalgie retorica, pe ici, pe colo. Si ea pe cale de disparitie. Aleksandr Lukasenko a pus acum un pariu cu sine. Ca va obtine din nou puterea. A cistigat. Dar cind vine vorba despre istorie si glorie nu exista decit ispita si speranta desarta. POLIANA MARDARI Cercetatorii germani spulbera un mit Blondele sint la fel de destepte ca brunetele Blondele nu sint mai incete la minte decit brunetele, ambele tipuri feminine avind un coeficient mediu de inteligenta de 117 puncte, relateaza Ananova, citind un amplu studiu realizat in Germania, pe 100.000 de subiecti. Studiul a mai relevat, pe de alta parte, ca barbatii sint ceva mai destepti decit femeile, astfel ca descendentii lui Adam au un IQ mediu de 119, in timp ce reprezentantele sexului slab (blonde, brune sau roscate la un loc) inregistreaza un IQ mediu de 113. Nefumatorii sint cotati cu un IQ mediu de 118, in timp ce amatorii de tigari par sa aiba creierii mai afumati, nereusind sa adune un coeficient mediu mai mare de 113 puncte. Aproape acelasi decalaj se inregistreaza intre dreptaci si stingaci, primii fiind cotati cu 117 puncte, in timp ce a doua categorie primeste doar 110 puncte. ( L.C. ) Flash Pusta maghiara, in patrimoniul UNESCO Revolutia tehnologica si stilul de viata modern nu au reusit sa atinga maretia pustei ungare, unde peisajul mirific este completat de aparitia pitoreasca a descendentilor hunilor calare pe cai si imbracati in costume traditionale. Tocmai din acest motiv, vestita Cimpie Panonica a fost declarata simbata de catre UNESCO zona protejata si inclusa in patrimoniul umanitatii. ( L.C. ) Inca un suspect arestat in cazul "romanului din geamantan" Autoritatile irlandeze au arestat un al doilea suspect in cazul romanului gasit bucati intr-o valiza, in iulie, intr-un canal din capitala Irlandei, Dublin, noteaza Ulster TV. In legatura cu asasinarea tinarului Adrian Bestea, in virsta de 21 de ani, a fost arestat in urma cu o zi un leton de 30 de ani. Acesta este retinut in prezent la sectia de politie din Mountjoy si a fost pus sub acuzatia de agresiune fizica. Saptamina trecuta a fost arestat un prim suspect, un ucrainean de 28 de ani, pe nume Igor Derjhack, care urmeaza sa compara in fata instantei vineri. Bestea sosise in Irlanda in urma cu doi ani si lucra in constructii. Cadavrul romanului a fost identificat numai dupa ce politia a luat hotarirea neobisnuita potrivit procedurilor de a afisa fotografia acestuia peste tot in oras si in presa. ( I.A. ) Milosevici, sters din manuale Fostul presedinte iugoslav, Slobodan Milosevici, nu mai figureaza in noile manuale de istorie, care au fost reeditate si revizuite dupa schimbarea regimului politic de la Belgrad. Ultimul capitol al manualului destinat elevilor din clasa a VIII-a, intitulat "Problemele contemporane ale Iugoslaviei", nu mai pomeneste de rolul lui Milosevici in istoria contemporana. In schimb, lui Josip Broz Tito, fondatorul Iugoslaviei in 1943, ii sint dedicate doua pagini aflate in deschiderea acestui capitol. Caderea regimului lui Milosevici este amintita doar intr-o singura fraza, in care se spune ca "alegerile federale din septembrie, precum si alegerile din decembrie 2000, au dus la schimbarea puterii si a politicii interne si externe a tarii". ( C.M. ) Ungurii nu au bani de avioane americane Ministrul ungar al apararii, Janos Szabo, a anuntat ca tara sa a optat pentru cumpararea de avioane de vinatoare suedeze de tip JAS-Gripen, renuntind la cele F-16 americane, pentru a-si moderniza flota aeriana. "Comisia de aparare nationala a decis ca oferta guvernului suedez este mult mai avantajoasa, in principal din punct de vedere economic, dar si din motive de securitate nationala", a declarat el. Ungaria va achizitiona cele 14 aparate in leasing pe o perioada de 12 ani, contractul fiind estimat la 555 milioane de euro. Armamentul cu care vor fi echipate avioanele va fi achizitionat din SUA. ( C.M. ) Alcoolul metilic face ravagii si in Estonia 22 de persoane au murit, alte 30 fiind spitalizate, in urma consumului de bauturi falsificate, cu un continut ridicat de alcool metilic, a anuntat politia din Talin. Numerosi alti pacienti prezentind simptomele otravirii cu alcool metilic continua sa soseasca in spitale, existind temerea ca numarul victimelor ar putea creste. Guvernul eston a facut apel la populatie sa nu consume bauturile cumparate "la negru", ci sa le predea politiei. ( C.V. ) Alegeri prezidentiale in Transnistria Campania pentru alegerile prezidentiale din Transnistria, care vor avea loc pe 10 decembrie, a fost lansata luni, prima zi de depunere a candidaturilor. Actualul lider al regiunii, Igor Smirnov, nu are un contracandidat credibil, iar in prezent exista serioase suspiciuni asupra corectitudinii scrutinului in aceasta regiune, condusa cu mina forte de familia actualului "presedinte", care controleaza toate ramurile vietii economice, politice si sociale a zonei. ( C.M. ) [21][pl.dll?rid=expresro] 