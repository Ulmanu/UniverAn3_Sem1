 Miss Universe 2001, o portoricana Vineri noapte, la San Juan, in Puerto Rico, a fost incoronata noua Miss Universe: Denise Quinones, o bruneta de 20 de ani, cu par lung si zimbet irezistibil. Intreaga populatie din Puerto Rico a fost in delir, fiindca frumoasa nr. 1 a lumii, aleasa dintre 77 de candidate, este chiar portoricana. Denise a devenit a 50-a Miss Universe gratie frumusetii cu care a dotat-o mama-natura, dar si increderii in sine: "Mereu am visat, ba chiar am vizualizat, ca am sa cistig. Ii multumesc lui Dumnezeu ca s-a intimplat", declara Quinones. Denise este studenta, spune ca nu regreta nimic din ce a facut pina acum, spera sa devina cintareata si sa aiba propriul ei show de televiziune. CLAUDIA DABOVEANU "Cu papucii prin desert loveste din nou" - Academia Catavencu, aprilie-mai 2001 In mars spre 52 de grade C (V) Corespondenta speciala de la Oana Georgescu (Nouakchott, Mauritania) Am parasit orasul marocan Dakhla dupa ce am asteptat inca o jumatate de zi pentru alte formalitati vamale si punerea (in sfirsit!) in miscare a convoiului. Al nostru, caci in urma au ramas asteptind si uitindu-se lung dupa noi alte vreo treizeci de masini. Incarcate cu marfa sau cu "aventurieri" francezi si italieni. Aveam deja amintiri de neuitat de la muncitorii romani de la "CONTRANSIMEX" si emotii pentru o alta escala inedita a raidului nostru: Mauritania. Oricum, nenumaratele posturi de control presarate de-a lungul a peste 300 de kilometri ne avertizau ca ne apropiem de Bir Gardouz - orasul de frontiera. Un vint extrem de puternic ne-a intimpinat spre seara, dar soldatii marocani ne-au gazduit in adapostul lor din beton. Ospitalitatea avea sa fie peste asteptari: ne-au oferit o delicioasa placinta din carne de porumbel cu migdale, nuci si zahar, iar noi, o ... supa la plic excelenta. Pasapoartele ne-au fost date abia a doua zi de dimineata, cind am pornit catre Nouadhibou, al doilea oras ca marime din Mauritania, dupa capitala Nouakchott. Prin desertul adevarat, traversind asa-numita "No Mans Land" si portiuni intinse de "tabla ondulata", dar si zonele minate aflate de o parte si de alta a pistei, unde mai zaceau scheletele citorva masini care s-au abatut din drum... Bineinteles, am fost insotiti de un ghid mauritanian care ne-a aratat traseul cel mai scurt, cel mai sigur, dar si cel mai greu (am avut parte de citeva innisipari, altfel foarte spectaculoase). Dusurile cu apa rece din campingul din Nouadhibou au fost o incintare, asemeni salatei cu "pulpe" (caracatita), si paella-ei cu fructe de mare si creveti, servite de o familie de romani stabilita aici. Un ultim bivuac pe malul Oceanului, o masa cu peste cumparat pe drum si o baie sub cerul instelat aveau sa incheie o alta zi de foc, calauziti, de data aceasta, de Wanna - prietenul "Catavencilor" si cel mai bun ghid din regiune. Masinile (si noi, fetele) s-au comportat admirabil la cele peste 52 de grade C. Foarte greu de descris lupta cu nisipurile atit de fierbinti, dar cred ca povestea relatata de Gerard Lucon ar fi cea mai sugestiva. Una incredibila, care s-a intimplat aievea cu doi ani in urma, exact in aceste locuri. Plecat singur din Nouadhibou spre Ynuik - un sat de pescari celebri prin modul inedit in care pescuiesc ("cheama" delfinii batind din lemne, iar acestia, atrasi de zgomote, vin in golf, aducind cu ei mii de pesti care cad direct in plasele lor) -, un jurnalist francez avea sa traiasca, timp de aproape o saptamina, un adevarat cosmar. Desi doar se innisipase cu masina, a crezut ca nu mai poate face nimic, asa incit s-a hotarit sa plece inapoi pe jos, sumar imbracat, luind cu el doar provizii de apa, biscuiti si GPS-ul. Ars de soare, cu rani cumplite la miini si picioare, nevoit sa scape de hienele care-i luasera urmele de singe, a mers prin apa oceanului pina cind a fost gasit, intimplator, de un localnic. Si noi am invins desertul! Si ne indreptam spre Senegal! Razboiul pirjoleste din nou Macedonia Guvernul de uniune nationala, aruncat in aer de armata macedoneana Peste 30 de etnici albanezi au fost ucisi in cursul zilei de simbata de armata macedoneana in satele din apropierea orasului Kumanovo, in urma unui schimb de focuri. Acest nou conflict intre militarii macedoneni si rebelii albanezi a survenit la numai citeva ore dupa ce oficialii de la Skopje anuntasera formarea unui guvern de uniune nationala, capabil sa puna capat tensiunilor. Criza pare sa se acutizeze: tot mai multe trupe ale armatei macedonene au fost masate in apropiere de Ksince, Slupane si Lopate (situate linga granita cu Kosovo), ocupate de combatantii albanezi. Doua elicoptere de atac au bombardat satul Vakcince Dupa 24 de ore de liniste, simbata dimineata, in Kumanovo au fost auzite primele salve ale mortierelor armatei macedonene. Focul de artilerie a fost deschis in jurul orei 10.00, asupra satului Lopate, controlat de PDA (Armata de Eliberare Albaneza). Tirul mortierelor si tancurilor macedonene, postate la citiva kilometri de sat, a continuat pina in jurul orei 12.00. Citeva minute mai tirziu, artileria macedoneana a lansat alte proiectile asupra localitatii Vakcince, situata la numai 10 kilometri de orasul Kumanovo si la circa 15 de kilometri de frontiera cu provincia Kosovo. Rebelii albanezi au ripostat cu rafale de mitraliera. Ofensiva militarilor macedoneni asupra pozitiilor rebelilor albanezi a continuat cu ajutorul elicopterelor de atac. La ora 14.00, doua aparate de zbor au decolat de la o baza militara din Kumanovo. Cele doua elicoptere au survolat zona si au lansat citeva rachete asupra satului Vakcince in numai citeva minute. Tirul de artilerie a continuat sporadic pina in jurul orei 17.00. Conform oficialilor armatei macedonene, simbata au fost ucisi circa 30 de rebeli albanezi, insa numarul acestora nu este cunoscut cu exactitate. Autoritatile de la Skopje estimeaza la citeva mii numarul rebelilor albanezi care ocupa citeva localitati de linga frontiera cu provincia Kosovo. 9.000 de refugiati au plecat in Kosovo In afara combatantilor PDA, in satele bombardate traiesc mii de civili, printre care femei si copii. Autoritatile afirma ca acestia sint obligati de rebelii albanezi sa nu paraseasca zona, pentru a fi folositi drept scuturi umane. Oficialii mai sustin ca nu ar exista victime in rindul populatiei civile. Cu toate astea, in ultimele zile, peste 9.000 de persoane si-au parasit casele, situate in zona de conflict, si s-au refugiat in Kosovo. Doar o mica parte din refugiati au ramas in Macedonia - in general cei care au rude in localitatile din jur. Cu toate ca rebelii sint somati in fiecare zi sa se predea, nici unul nu o face, iar luptele continua. Cele citeva sate de munte populate majoritar de etnici albanezi acopera o suprafata de citeva sute de kilometri patrati, la granita cu regiunea autonoma Kosovo. Surse neoficiale spun ca armata macedoneana ar putea lichida acest conflict in citeva zile, prin bombardarea fiecarui metru patrat din zona, sau printr-o invazie de proportii. Insa autoritatile de la Skopje ar evita aceasta masura extrema atit din motive umanitare, cit si de teama unor sanctiuni internationale. Accesul presei in localitatile bombardate a fost strict interzis: ziaristilor li se permite sa mearga doar pina la o distanta de aprozimativ 15 kilometri de linia frontului. Prostituate romance descoperite la Bari Bordelul de la motelul "Cocktail" Patroana tinea evidenta numarind prezervativele Motelul "Cocktail" din orasul italian Bari era cunoscut si apreciat, mai ales de soferii de TIR aflati in trecere, nu atit pentru pretul modest al camerei si pentru amabilitatea personalului, cit pentru faptul ca barbatii care doreau servicii suplimentare aveau la dispozitie tinere care sa le tina de urit pentru cite o noapte. Fetele aduse la cerere in camera erau cu predilectie est-europence, majoritatea romance, moldovence, ucrainence, albaneze si rusoaice, dar si unele italience, releva cotidianul "La Repubblica". Pretul camerei era de 50.000 de lire, dar pentru amatorii de placeri carnale tariful sarea brusc la 200.000, din care beneficia doar de 50.000. Capul retelei de prostituate, care coordona intreaga activitate a bordelului mascat, era chiar patroana motelului, Angela Mercante, in virsta de 41 de ani, sora a unui cunoscut mafiot local, condamnat la 20 de ani de inchisoare. In urma denuntului unei tinere romance, in virsta de 21 de ani, careia proxeneta ii confiscase pasaportul pentru a o impiedica sa fuga, politia din Bari a reusit sa anihileze intreaga retea. Sapte persoane au fost arestate, in frunte cu patroana bordelului. In cursul anchetei, s-au aflat amanunte dezgustatoare privind modul in care patroana le controla pe fete. De teama ca acestea sa nu o insele cumva in privinta banilor primiti de la clienti - ea ii poruncea femeii de serviciu sa numere prezervativele folosite, aruncate de client la cosul de gunoi. Daca numarul de prezervative folosite nu corespundea cu numarul de contacte declarate, fata era luata la intrebari si pedepsita aspru. RUXANDRA RARES Restructurare in agentiile americane de spionaj Presedintele american George W. Bush a ordonat revizuirea integrala a programelor de spionaj ale SUA, in scopul de a determina cu exactitate posibilitatile comunitatii informative americane, viitoarele nevoi ale acesteia si unde si cu ce ar putea fi ea imbunatatita, a declarat un oficial de la Casa Alba. Potrivit Reuters, aceeasi sursa, care a dorit sa-si pastreze anonimatul, a mentionat ca Bush a semnat o directiva prezidentiala prin care l-a insarcinat pe directorul CIA, George Tenet, cu finalizarea revizuirii, care ar trebui sa se produca pina la finele acestei veri. "La fel ca si in cazul revizuirii strategiei de aparare, presedintele trebuie sa se asigure ca posibilitatile de spionaj ale SUA sint in masura sa ne serveasca intr-o vasta gama de probleme critice cu care ne confruntam acum si in viitor", a mai spus oficialul. Analiza va acoperi atit Agentia Centrala de Investigatii (CIA), cit si Agentia Nationala de Securitate a SUA (NSA, insarcinata cu supravegherea tuturor mijloacelor de comunicatii electronice din lume) si restul numeroaselor servicii de spionaj civile si militare. In cursul ultimilor ani, mai multi inalti oficiali guvernamentali americani au exprimat ingrijorari cu privire la capacitatea NSA de a tine pasul cu tot mai rapidele progrese tehnologice realizate la nivel mondial. (C.V.) Pentru ca "lucratoarele" autohtone sint in greva, Prostituatele est-europence din Grecia fac ore suplimentare Prostituatele din Grecia, care isi exercita munca in mod legal, se afla in greva de zece zile, protestind fata de o noua lege privind exercitarea acestei meserii stravechi, a declarat sefa asociatiei prostituatelor, Dimitra Kanellopoulou, citata de AFP. Jumatate din cele aproximativ 5.000 de membre ale asociatiei participa la greva, ele fiind decise sa continue protestul pina cind vor obtine revizuirea acestei legi, care interzice amplasarea bordelurilor la mai putin de 200 de metri de scoli, biserici, centre sportive si alte localuri publice. Nemultumirea prostituatelor a fost declansata de faptul ca, de citeva saptamini, "politia procedeaza la razii sistematice, sub pretextul aplicarii noii legi". De asemenea, ele cer ca permisul de lucru in acest domeniu sa fie acordat doar femeilor care au implinit 21 de ani, si nu 18, cum prevede legea, precum si posibilitatea ca o prostituata sa solicite revocarea permisului acordat pentru trei ani. Presedinta asociatiei s-a declarat nemultumita ca, pina la incheierea protestelor, afacerile prostituatelor clandestine, majoritatea est-europence, vor prospera, acestea fiind nevoite sa faca ore suplimentare pentru a satisface toate cererile. (A.R.) Indienii, terorizati de Frankenstein Un orasel de 150.000 de locuitori de linga capitala indiana New Delhi, Ghaziabad, este terorizat de un om-maimuta urias, dupa cum il descriu cei care au fost agresati de aratare. Politia a organizat mai multe operatiuni de pinda, fara sa il poata prinde pe omul-maimuta, transmite France Presse. Cel putin zece persoane au fost internate cu fracturi si rani grave. Misteriosul agresor se multumeste doar cu lovirea victimelor si nu a incercat pina acum nici sa le jefuiasca, nici sa le violeze. Desi politia considera ca e vorba despre un om deghizat, populatia, cu imaginatia infierbintata de spaima, avanseaza tot felul de alte ipoteze cu iz stiintifico-fantastic. Unii dintre cei care l-au vazut si au fugit ingroziti din calea lui spun ca este, fara indoiala, un Frankenstein modern. Altii afirma ca l-au vazut facind salturi de cite sase metri in inaltime. "Ne faceam plimbarea de seara cind am dat de acest om-maimuta urias. Monstrul, care statea ghemuit, a sarit sase metri in sus si s-a agatat de crengile unui copac, disparind din fata mea si a copiilor inainte sa am timp sa tip", a spus o femeie. Alti locuitori sint convinsi ca atacatorul este un savant care a experimentat pe propria piele un ser pe care l-a inventat si care il transforma intr-un monstru. De groaza lui, mii de familii si-au trimis copiii la rude in alte orase si nimeni nu mai indrazneste sa iasa seara din casa. ISABELLA ALEXANDRESCU Fetele de la "racoare" au mare cautare Agentii matrimoniale pentru detinutele din SUA Peste 2.500 de detinute din California si-au oferit datele personale unor agentii specializate in afaceri matrimoniale care functioneaza pe Internet, in speranta ca astfel vor scapa de singuratate, cel putin din punct de vedere psihic. Potrivit "The Sunday Telegraph", numarul femeilor din puscariile americane este in continua crestere. Majoritatea sint retinute pentru fraude minore (principalul motiv de arestare a femeilor in SUA este "violarea termenilor de eliberare conditionata"), dar printre detinutele care-si cauta barbat sint si unele condamnate la inchisoare pe viata sau chiar la moarte. Cele mai multe dintre ele - tinere, frumoase si necasatorite (citeva chiar au aparut in "Playboy") - mentioneaza in scurta insiruire de caracteristici dorite la potentialul partener ca acesta "trebuie sa nu fie detinut". Si trebuie ca primesc suficiente raspunsuri, din moment ce acest gen de afacere este printre cele mai prospere. Agentii precum "Jail Babes" (Tipele din inchisoare) sau "Meet an Inmate" (Intilneste-te cu o detinuta) au in bazele de date personale citeva mii de nume de femei fiecare. Ce anume-i atrage pe unii barbati la aceasta categorie de femei este inca un subiect in dezbatere. Unii specialisti cred ca "barbatii disperati" spera sa cucereasca mai usor o femeie aflata intr-o situatie de maxima vulnerabilitate, altii spun ca e vorba despre o atractie fata de "fetele rele". CONSTANTIN VLAD Muncitorii romani care au supravietuit atentatului de la Kissufim sustin ca Arafat trebuie sa ceara scuze poporului roman La Institutul medico-legal Abu-Kabir din Tel Aviv a fost oficiata ieri o slujba religioasa in memoria celor doi muncitori romani decedati in urma atentatului cu bomba produs in data pe 10 mai, in apropierea kibbutzului Kissufim, din Fisia Gaza. Au fost prezenti ambasadorul Romaniei in Israel, Mariana Stoica, membri ai ambasadei, reprezentanti ai Ministerului israelian de Externe si ai firmei de constructii la care au lucrat cei doi muncitori, intre care si Ion Manoiu, supravietuitor al atentatului. Sicriele celor doi muncitori au fost acoperite cu drapelul de stat al Romaniei si cu ghirlande de flori. Adresindu-se celor prezenti, la sfirsitul slujbei, ambasadorul roman in Israel a aratat ca este pentru prima data cind cetateni romani isi pierd viata intr-un atac terorist in Israel si a subliniat necesitatea continuarii eforturilor in lupta impotriva terorismului. Trupurile neinsufletite ale celor doi romani decedati in Israel - Virgil Martinas si Constantin Stratula - urmau sa fie repatriate in cursul serii cu un avion militar tip "Hercules", pus la dipozitie de statul roman, care a decolat ieri dimineata spre Israel si era asteptat sa revina in tara in jurul orei 22.00. Bomba - plantata de palestinienii iesiti la treierat "In ziua atentatului am inceput lucrul dupa ce armata a cercetat terenul si ne-a permis sa intram in perimetrul de securitate. In timpul lucrului a sosit un reprezentant al Ministerului israelian al Apararii si a vorbit cu reprezentantii firmei. La zece minute dupa ce a plecat, a survenit explozia", a declarat pentru Rompres Florian Stavaru, din Rosiori de Vede, unul dintre supravietuitorii atentatului in care si-au pierdut viata muncitorii romani. Dupa parerea lui Florian, incarcatura exploziva detonata de la distanta a fost plasata sub iarba dupa ce armata a cercetat terenul, iar actiunea teroristilor a fost inlesnita de faptul ca, pe partea palestiniana, agricultorii care lucrau la treieratul griului s-au apropiat pina la 2-3 metri de gard. "In momentul exploziei nu am vazut nimic din cauza fumului des care ne-a invaluit. Apoi i-am zarit pe Ion si pe Dan trintiti la pamint. I-am ajutat sa ajunga la transportorul blindat si m-am intors cu o targa si cu un soldat pentru a-i evacua pe Constantin si Virgil", isi aminteste Stavaru. Ranit grav, Martinas a fost evacuat cu elicopterul, dar a murit in drum spre spital. "Tancurile au inconjurat locul atentatului pentru a ne proteja. Am stat cu Virgil in momentul evacuarii. Avea pantalonii arsi, dar mi-a spus ca nu simte nimic. Doar ii era greu sa respire. I-am spus sa stea linistit, dar am aflat ca a murit in elicopter", povesteste Stavaru, inca sub influenta socului. Ranit, Manoiu s-a tirit sa ceara o tigara Si Ion Manoiu isi aminteste, cu parere de rau, de tovarasii sai de munca morti in atentat. "Am fost prieteni buni - am dormit impreuna si am lucrat impreuna. Naveta de la granita la Tel Aviv o faceam tot impreuna", a declarat muncitorul roman intr-un interviu acordat televiziunii israeliene. Manoiu a urat multa sanatate familiei sale din Romania, asigurind-o ca se simte bine: "Vreau sa ramin la aceeasi firma si sa mai lucrez in Israel. Nu stiu cind voi reveni in Romania, dar o data si o data ma voi intoarce". Dupa ce a fost ranit, Ion Manoiu a ajuns linga transportorul blindat, unde a cerut soldatilor o tigara si apa. Ambulanta armatei l-a transportat pina la poarta unitatii militare din zona, de unde a fost preluat de o ambulanta civila, cu care a ajuns la Spitalul Soroka din Beersheva. "La camera de garda am fost supus unui control medical amanuntit si s-a constatat ca ranile nu sint grave. Cind am ajuns la spital stiam ca primul tovaras de munca, Constantin Stratula, a murit pe loc. De moartea lui Virgil Martinas am aflat la ora 22.00, de la directorul spitalului, care a venit sa ma vada", afirma Manoiu. Teroristii sint niste lasi Muncitorii romani au fost avertizati ca urmau sa presteze o munca periculoasa si atit armata, cit si reprezentantii firmei tineau seama de observatiile lor referitoare la unele lacune de securitate si cercetau orice miscare suspecta. In primele zile, muncitorii romani, echipati cu casti si veste antiglont, se deplasau la munca in transportoare blidate, iar dupa inchiderea frontierei li s-a permis deplasarea la munca in masinile firmei. Pe toata perioada celor trei luni in care au lucrat nu a fost inregistrata nici o tentativa de atentat, iar in zona nu au cazut proiectile de mortiere. Potrivit opiniei lui Stavaru, securitatea muncitorilor romani ar putea spori considerabil daca nu s-ar permite locuitorilor palestinieni sa se apropie de frontiera. "Am sentimente de dezgust fata de organizatorii atentatului, insa nu am nimic cu populatia palestiniana. Oamenii simpli nu sint capabili de crime. Autoritatea Palestiniana si liderii sai ar fi trebuit sa transmita condoleante sau scuze pentru cele intimplate. Sintem muncitori, nu militari, si e un act de lasitate sa fie atacati oameni nevinovati ca noi", afirma Stavaru. Ca si Florian Stavaru, Ion Manoiu sustine ca Yasser Arafat, presedintele Autoritatii Nationale Palestiniene, ar fi trebuit sa transmita condoleante familiilor indoliate si sa ceara scuze poporului roman. (Rompres) [23][pl.dll?rid=expresro] 