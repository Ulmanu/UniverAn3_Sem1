 O devastatoare furtuna solara paralizeaza radiocomunicatiile terestre O puternica eruptie solara inregistrata in cursul zilei de miercuri a provocat caderea comunicatiilor radio in unele regiuni ale Pamintului, expuse direct radiatiilor, alte citeva fenomene similare ca intensitate putindu-se produce in zilele urmatoare, au anuntat experti ai Agentiei Aerospatiale Nationale a SUA (NASA). Potrivit acelorasi surse, uriasa furtuna solara face parte din clasa X, care cuprinde cele mai puternice fenomene de acest tip. Administratia Nationala Oceanografica si Atmosferica, insarcinata cu prognoza efectelor eruptiilor solare, a comunicat ca exista o probabilitate de 40 la suta ca masa de particule ejectate de Soare sa provoace vineri o noua perturbare a magnetosferei terestre. Aceasta perturbare va avea ca efect, printre altele, intinderea aurorei boreale pina la latitudini relativ joase. "Valul" de eruptii din coroana solara s-a materializat intr-o "bula" de plasma, sau gaz incandescent ionizat, care calatoreste spre Pamint cu o viteza de peste 3 milioane de kilometri pe ora. Primul impact semnificativ asupra magnetosferei (cimpul magnetic din jurul Pamintului) s-a produs ieri si va fi urmat astazi de un impact si mai puternic. CONSTANTIN VLAD Ambasadorul SUA la Bucuresti, James Rosapepe, semnaleaza Primele succese in lupta pentru stoparea exportului de inteligenta Ambasadorul Statelor Unite la Bucuresti, James Rosapepe, a anuntat, in cadrul unei conferinte de presa, primele succese inregistrate prin programul american intitulat "Intoarcerea in Romania", al carui obiectiv este sprijinirea tinerilor romani aflati la studii in SUA pentru a-si gasi un loc de munca in tara natala, dupa terminarea facultatii. In cele sapte luni de cind a fost creat programul, 132 de studenti au completat chestionarul de inregistrare si participa la "Intoarcerea in Romania". Comisia de Schimburi si Cercetari Internationale (IREX), care conduce acest program, este in contact constant cu mai mult de 30 de companii si primeste zilnic telefoane de la angajatori si companii individuale, care vor sa ii contacteze in mod direct pe studenti. In cadrul conferintei de presa, Rosapepe a prezentat patru studenti "care au beneficiat de avantajele educatiei americane si au ales sa se intoarca in tara natala pentru a-si continua viata profesionala. Aduc cu ei cunostinte care se gasesc rar in Romania, dar care sint absolut necesare pentru crearea unei economii mai vibrante, bazate pe principiile economiei de piata si pentru imbunatatirea vietii romanilor obisnuiti". Adresa de Internet a organizatiei IREX este www.irex.org/rtr. ISABELLA ALEXANDRESCU Prin campania impotriva "oligarhilor" financiari, Statul rus se lupta cu sine insusi ! Statul rus risca sa piarda batalia inceputa de presedintele Vladimir Putin impotriva "oligarhilor", oamenii de afaceri rusi care au prosperat si erau atot-puternici in timpul lui Eltin, dintre care multi se afla acum in colimatorul justitiei, transmit agentiile internationale de presa, care citeaza presa rusa. Ziarul "Izvestia" afirma cu certitudine ca "anchetele rasunatoare lansate de Parchet si politia fiscala nu vor ajunge la nici un rezultat", "nu pentru ca oamenii de afaceri rusi sint cinstiti, ci pentru ca partenerul lor necinstit este chiar statul". "Izvestia" conchide cu un avertisment: "Statul trebuie sa deschida o ancheta judiciara impotriva lui insusi sau sa suspende procesele de anvergura, care au inceput sa ii ameninte propria securitate". Cotidianul "Vremia Novosti", pe de alta parte, estimeaza ca "statul nu poate cistiga aceasta batalie decit daca dovedeste ca noile reguli de joc se aplica tuturor oligarhilor, nu doar acelora care sint ostili" puterii. Ziarul "Nezavisimaia Gazeta", care este condus de unul dintre oamenii de afaceri influenti, deputatul si miliardarul Boris Berezovski, care a scapat pentru moment "vinatorii" de oligarhi, comenteaza: "Cearta puterii cu oligarhii este departe de a lua sfirsit ... Magnatii nu sint grabiti sa declare razboi deschis Kremlinului, sperind ca poate il va convinge sa accepte o stare de fapt" prin care marii patroni rusi vor fi iertati de fostele lor "pacate". Oligarhi rai si oligarhi cinstiti Pina acum, guvernul rus a lansat investigatii sau a intocmit capete de acuzare, de la frauda la evaziune fiscala, impotriva a 13 oameni de afaceri importanti, care au companii ca Media-MOST, LukOil si Gazprom. Pe masura ce aceste anchete capata proportii incep sa ii afecteze chiar pe unii dintre asociatii lui Putin. Presedintele rus este periculos de aproape de a-i compromite pe unii aliati politici-cheie, in lupta sa impotriva oligarhilor. Insusi premierul lui Putin, Mihail Kasianov, a fost cercetat pentru presupuse legaturi cu crima organizata. Daca Putin decide sa crute aliati, cum e Kasianov, isi va pierde legitimitatea politica si va fi catalogat drept autocrat. In alt caz, politia fiscala a pus LukOil sub acuzare pentru nedeclarare de venituri, de bine ce insusi ministrul impozitelor a laudat compania in mai, oferindu-i un premiu pentru constiinciozitatea cu care si-a platit taxele. In curind Putin se va vedea nevoit sa construiasca "un zid" intre aliati si dusmani. Reteaua de oligarhi se intinde chiar pina la usa lui. Presedintele rus trebuie sa decida daca sa isi lase aliatii pe mina legii, sau sa ii protejeze si sa isi submineze astfel propria autoritate. ISABELLA ALEXANDRESCU Flash Bill Clinton baga Romania in retea Ca raspuns la o cerere formulata de premierul roman Mugur Isarescu in cursul recentei sale vizite in SUA, administratorul Agentiei Statelor Unite pentru Dezvoltare Internationala (USAID), J. Brady Anderson, l-a informat ieri pe seful guvernului de la Bucuresti ca Romania este invitata sa adere la initiativa presedintelui Bill Clinton "Internet pentru Dezvoltare Economica" (IED). IED este menit a ajuta tarile in curs de dezvoltare sa foloseasca Internetul la sporirea performantelor economice, sa capete prin acesta acces la "know-how", sa imbunatateasca standardele de viata ale populatiei si sa faciliteze liberul schimb de idei. In cadrul IED, USAID, care are si alte programe in tara noastra, isi va extinde sprijinul prin promovarea dezvoltarii de software si a posibilitatilor de afaceri din Romania in Statele Unite prin intermediul Grupului Romano-American pentru Dezvoltare si Comert de Capital.(T.S.) Romance prinse intre bulgari si polonezi Politia poloneza a anihilat o retea polono-bulgara de proxeneti si a facut mai multe arestari in rindul acestora, eliberind 15 femei, originare din Romania, Bulgaria si Belarus, care erau fortate sa se prostitueze. Femeile, cu virste cuprinse intre 17 si 32 de ani, fusesera "cumparate din tara lor pe citeva sute de marci, dupa care au fost revindute pentru 2000 de marci retelei de proxeneti care opera in Polonia", au declarat surse politienesti de la Varsovia. Fetele erau amagite ca vor avea asigurat "un loc bun de munca", dupa care, o data ajunse la destinatie, erau violate, santajate si fortate sa se prostitueze, de proxenetii care le confiscau pasapoartele. Ele erau batute si chiar mutilate daca nu voiau sa se supuna si incercau sa fuga. O bulgaroaica, pe care politia nu a reusit inca sa o gaseasca, s-a ales cu picioarele rupte, dupa cum au povestit colegele ei de suferinta. (I.A.) Trenurile turcesti o iau razna din cauza caniculei Temperaturile de peste 40 de grade Celsius care au afectat Turcia in ultimul timp au provocat un accident grav: din cauza sinelor dilatate de caldura, un tren de pasageri a deraiat linga orasul Eskisehir, situat in estul tarii. In urma deraierii, mai multe vagoane s-au rostogolit, cazind pe o parte, si 15 pasageri au fost raniti. Guvernul turc a decis ca joi si vineri sa fie declarate zile de vacanta pentru a evita ca temperaturile ridicate sa provoace victime, avind in vedere ca meteorologii au prezis pentru perioada urmatoare accentuarea caniculei. (I.A.) Franta si Germania nu vor moldoveni in Pactul de Stabilitate Franta si Germania se opun includerii Republicii Moldova in Pactul de Stabilitate pentru Europa de sud-est , transmite corespondentul BASA-Press de la Bruxelles. Potrivit declaratiilor lui Manfredo Fanti, responsabil pentru Republica Moldova la Directia de Relatii Externe a C.E, "Comisia Europeana este favorabila includerii Republicii Moldova (in Pactul de Stabilitate, - n.r.), insa ramine de obtinut acordul tuturor statelor membre". In acest an, Parlamentul European a adoptat un raport despre Pactul de Stabilitate in care se arata necesitatea includerii Republicii Moldova in acest Pact. Presedintele Republicii Moldova, Petru Lucinschi, s-a aflat ieri intr-o vizita oficiala la Bruxelles, unde s-a intilnit cu Bodo Hombach, coordonatorul Pactului de Stabilitate. (M.F.) Armata rusa da navala in Asia Centrala Statul Major al fortelor armate ruse are intentia sa desfasoare, pina in 2003, un puternic contingent militar in fostele republici sovietice din Asia centrala pentru a asigura securitatea in aceasta regiune. Moscova intentioneaza astfel sa isi asigure frontierele si sa previna conflictele interne in regiunile din Asia centrala unde grupurile armate care proclama un islamism radical ameninta stabilitatea unora dintre fostele republici sovietice. "Exista in aceasta regiune o amenintare reala, care trebuie neaparat combatuta", a declarat nr. 2 al statului major rus, generalul Valeri Manilov. Pina in 2003, 50.000 de soldati rusi se vor alatura fortelor deja stationate in aceste regiuni strategice, iar unele unitati vor fi puse in alerta permanenta. In Tadjikistan, 11.000 de graniceri rusi supravegheaza frontiera cu Afghanistanul, in urma unui acord cu autoritatile de la Dusanbe. (I.A.) Mata Hari si-a pierdut capul Criminalistii francezi se lupta sa rezolve misterul disparitiei capului lui Mata Hari, superba dansatoare devenita spioana notorie si executata in Franta in anul 1917. Ca mai tuturor criminalilor, celei mai frumoase femei a epocii respective, cum a fost apreciata Mata Hari, pe numele sau adevarat Margaretha Zelle, i s-a taiat capul, care a fost apoi donat Muzeului de Anatomie din Paris. Disparitia cutiei craniene a celebrei spioane, care a fost agent dublu in timpul primului razboi mondial, dar s-a dovedit a lucra in slujba germanilor, a fost semnalata de cotidianul francez "Le Figaro", intr-un articol prilejuit de intentia de a inchide muzeul, anuntata de Ministerului francez al Educatiei. Capul lui Mata Hari este doar unul dintre cele peste o suta de cranii apartinind unor "celebritati" mai mult sau mai putin criminale, gazduite in incinta Muzeului de Anatomie. (C.V.) Hotul mascat a fost tradat de mersul cracanat Un bandit pe nume John Saunders, care a reusit sa jefuiasca, fara sa fie prins, timp de un an si jumatate, magazine de bijuterii din Londra, Surrey si Sussex si care a avut de fiecare data grija sa isi ascunda bine figura, pentru a nu fi depistat, a fost in cele din urma recunoscut si prins dupa ... picioarele cracanate si mersul leganat, pe care nu avea cum sa le ascunda, informeaza "Daily Telegraph". Profitind de urmele clare lasate de hot in fata unuia dintre magazinele pradate, oamenii legii au chemat un expert in studierea miscarilor trenului inferior al corpului. Unul dintre detectivi a descris plastic mersul hotului care a reusit sa fure, pina a fost prins, bijuterii in valoare de un milion de lire sterline: "Era ca un bandit din Vestul Salbatic, cu un mers de parca ar avea tot timpul calul intre picioare". (R.R.) Elefantii nu-si uita prietenii Un amplu studiu realizat recent in rezervatiile din Kenya au relevat faptul ca sintagma "memorie de elefant" chiar are acoperire in realitate, intrucit masivele pachiderme nu uita niciodata, sau, cel putin, nu-si uita prietenii, scrie prestigioasa revista "New Scientist". Elefantii observati de-a lungul unei mari perioade de timp pot recunoaste apelurile a peste 100 de indivizi, chiar daca nu le-a mai auzit timp de citiva ani. Ei au un sistem de comunicare sociala foarte complex si bine pus la punct: cind un elefant cunoaste bine strigatul altuia, raspunde si el la apel. Daca il cunoaste vag, doar asculta, fara a face ceva. Daca nu il cunostea deloc devine imediat agitat si se pregateste de aparare. Fiecare individ poate recunoaste apelurile tuturor membrilor a cel putin 14 familii de elefanti, adica peste 100 de indivizi, au explicat biologii Universitatii Sussex, care au realizat cercetarea.(M.S.) Razboi de secesiune in sinul armatei ruse Comandantul fortelor strategice nucleare vrea separarea de restul fortelor armate In cadrul unei intilniri restrinse a generalilor, seful Statului Major al armatei ruse, Anatoli Kvasnin, a solicitat separarea fortelor nucleare strategice de restul armatei pentru a degreva resursele insuficiente ale Ministerului Apararii de o povara suplimentara. Apelul lui Kvasnin a fost interpretat la Moscova ca echivalentul unui "puci" contra ministrului apararii, Igor Sergheev, fost comandant al "rachetistilor" rusi. "In cele din urma, unul dintre cei doi va trebui sa plece. Scandalul a atins deja punctul in care dauneaza in mod clar conducerii Ministerului Apararii", a declarat Aleksandr Golt, analist pe probleme de aparare al saptaminalului "Itogi". "Pentru prima oara in istoria armatei ruse, un sef al Statului Major in exercitiu vorbeste impotriva ministrului apararii", apreciaza si reputatul cotidian "Kommersant". Generalii nu au votat propunerea lui Kvasnin in cursul intinirii de miercuri, lasindu-i lui Sergheev posibilitatea de a face lobby pe linga presedintele Vladimir Putin. Dar, adauga "Kommersant", Kvasnin nu ar fi propus separarea fortelor nucleare de restul armatei daca nu ar fi avut un sprijin foarte puternic, poate chiar din partea lui Putin. "Dintr-un motiv total de neinteles pentru mine, tabara lui Kvasnin credea ca poate invinge. Nu a reusit, dar rezultatul este inca indecis. Luptele intestine vor continua", a conchis Golt. CONSTANTIN VLAD Atractie fatala Virusul HIV te face mai activ Infectarea cu HIV, virusul care provoaca SIDA, mareste apetenta sexuala in rindul barbatilor, motiv pentru care este mult mai probabil ca ei sa infecteze alte persoane, se arata intr-un studiu realizat de cercetatori ai Universitatii Berkeley, din California. Biologii americani au facut aceasta descoperire in timp ce analizau una dintre premisele de baza care stau in spatele selectiei naturale, aplicata la HIV, anume cea potrivit careia organismele care isi creeaza singure conditii favorabile lor depasesc alte organisme si devin mai numeroase. "Din perspectiva evolutiva, HIV are de cistigat prin influentarea gazdei sale umane astfel incit sa creasca numarul raporturilor sexuale", a declarat cercetatorul Philip Starks, in cadrul celei de-a XIII-a Conferinte Internationale pe tema SIDA. Potrivit spuselor lui Starks, HIV mareste apetitul sexual atit la femei, cit si la barbati, in aceeasi masura. Gelul anti-SIDA raspindeste boala Un gel special conceput ca sa actioneze impotriva HIV, in care cercetatorii sud-africani isi pusesera mari sperante ca va oferi femeilor un mijoc eficient de aparare contra SIDA, actioneaza de fapt in sens contrar, crescind incidenta transmiterii virusului. Studiul a implicat 990 de prostituate din patru orase africane si doua asiatice. Tuturor acestor femei li s-au oferit spre uz geluri vaginale, dar numai jumatate din numarul tuburilor de gel contineau nonoxinol-9, substanta folosita ca spermicid si despre care se credea ca poate combate HIV. De-a lungul unei perioade de patru ani, 16 la suta din femeile care au folosit gel cu nonoxinol au fost infectate cu HIV, fata de numai 10 la suta dintre prostituatele care au folosit un gel neutru. CONSTANTIN VLAD Inmormintare dintr-o miscare Peste 50 de indieni au pierit inghititi de alunecarile de teren de la periferia orasului Bombay Peste 50 de persoane au pierit in doua alunecari de pamint provocate de ploile musonice torentiale care s-au abatut asupra capitalei economice a Indiei, Bombay, transmite AFP. Una dintre alunecarile de teren a avut loc intr-o mahala din suburbia Ghatkopar, in zona de nord a orasului, inghitind 40 de persoane. Echipele de interventie se temeau insa ca bilantul victimelor avea sa creasca, pe masura ce trupurile erau eliberate din noroi. Alte 20 de persoane au murit intr-o mahala vecina, tot din cauza ca pamintul inmuiat de ploi a pornit la vale, inghitind cocioabele si facind sa dispara familii intregi. Echipele de salvare au reusit sa salveze mai mult de 70 de persoane, dintre care 20 au necesitat spitalizare. Ploile musonice au provocat, ca in fiecare an, intreruperi ale curentului electric si legaturilor telefonice in cea mai mare parte a orasului. Cei mai afectati de ploi si inundatii au fost locuitorii mahalalelor, care reprezinta 60 la suta din cei 12 milioane de locuitori ai Bombay-ului. Legaturile feroviare intre oras si restul tarii au fost suspendate. (I.A.) FBI are un sistem "carnivor" de scotocit posta electronica Biroul Federal de Investigatii al Statelor Unite (FBI) este criticat de mai multe grupuri de afaceri si de aparare a libertatilor civile pentru folosirea unui sistem care le permite agentilor sa citeasca aproape orice mesaj electronic (e-mail). Purtind numele de cod "Carnivore" pentru ca poate gasi "carne" in cantitati uriase de informatii aparent nerelevante, noul sistem presupune folosirea unor "cutii negre" instalate la furnizorii de servicii Internet. Folosit deja in circa 50 de cazuri, "Carnivore" scaneaza toate mesajele spre si dinspre subiectul urmarit in cadrul unei investigatii federale. Cu toate ca FBI sustine ferm ca urmareste astfel doar suspectii, "cutiile negre" pot furniza acces direct la mesajele oricarei persoane. Intr-o scrisoare catre Congres, Uniunea Americana pentru Apararea Libertatilor Civile noteaza: "«Carnivore» este aproape echivalentul unui dispozitiv de interceptare telefonica in stare sa acceseze toate conversatiile desfasurate printr-o anumita companie, insotit de «asigurarea» ca FBI va inregistra doar convorbirile unei tinte specifice. Aceasta abordare - «aveti incredere in noi, noi sintem guvernul» - este chiar antiteza procedurilor ce trebuie urmate sub actuala legislatie privind interceptarile". CONSTANTIN VLAD Sofia se supune conditiilor impuse de UE: Bulgaria a acceptat sa inchida reactoarele vechi de la Kozlodui Guvernul bulgar a decis joi inchiderea definitiva a celor doua vechi reactoare de conceptie sovietica de la Centrala nucleara de la Kozlodui pina la sfirsitul anului 2002, in deplin acord cu dorinta de aderare la Uniunea Europeana. Singura centrala nucleara bulgara este situata in apropierea Dunarii, la 200 km nord de Sofia. Centrala are patru unitati de apa presurizata, de 440 Mw fiecare, care nu dispun de sisteme sigure de etanseizare si care au functionat intre 1974 si 1982, precum si doua reactoare de 1.000 Mw. Cele doua unitati noi, cu sarcofag bine etanseizat, au fost instalate in 1987, respectiv in 1989. Toate reactoarele sint de provenienta sovietica. In decembrie 1999, Bulgaria a fost invitata sa inceapa discutiile de aderare la Uniunea Europeana, dar UE a subliniat din start ca aceste negocieri depind de inchiderea reactoarelor in termenul mentionat. Bulgaria sperase sa inchida cele patru reactoare vechi in 2004, respectiv in 2012, dar, sub presiunea UE, a consimtit sa le inchida mai devreme. Pina in 2006, UE va acorda Bulgariei 200 milioane de dolari pentru a acoperi costurile inchiderii premature a reactoarelor si va acorda Sofiei un imprumut de 250 milioane de dolari pentru modernizarea celor doua unitati noi ale centralei. (R.P.) 