 Vara de strada, cu premii, karaoke si concerte Mai toate capitalele lumii au multe strazi pe care localnicii cinta, isi potolesc setea si se distreaza. De citeva weekend-uri bune, bucurestenii au si ei o strada intreaga transformata in terasa, unde se pot racori dupa o zi de munca ori la sfirsit de saptamina, pina pe 16 septembrie. Locului cu pricina i s-a spus Strada de Vara si face legatura intre Gabroveni si Covaci, strazi paralele cu Lipscani. De punerea in practica a excelentei idei se ocupa Akzent Media, in colaborare cu Primaria Capitalei. In timpul saptaminii, pe Strada de vara sint expuse picturi si sculpturi, iar vinerea, simbata si duminica, de la ora 21.00, cinta cite o formatie rock sau doua. Diseara, de exemplu cinta Iris, iar miine seara - Big Mamou. Ideea a avut un succes atit de mare, incit zilnic, pina la ora 19.00, se ocupa toate cele 400 de locuri de la mese. In primele zile ale Strazii de vara au fost ceva probleme cu locuitorii din zona, care protestau la adresa celor 200 de wati instalati pe scena. Insa organizatorii si cei patru bodyguarzi nelipsiti de la intrare au rezolvat situatia din mers. Clientii megaterasei sint alesi pe sprinceana, asa incit atmosfera e OK. Scandalagiii si cei cu prea mult alcool "la bord" nu au avut si nu vor avea acces nici pe viitor. Oaspetii strazii se hidrateaza cu bere, sucuri sau coctailuri si-si potolesc foamea cu mici sau snacks-uri. La concursurile care au loc aici, participa in general tineri pina-n 28 de ani, insa exista si persoane de 60 de ani care vin pe aceasta Strada sa se deconecteze. Cit despre concursuri, sint de tot felul: cine ajunge primul pe scena cu un iaurt, cine are burta mai mare, tatuaj mai frumos sau picioare mai sexy etc. Cistigatorii primesc sepci, tricouri, fotolii gonflabile, ceasuri, genti de voiaj, umbrele si alte nebunii de la sponsori, printre care se numara si Radio Total. Dupa concerte, cintarile haioase de karaoke ii inveselesc pe meseni, asta daca nu cumva formatiile prezente cinta pina dimineata. Daca n-ati fost pe Strada de vara, e cazul sa o vizitati, daca ati fost, inocularea cu microbul strazii s-a petrecut si nu mai aveti scapare. Oricum, mesajul catre organizatori ar fi unul singur: "Poate va prindem ca nu deschideti Strada de vara si la anu'..." LIVIU SERBANESCU La 15 ani, Alina nu mai capata banane gratis Alina Sorescu implineste astazi 15 ani. Aflata deja pe litoral, pentru o serie de concerte, ea isi va sarbatori aniversarea zilei de nastere in discoteca Space, din Olimp. Va avea o multime de invitati si spera sa se distreze de minune in compania lor. Alina, la ce liceu ai hotarit sa-ti continui studiile? Am depus o cerere la Colegiul Elena Cuza, fostul Liceu Pedagogic. Cum media de absolvire a scolii generale a fost mare, 9,50, cred ca nu vor fi probleme. Imi doresc sa fac parte dintr-o clasa de filologie-limbi straine. Iar in privinta facultatii, cred ca o sa urmez Jurnalistica. Cum a fost colaborarea cu Andreea Balan? Am avut o simpla colaborare, fara contract. Cind am hotarit sa cintam impreuna, i-am pus o conditie: sa renunte la stilul ei vestimentar usor obscen. A acceptat, spunindu-mi ca vrea sa-si indrepte imaginea. Nu s-a tinut insa de cuvint. Pe parcurs, mi-am dat seama ca nu ne potrivim nici ca stil, aparitie sau caracter. Eu imi voi continua, ca si pina acum, cariera solo. De la ce virsta cinti, Alina? De la 4 ani. Atunci am intrat in Minisong. La 8 ani, am participat la primul meu concurs, un festival pentru copii si tineret, la Palatul Copiilor. La 10 ani, am lansat primul album, "Voi fi o stea". Anul trecut, in vara, am lansat albumul "Alina", iar acum doua luni, albumul "In fata ta". Cum ti-l amintesti pe Ioan Luchian Mihalea? Ca pe un om extraordinar si foarte haios. La 5 ani, m-a luat in turneu, in Franta. Am mers cu autocarul. In Ungaria, la una dintre opriri, am alunecat si mi-am spart capul. El a stat tot timpul cu mine, sa ma ingrijeasca. Eram si cea mai mica din grup. Acum, ca esti la mare, te arata lumea cu degetul pe plaja? Mi se mai intimpla. Unii vin sa le dau autografe. Anul trecut, cind ma recunosteau pe plaja vinzatorii ambulanti de banane si seminte, imi dadeau pe gratis sa maninc din produsele lor. Acum, acestora nu li se mai da voie pe plaja. Ce ti-ai cumparat din primul onorariu de solista? Haine. Asta-i nebunia mea. De fapt, cumparaturile, in general. Cind am o zi libera, colind magazinele de dimineata pina seara, spre disperarea tatalui meu. Tatal tau te insoteste peste tot? Da, e consilierul meu, bodyguardul, soferul... Pe la coada listei, e si tata. Iar mama ma consiliaza in ceea ce priveste vestimentatia. Daca-ti cumperi atitea haine, nu ajungi uneori ca unele sa-ti prisoseasca? Ba da, si pe acelea le dau fetitelor din bloc, cunostintelor mele si fanelor. Ai un prieten? Nu, e inca prea devreme pentru asta. Dar prietene? Alexandra, fosta mea colega de banca, si Andreea, o prietena buna din copilarie. Si parintii, care mi-s cei mai buni prieteni si critici. ANCA NICOLEANU Turism Vacante de suflet - la manastiri Dupa ce, in perioada comunista, erau considerate doar monumente istorice, dupa 1989, manastirile au reintrat in circuitul turistic. Trebuie amintit ca in perioada interbelica, socotita de unii istorici drept cea mai prospera din istoria Romaniei, elita mergea sa se odihneasca la manastiri. In ultimii ani, tot mai multi oameni vin sa se adape la izvorul credintei, sa-l regaseasca pe Dumnezeu. Reguli stricte pentru turisti Pentru a mai cistiga niste bani necesari traiului, dar si pentru a oferi oamenilor zile de reculegere, multe manastiri ofera locuri de cazare pentru turisti. Totusi, manastirile nu trebuie confundate cu hotelurile. In manastire trebuie respectate niste reguli stricte, de exemplu, este indecent sa tulburi linistea monahala sau sa fumezi. Este considerat pacat si, de aceea, nu este permis ca femeile sa intre sumar imbracate in manastiri de calugari. Plimbarile romantice sau saruturile patimase sint si ele interzise. Se stie ca la depunerea voturilor monahale, calugarii au jurat pentru infrinarea poftelor trupesti, iar un astfel de comportament nu face altceva decit sa le tulbure existenta. In afara de aceste reguli stricte, cazarea la manastiri are multe avantaje. Pretul unei camere este mult mai mic decit la hotel, turistii credinciosi pot participa la slujbele bisericesti, iar, daca li se ingaduie, pot chiar minca laolalta cu calugarii. Chiar si cei mai exigenti gurmanzi recunosc ca nicaieri n-au mincat mai bine ca intr-o manastire, desi meniul este destul de modest. Secretul ar fi, spun batrinii, faptul ca mincarea este blagoslovita. Manastirile din Moldova, cunoscute in toata lumea Deoarece locasurile sfinte sint amplasate, de regula, in zone linistite si izolate, turistii sint atrasi si de peisajele mirifice. Salba de manastiri din Moldova si Bucovina este cunoscuta in toata lumea. In aceasta zona se ofera cazare, bineinteles, in limita locurilor disponibile, la urmatoarele manastiri: Agapia, Neamt, Sihastria, Secu, Durau, Pangarati, Agafton, Gorovei, Putna, Dragomirna, Slatina, Sucevita, Moldovita, Voronet, Magura Ocnei, Runc, Ciolpani, Parincea, Grajdeni, Moreni. In Maramuresul istoric, turistii pot fi oaspetii manastirilor Bixad, "Izvorul Tamaduirii", Rohia (unde a trait Nicolae Steinhardt), Moisei si Dragomiresti. Femeile nu au voie sa intre in manastirea Frasinei In Oltenia si zona Rimnicului, turistii pot ramine cu amintiri de neuitat trecind pe la manastirile Cotmeana, Buciumeni, Vladimiresti, Dobrovat, Lainici, Locurele, Polovraci, Tismana, Bistrita, Biserica dintr-un Lemn, Clocociov. In aceeasi zona poate fi vizitata manastirea Frasinei, una dintre cele mai cunoscute din Romania, denumita, pe buna dreptate, "Athosul romanesc". In incinta ei nu au acces femeile, este interzisa carnea si Sfinta Evanghelie este citita nonstop. Este singura manastire din tara care nu a avut averea secularizata de catre domnitorul Cuza, si nici comunistii nu s-au legat de ea. De-a lungul timpului, mai multe femei care au incercat sa intre in spatiul manastirii, incalcind astfel blestemul Sfintului Ierarh Calinic, au fost gasite moarte, in mod misterios, in padure. Femeile pot insa participa la slujbele religioase tinute la poalele muntelui, intr-un mic paraclis. In restul tarii, mai ofera cazare manastirile: Cernica, Sfintul Nicolae-Sitaru, Schitul Crasna, Suzana, Cheia, Pestera Ialomicioarei, Curtea de Arges, Valeni, Robaia, Namaiesti. Amatorii de mare se pot caza la Manastirea "Sfinta Maria" -Techirghiol, unde traieste unul dintre marii duhovnici ai Romaniei, Arsenie Papacioc. In principiu, orice manastire poate asigura locuri de cazare. Insa, cele prezentate in acest material au spatii de cazare special amenajate pentru turisti. FLORIAN BICHIR Centrul de Pelerinaje "Sfinta Parascheva" din cadrul Mitropoliei Moldovei si Bucovinei organizeaza in perioada 24-25 iulie a.c. un pelerinaj la manastirile din Bucovina. Astfel pot fi vizitate manastirile Humor, Voronet, Vatra Moldovitei, Moldovita, Sucevita si "Sf. Ioan cel Nou de la Suceava". Cei interesati se pot adresa fie la biroul Centrului de Pelerinaje "Sf. Parascheva", situat in bd. Stefan cel Mare si Sfint, fie la nr. de telefon 032/27.69.07. Locuri la cabane pentru toate buzunarele In Muntii Fagaras, cabanele unde va puteti caza sint putine si, de aceea, preturile sint pe masura. Ele variaza intre 150.000 si 400.000 lei de persoana, pe noapte. La cabana Bilea Lac, pentru o camera cu doua locuri, cu mic dejun inclus, va trebui sa scoateti din buzunar 500.000 de lei pe noapte, in timp ce o camera cu patru paturi costa 1.200.000 de lei. La Paltinu, (fosta resedinta a lui Ceausescu), camera cu doua locuri costa 500.000 de lei, iar cea de patru locuri 800.000, in timp ce la cabana Capra, pentru o camera cu doua locuri, veti plati 380.000 de lei. In Muntii Bucegi, la Piatra Arsa, pentru o camera de patru locuri pretul este de 80.000 de lei de persoana. La cabana Babele, un loc pe noapte intr-o camera de sapte paturi costa 75.000 de lei, in timp ce la Poiana Izvoarelor, un loc intr-o camera pentru doua persoane este de 60.000 de lei. In Sinaia, la vila Caraiman, pretul unui pat este de 200.000 lei pe noapte, in timp ce la Palas, un loc costa cu 70.000 lei mai mult. In Busteni si Predeal, preturile, la fel, variaza intre 150.000 de lei patul la vile si aproape 500.000 lei la hotel. In statiunea harghiteana Tusnad, o noapte la cabana Ciucas costa 150.000 lei de persoana, in timp ce la Sovata, un pat la hotel de trei stele se ridica la 630.000 de lei. ANDREI FILIPACHE ALEXANDRU NASTASE O saptamina la mare cu 400.000 de lei, in septembrie Numarul turistilor romani si straini de pe litoral, in aceasta vara, a crescut fata de anul trecut, a declarat ministrul turismului, Dan Matei Agathon. Acesta a afirmat ca numarul turistilor germani s-a dublat, iar cel al turistilor francezi a crescut cu 60 la suta, in timp ce la intern cresterea este de 12-14 la suta. Potrivit ministrului turismului, in perioada 1-15 septembrie, o saptamina la mare va costa aproximativ 400.000 de lei, pentru studenti, elevi si pensionari. IULIA ICHIM Turnul Eiffel, construit cu otel romanesc Milioane de turisti descopera, in fiecare an, istoria, cultura si stilul de viata franceze, petrecind o vacanta de neuitat la Paris. Orice tur de vizitare a Parisului are ca punct de plecare L'Ile de la Cit?, o mica insula de pe Sena, fluviul ce strabate Parisul. Cel mai important edificiu de pe insula este Catedrala Notre-Dame de Paris, capodopera a arhitecturii gotice, a carei constructie a inceput inca de la 1163. Tot pe L'Ile de la Cit? se afla Palatul de Justitie, o alta capodopera a artei gotice. Alcatuit din mai multe corpuri, acesta adaposteste, printre altele, Biserica Saint Chapelle, renumita pentru coloanele sale, si "La Conciergerie", temuta inchisoare construita in timpul regelui Filip al IV-lea cel Frumos, acum transformata in muzeu. Intregul edificiu poate fi vizitat cu un singur bilet care costa 25 de franci. Plimbarile pe Champs Elyses sint de neuitat In apropiere de la L'Ile de la Cite, pe malul drept al Senei, se afla muzeul Luvru, fosta resedinta a regilor Frantei. Luvrul adaposteste cunoscute opere de arta, repartizate in sapte mari colectii, de la perioada antichitatii pina la prima parte a secolului al XIX-lea. Parasind Luvrul, treceti spre gradinile Tuilleries pe sub Arcul Carusel, construit de Napoleon I pentru a aminti de victoriile sale. In apropierea gradinilor se afla celebra Place de la Concorde, in care se gaseste "Obeliscul" adus de Napoleon din Egipt. Din Place de la Concorde incepe cel mai cunoscut bulevard al lumii: Champs Elyses. Artera, pavata cu piatra cubica, este strajuita de alei de promenada cu castani batrini. Champs Elyses, fosta zona aristocratica, isi mentine eleganta datorita cinematografelor, restaurantelor si magazinelor de lux (precum marea galerie de parfumuri "Sephora"), dar si sediilor unor importante companii. In celalalt capat al bulevardului se ridica, maiestuos, Arcul de Triumf. Dedicat de Napoleon Marii Armate, acesta gazduieste, din 1920, Monumentul soldatului necunoscut. 25 de dolari, o zi in parcul Euro Disney Alte atractii turistice pariziene: Opera, Cartierul Latin, cu celebra Universitate Sorbona, Domul Invalizilor (in care este inmormintat Napoleon), Panth?onul (unde se gaseste Pendulul lui Foucault si sint inmormintati: Voltaire, Victor Hugo, precum si sotii Pierre si Marie Curie), Biserica Sacre Cur situata in Montmartre - cartierul artistilor, hotelul "Ritz" din Place Vendome, cabaretul "Moulin Rouge", gradinile Luxembourg, cartierul Defense, construit in stil futurist, sau parcul de distractii Euro Disney. Pentru o zi petrecuta la Euro Disney va trebui sa scoateti din buzunar nu mai putin de 25 de dolari. Totusi, cel mai cunoscut monument din Paris este, fara indoiala, Turnul Eiffel, simbolul orasului. Construit cu ocazia expozitiei universale din 1889, acesta este format din 15.000 de piese metalice, are trei etaje si este inalt de 327 de metri. La fiecare nivel se afla restaurante, urcarea facindu-se cu ascensoarele originale, montate chiar de constructorul turnului, Gustave Eiffel. Pe unul dintre picioarele turnului, aproape de baza, se afla o placa pe care sta scris: "Otel adus de la Resita". La Paris se poate ajunge cu avionul (circa 300 de dolari), cu autocarul (300 de marci), dar si cu trenul. Va puteti caza la hoteluri de 3, 4 sau 5 stele, cu preturi variind intre 300 si 1.700 de franci/noapte, sau in hoteluri situate in suburbiile orasului, unde preturile sint sub 100 de franci/noapte/persoana. Pentru a circula mai usor prin Paris, va puteti procura abonamente pentru toate mijloacele de transport in comun (la preturi cuprinse intre 150 si 350 de franci, in functie de numarul de zile cit este valabil abonamentul). De asemenea, puteti apela la tichetul "Open Tours" (350 de franci), care va permite transportul in Paris cu autobuze etajate. ALEXANDRU NASTASE ANDREI FILIPACHE Curier medical Cocktail de sezon impotriva caniculei Apa minerala, calciu si sucuri naturale Vremea calda, din ultimele zile, ii pune deopotriva la grea incercare atit pe cei bolnavi, dar si pe cei sanatosi. Pentru a face fata cu bine caldurii, va oferim citeva sfaturi care ne pot feri de neplaceri. - Deoarece prin transpiratie se elimina pe linga o cantitate mare de apa si o mare parte din sarurile necesare organismului (sodiu, potasiu si calciu), pierderile trebuie compensate in special cu ajutorul apei minerale, al ceaiurilor indulcite (de preferinta cu miere), sau al sucurilor de fructe si legume; - Pentru copii se recomanda ape minerale cu continut mineral slab, sub 500 mg/l - Borsec, Biborteni, Vatra Dornei; - In perioadele cu temperaturi crescute se recomanda apele minerale cu continut mai mare de calciu (Ca) si magneziu (Mg) - in special in cazul copiilor, batrinilor si femeilor aflate la menopauza. In afara unor contraindicatii, se recomanda sa se consume cel putin 2-2,5 l de apa minerala pe zi; - In zilele foarte calduroase trebuie suplimentat consumul de calciu, fie in alimentatie (lapte, iaurt, brinza de vaci), fie prin medicatie (cel mai eficient si mai usor de asimilat este calciul efervescent, o tableta pe zi, dizolvata intr-un pahar cu apa, luat cu cel putin doua ore inainte de masa, asigurind astfel nevoia zilnica de calciu). - Sucurile de varza proaspata, coacaze si telina - 1 sau doua pahare pe zi, inainte de masa - sint cele mai indicate datorita proprietatilor lor remineralizante si rehidratante. Oamenii de stiinta confirma o straveche zicala populara Fiecare cu durerea lui Perceperea durerii difera la oameni cam tot atit de mult cit si amprentele fiecaruia, conchide cel mai elaborat studiu asupra durerii realizat pina in prezent. O echipa de cercetatori americani, condusa de dr. Jon-Kar Zubieta, de la Scoala de Medicina a Universitatii Michigan, a analizat pe un lot de voluntari efectele aceleiasi forme de durere - injectarea in muschiul maxilar, timp de 20 de minute, de apa sarata in concentratie foarte mare - care mimeaza durerea cronica - procedeu numit stiintific perturbare temporomandibulara comuna. S-a constatat ca "reactia la durere" a creierului fiecaruia nu este niciodata aceeasi, unii fiind mai rezistenti decit altii. "O asemenea variatie poate fi de folos in a explica de ce unii oameni reactioneaza diferit la senzatiile si la medicatia impotriva durerilor", a declarat Zubieta, intr-un interviu acordat Agentiei Reuters. Studiul a implicat folosirea unei tehnici sofisticate de scanare, pentru analizarea felului in care neurotransmitatorii chimici din creier, cum este endorfina, reactioneaza cu receptorii de pe suprafata neuronilor si reduc sau blocheaza mesajele de durere emise de corp catre creier. Endorfinele controleaza si reactia organismului la stres, regleaza secretia hormonala si determina starile psihice. La rindul lor, starile psihice influenteaza perceptia durerii. Afara de masuratorile cu aparatura de laborator, cei 20 de subiecti care au participat voluntar la realizarea studiului au fost rugati sa descrie in termeni subiectivi perceptia fizica a durerii: "ascutita", "ciupitoare", "arzatoare" etc. Asa si cu perceptia emotionala: "tematoare", "infricosatoare", "cruda", "muscatoare" s.a.m.d. Specialistii americani spera ca noul lor studiu sa ofere o mai buna intelegere a durerii si a modurilor in care poate fi tratata. CONSTANTIN VLAD Autoritatile scotiene i-au avertizat pe narcomani ca risca sa contacteze o infectie rara si potential fatala, cu asa-numita bacterie "carnivora" (Clostridium novyi), care cauzeaza maladia botezata fasciita necrotica. Doua astfel de cazuri au fost detectate saptamina trecuta in nordul Scotiei, ambele victime fiind consumatoare de droguri. Pe ansamblul Marii Britanii si al Irlandei, mai mult de 40 de persoane dependente de heroina au murit anul trecut din cauza infectarii cu clostridium, cel mai mare numar de cazuri fiind inregistrat in Glasgow. In luna iunie 2000, Clostridium novyi a fost izolata la narcomani, oamenii de stiinta britanici fiind de parere ca aceasta a fost intiia oara cind bacteria "carnivora", care se gaseste in sol si in fecalele animalelor (constituind o bine cunoscuta cauza a infectiei animalelor domestice), cauzeaza o epidemie in rindul consumatorilor de droguri injectabile. Tot anul trecut, alte 60 de persoane care dezvoltasera simptome de fasciita necrotica au fost tratate cu succes. "I-am sfatui pe consumatorii de droguri sa nu si le mai injecteze sau, daca dependenta lor e atit de puternica incit trebuie sa ia constant heroina, ar trebui sa o fumeze", recomanda dr. Jim McMenamin, consultant al autoritatilor medicale municipale din Glasgow. CONSTANTIN VLAD Vaccin de Techirghiol Cura egipteana cu namol creste rezistenta la infectii a organismului O metoda terapeutica extrem de simpla, dar deosebit de eficienta in multe afectiuni, aflata la indemina celor care isi petrec vacanta pe malul marii, este cura cu namol. Din punct de vedere fizic si chimic, namolul este un amestec de substante organice si anorganice care contin importante cantitati de vitamina C si B, substante carotenoide (care stimuleaza formarea bronzului si protejeaza impotriva cancerului de piele), substante cu rol antialergic. Actiunea antibacteriana explica si multe dintre efectele antireumatice ale namolului. Datorita actiunii sale de stimulare a imunitatii naturale a organismului - prin cresterea sintezei de anticorpi -, namolul are un adevarat rol de "vaccin" natural. Prin carbonatul de calciu, namolul are si efecte emoliente asupra pielii. Cura cu namol, denumita si cura egipteana, consta in expunerea zilnica la soare, timp de 10-15 minute, dupa care se aplica pe tot corpul namol. Acesta se lasa pe piele pina cind se usuca si pina cind pielea incepe sa transpire. Dupa aplicatiile cu namol se recomanda o jumatate de ora de odihna pe plaja. "Se recomanda ca expunerea sa se desfasoare in timpul diminetii si dupa-amiaza, pentru a evita aparitia insolatiei sau a accidentelor vasculare cerebrale", este de parere conf. dr. Adriana Nica, medic balneolog la Spitalul Universitar Bucuresti. Cura cu namol se poate face si sub control medical, in statiunile de pe litoral. "Namolul de Techirghiol are calitati terapeutice indubitabile", este de parere dr. Adriana Nica. Indicatiile curei egiptene sint bolile reumatismale, afectiunile ginecologice cronice, convalescenta dupa interventiile ortopedice, bolile cronice ale sistemului nervos periferic. Namolul poate fi aplicat si sub forma de impachetari partiale sau totale, cataplasme, bai de namol, tampoane vaginale cu namol. Cei care urmeaza aceasta cura trebuie sa consulte in mod obligatoriu medicul care identifica clar pacientii care au contraindicatii. Aceste contraindicatii se refera la bolile dermatologice sau la afectiunile circulatorii. GETA ROMAN Ciocolata ca drog Potrivit cercetatorilor americani de la Universitatea din San Diego, California, ciocolata determina secretia in organism a unor substante care imita efectele canabisului, substanta folosita la prepararea drogurilor. Conform cercetatorilor, asa se explica dependenta celor care consuma zilnic ciocolata. Noi teste impotriva hepatitei C Luni, au fost omologate in Statele Unite doua teste noi de depistare a hepatitei C denumite Amplicor HCV Test si Cobas Amplicor HCV Test. Cu ajutorul acestor teste, medicii vor putea identifica boala mult mai eficient si vor putea recomanda un tratament eficace, inainte ca boala sa se agraveze. Hepatita C este o infectie virala a ficatului, care poate fi uneori fatala. Conform estimarilor, trei la suta din populatia mondiala este infectata in prezent cu acest virus. (T.D.) Insecticidele cresc riscul nasterilor premature Femeile insarcinate care consuma alimente tratate cu DDT - insecticid folosit in agricultura - risca sa nasca prematur, iar copiii sa fie subponderali. Potrivit unui studiu publicat in "The Lancet", copiii ale caror mame au consumat alimente contaminate cu DDT au un risc crescut de mortalitate, stiut fiind faptul ca o greutate mica la nastere duce la o mortalitate infantila crescuta. Reumatismul ataca si dintii Bolnavii care sufera de artrita reumatoida sint predispusi riscului de a face boli cronice ale gingiilor, care pot duce la pierderea dintilor sau a masei osoase, spun cercetatorii australieni. Din studiul oamenilor de stiinta australieni, efectuat pe 130 de persoane, a reiesit ca cei care sufereau de artrita reumatoida sint de doua ori mai predispusi la paradontoza decit cei care nu erau bolnavi. (T.D.) Sifilis la dublu In Romania, numarul cazurilor de sifilis s-a dublat in ultimul an, iar cel al infectiilor cu HIV/SIDA a crescut de aproape patru ori. Statisticile pe anul 2000 arata cifre ingrijoratoare: zece mii de cazuri de sifilis (161 numai la nou-nascuti) si peste 7000 de persoane bolnave de SIDA. 70 la suta din baieti isi incep viata sexuala inainte de casatorie, procentul fiind mai mare decit la fete, iar proportia baietilor care incep viata sexuala inainte de a implini 16 ani este de patru ori mai mare decit cel al fetelor care fac acest lucru. (T.D.) Litoral 2001 De luni, "Bulina Rosie" vine pe plaja ta! Incepe "EZ Summer Party" Echipa bulinarilor incepe, de luni, sarabanda pe litoral: nebunia estivala "EZ Summer Party", cea mai buna petrecere din vara asta, la care sint invitati toti cei care au ales sa-si rasfete tegumentul la Marea Neagra, dar si cei ramasi acasa sa infrunte, cu eroism, canicula! Petreceri nebunesti, cu premii trasnite, concursuri hazlii si recompense grase pentru cititorii fideli, iata numai citeva dintre surprizele la care va trebui sa te astepti vara asta, daca te-ai alaturat echipei "Evenimentului zilei". Daca ai ales sa incepi ziua cumparind ziarul cu bulina, te poti astepta la cele mai insolite surprize. De la Constanta si pina la Vama Veche, nici un centimetru de plaja nu va ramine necercetat: daca sinteti "prinsi" citind "Evenimentul zilei", bulinarii va vor oferi cadouri, dupa cum va e norocul, de la material promotional - tricouri si sepcute - pina la surprize mai consistente, cu care va veti "confrunta", desigur, la fata locului. Azi n-a trecut "Bulina Rosie" pe plaja ta? Iti ramine talonul publicat in pagina noastra de litoral: urmeaza instructiunile si poti primi un pachet Alo, un radiocasetofon auto sau o trusa completa de pescuit Gipo Pescar! Simbata seara dati cu totii fuga la Costinesti! Bulinuta asculta muzica! Incepind de la ora 21.00, sintem cu totii pe plaja, la superconcertul Assos Music Tour, cu trupele Sistem, Neurotica, Vita de Vie si Cargo. Duminica noapte? Cea mai mare petrecere "Evenimentul zilei"! Urmariti echipa, sa va spunem unde! DIANA EVANTIA BARCA Cersetorii au declansat actiunea "Din nou la mare" Printre turistii care se bronzeaza linistiti in bataia brizei au inceput sa apara cersetorii. Unul dintre ei, mai indraznet, se plimba ieri in doua cirje printre prosoapele asternute pe nisip. "Vin in fiecare an pe aici. Daca politia tot ne trimite acasa, eu le spun ca sint din Constanta, ca nu am acte si nici nu am facut ceva rau. Si am ajuns aici "pentru ca se poate cistiga un ban", ne-a spus, simplu, cersetorul. 3rei Sud-Est isi lanseaza noul album in Olimp 3rei Sud-Est vor lansa astazi, in direct, incepind cu ora 22.00, in cadrul emisiunii "Party Time", de la Antena 1, albumul "Sentimental". Cu aceasta ocazie, Laurentiu, Mihai si Viorel ii asteapta la discoteca Paparazzi din Olimp pe toti fanii lor. Se va lasa cu mare cintare, si nu numai. O serie de surprize sint special pregatite pentru admiratorii trupei. Se spune ca acest album este cel mai bun produs muzical semnat pina acum de cei de la 3rei Sud-Est. (A.N.) Vita de Vie creste si pe nisip Dupa un concert incendiar sustinut aseara la Brasov, rockerii de la Vita de Vie vor concerta astazi pe plaja din Costinesti, de la ora 21.00. Miine, cei cinci bucuresteni cinta pe plaja din Cap Aurora, in emisiunea live "Vara ispitelor", de la PRO TV, care incepe la ora 22.00. Bronzul dintre gunoaie Multi dintre turistii impacati cu ideea ca se lafaie la soare, ignora gramezile de gunoaie aflate pe unele portiuni de plaja. Daca, pe portiunile de plaja ingradite de particulari, in fiecare zi se face curatenie - se pare ca in anumite zone, administratorii locali asteapta ca marea sa le faca curatenie. ( B&C) Baie de nisip Celor satui de apa marii le-a ramas varianta unei bai de nisip. De placere sau pentru a se feri de razele soarelui, mai multi turisti au vrut sa fie ingropati in nisip. Ideea a prins repede pentru ca, in scurt timp, mai multe grupuri s-au intrecut in a se "tapeta" pe tot corpul cu nisipul fin. La Eforie Nord, Fetele se plimba cu pasarica-n mina Batrinul pilot Larion Fetis confectioneaza "pasarici de litoral", minat de pasiunea sa pentru zbor "Ia pasarica, ia pasarica", te indeamna unul dintre vinzatorii ambulanti de pe plaja de la Eforie Nord, un batrinel simpatic cu o palarie din paie pe cap, innegrit de soarele arzator. El vinde mici pasari, fabricate din hirtie, care se rotesc in bataia brizei de mare, in miinile copiilor. Larion Fetis are 67 de ani. De fel este de linga Mamaia. In trecerea lui pe plaja, aproape neglijata de turistii care se bronzeaza ori se bucura de valurile Marii Negre, batrinul duce pe umeri povestea vietii unui fost aviator ajuns sa construiasca "pasarici de litoral", spre bucuria nepoteilor. Fost pilot de aviatie vreme de mai bine de 30 de ani, bunicul Larion imbina pasiunea pentru zbor cu dorinta de a mai pune un ban de-o parte, tot pentru nepoti. "Timp de noua luni construiesc aceste micute jucarii, din septembrie pina in mai. In extrasezon muncesc din placere si din nevoie. Mi-am ales sa confectionez aceste mici pasarele pentru ca imi amintesc de vremea cind zburam. Si, oricum, trebuie, pe linga pensie, sa mai pun un ban deoparte, macar pentru inmormintare si pentru nepotei", ne-a spus batrinul Larion. De teama sa nu afle fostii sai colegi aviatori, omul a fost mai retinut cind i-am spus ca sintem ziaristi. Ne-a spus, totusi, ca face pasarele din hirtie de citiva ani. "Nu pot sa ma bucur de viata daca nu fac ceva. Pe mine m-a obligat si nevoia. Mai ales dupa ce mi-am pierdut banii la FNI. Mi-e rusine sa imi spuna copiii ca nu am strins un ban toata viata", ne-a mai marturisit Larion Fetis. In cele din urma, vorba lui, bucuria copiilor imbinata cu pasiunea nu poate face rau nimanui. Ba, dimpotriva. BARDO Si CANA Creme de soare pentru orice buzunare Daca vreti sa plecati in concediu nu uitati sa strecurati printre bagaje o lotiune de plaja. In comert exista tot felul de creme care mai de care mai pretentioase. Cu 48.000 de lei puteti cumpara o lotiune Gerovital pe care sa o folositi inainte de expunerea la soare. In caz ca va tine buzunarul, la magazinele din centru gasiti lotiuni sofisticate, gen Ambre Solaire, la 178.000 lei, sau Nivea Sun Screen, la 120.000 lei. Spre deosebire de alte lotiuni ieftine, acestea au avantajul ca rezista dupa o baie in mare. E bine sa stiti ca in primele zile de plaja arsurile pot aparea cel mai usor deoarece pielea nu secreta destula melanina. Aceasta este o substanta care are rol de agent de protectie a pielii. Sfatul nostru este "sa ajutati" epiderma sa se bronzeze frumos, folosind o crema cu un factor de protectie mare. MARINA ENE Atributii noi pentru baietii cu colac Salvamarul iti pazeste cearsaful Turistii care se avinta in larg vor sa "nu ne mai trageti pe dreapta" Echipa de salvamari din Eforie Nord, care ii supravegheaza in permanenta pe cei care vor sa treaca "fraudulos" geamandurile, intentioneaza ca, in scurt timp, sa puna la bataie si un "rond de noapte", scaldatul sub clar de luna fiind interzis. Cristian Luta, seful echipei de salvamari din sectorul 1- Eforie Nord, spune ca din acest an, pe linga atributiile specifice, salvamarii vegheaza si asupra sigurantei bunurilor turistilor de pe plaja. Se pare insa ca problemele salvamarilor ramin tot la nivelul marii, foarte multi turisti care se avinta in larg, dupa ce sint intorsi din drum, ridicindu-le baietilor cu maiouri rosii plaja in cap. "Unii sint iresponsabili, isi risca viata indepartindu-se foarte mult de mal, iar cind mergem dupa ei se iau de noi sau ne vorbesc foarte urit in fata tuturor", spune Cristian Luta. El este de parere ca, desi conditiile materiale sint precare, profesionalismul colegilor sai se ridica la nivelul salvamarilor din "Baywatch" si spera ca, totusi, intr-o zi, sa beneficieze de dotari aidoma celor din bine cunoscutul serial american. (D.B., P.C.) Comisia anti-saracie a calculat: 143 de ani de munca pentru a cumpara o casa Fata de inceputul anilor 90, numarul celor care nu mai au nici dupa ce bea apa aproape s-a dublat, in timp ce numarul celor care traiesc la limita saraciei se apropie vertiginos de 50%. Acestea sint doar citeva din elementele date publicitatii ieri de Comisia anti-saracie si promovare a incluziunii sociale, infiintata recent si aflata in subordinea primului ministru. Din datele puse la dispozitia comisiei de specialistii Institutului de Cercetare a Calitatii Vietii (ICCV), concluzia este una simpla: politicile de combatere a saraciei aplicate pina acum ori au fost concepute gresit, ori au pierdut ceva din vedere. De la saracia egalitarista, la cea moderna Saracia a existat si pe vremea comunistilor numai ca de atunci nu exista date oficiale. Politicile sociale practicate pina in 1990 vizau o bunastare egalitarista - toti pentru unul si unul pentru toti. Ajutoarele se distribuiau uniform, fiecare noua familie primea, mai devreme sau mai tirziu, o casa, sau si-o construia din economii, banii erau cam aceiasi, piata era la fel de saraca pentru majoritatea locuitorilor. Desi mentinuta inca trei ani dupa schimbarea regimului, politica egalitarista nu a mai avut efect, primele estimari facute publice de ICCV si organismele internationale producind un soc international. In 1993, intre 22 si 28% din populatia tarii noastre era saraca, pentru ca in urmatorii ani, pe fondul deteriorarii situatiei economice - fabrici inchise, somaj, inflatie -, numarul celor care traiau in mizerie sa creasca. In 2000, indica cifrele, 10 milioane de locuitori ai Romaniei traiau la limita de jos a existentei. De remarcat insa ca este o mare diferenta intre saracii din 1990 si cei din 2000. Saracii anilor 90 nu-si faceau probleme decit pentru cheltuielile zilnice, ei aveau deja "acumulari" din vechiul regim: o casa, un frigider, un televizor. Saracii anului 2000 se confrunta cu alt gen de saracie - o saracie moderna, data de conditiile de viata: nu au casa, nu-si pot procura una sau risca sa o piarda pentru ca veniturile lunare sint mici, au datorii, nu pot merge la scoala, nu-si gasesc slujba. In categoria saracilor moderni intra si cei care au un loc de munca, dar banii cistigati nu le ajung pentru a tine pasul cu tehnica - nu-si permit o masina, un aparat de aer conditionat un calculator sau un cuptor cu microunde. O persoana din trei nu mai ajunge pe linia de plutire Lipsa unei locuinte sau mai bine zis lipsa ei devine o problema din ce in ce mai acuta a tinerilor. Unei familii proaspat intemeiate nu-i ajunge, practic, o viata pentru a-si cumpara o casa modesta. Doi tineri care cistiga, in medie, echivalentul a 100 de dolari pe luna fiecare si se intretin singuri au nevoie de 99 de ani de munca pentru a-si cumpara un apartament cu doua camere sau 143 de ani pentru unul cu trei camere. Cu sprijinul parintilor, timpul de asteptare pina la cumparare scade la 11 ani si 6 luni. Tinerii sint doar una dintre categoriile cele mai afectate de saracie din Romania. Familiile cu multi copii sint o alta categorie. In 1998, aproape 50% din copiii cu virsta intre 7 si 15 ani, si traiau in familii sarace. Aparitia primului copil intr-o gospodarie mareste cu 50% riscul de saracie, iar efectul trebuie urmarit in timp. Copilului provenit dintr-o familie saraca i se reduc semnificativ sansele de a reusi in viata. Riscul abandonului scolar intr-unul din aceste cazuri este de 2,5 ori mai mare decit in altele. Nici familiile in care capul familiei este somer nu sint mai putin expuse - aici, riscul de saracie este prezent in 60% din cazuri. Agricultorii, pensionarii, rromii si tinerii exclusi de pe piata muncii sint alte categorii la fel de expuse. O persoana din trei nu mai reuseste sa ajunga pe linia de plutire, nu se mai poate adapta schimbarilor. MIHAELA BALEA Bila alba / Bila neagra Marian Fotache, boschetar Populatia Romaniei se poate imparti in oameni hoti si oameni cinstiti. De cele mai multe ori, din cea de-a doua categorie nu fac parte oameni bogati. Surprinzator pentru multi, boschetarul Marian Fotache pare a face parte din categoria celor cinstiti. Intr-o noapte, in loc sa stea sa traga din punga de aurolac, Marian a reusit sa prinda un hot care tocmai sparsese un magazin. Dupa ce l-a predat pe hot fortelor de ordine, ca un adevarat erou extraterestru, Marian si gasca lui de aurolaci au pazit magazinul spart, pina la sosirea unei patrule de politie. A fost recompensat de patronul magazinului cu o hirtie de 50.000 de lei, cu care si-a cumparat medicamente. Fost soldat la jandarmi si absolvent al unui curs de operare pe calculator, Marian are o singura tristete: ca nu e lasat sa munceasca cinstit, ca nimeni nu-l angajeaza cu carte de munca. Consiliul National al Audiovizualului Toata lumea stie cel putin un banc cu blonde. Mai putin Consiliul National al Audiovizualului. Pina si blondele se amuza auzind bancuri cu blonde. De aceea, ideea celor de la Graffiti/BBDO pentru promovarea unui serviciu al Cosmorom printr-un banc cu blonde a fost apreciata de telespectatorii de toate culorile parului. Mai putin de stimabilii bruneti de la CNA. Intervenind intr-o campanie publicitara simpatica printr-o decizie in care se invoca "demnitatea acestui grup de persoane prin sugerarea unei inteligente reduse a membrelor lui", CNA intra in penibil. E o dovada ca, uneori, institutiile bugetare par cam batute in cap, de soare. Mai mult, decizia organismului condus de Serban Madgearu este ea insasi ofensatoare pentru purtatoarele de par balai, care s-ar putea simti jignite, abia acum, cind un document oficial face o distinctie intre ele si roscate, de exemplu. Producatorii de ciuperci, loviti de psihoza otravirilor Psihoza ciupercilor otravitoare este pe cale sa falimenteze una dintre afacerile de viitor ale Romaniei. Producatorii de ciuperci il acuza pe primarul PSD Neculai Ontanu ca a declansat o reactie in lant cind a decis interzicerea comercializarii ciupercilor in sectorul 2 al Capitalei. Exemplul lui a fost urmat de primarii Sibiului si Ploiestiului, ultimul ducind in extremis embargoul impotriva buretilor: "Sa nu mai vad picior de ciuperca!". Ca un bulgare de zapada care creste pe masura ce se rostogoleste, masurile edililor au ajuns sa submineze unul dintre punctele programului de guvernare - stimularea ciupercilor de cultura. Primarii respectivi s-au grabit sa interzica ciupercile fara sa se gindeasca la repercusiunile psihologice asupra acestui segment economic. Nimeni nu a optat pentru informarea populatiei, astfel incit oamenii sa discearna intre ce este periculos si ce este comestibil. Nimeni nu le-a spus oamenilor citeva lucruri simple. De exemplu, statistica medicala arata ca toate intoxicatiile sint provocate de ciupercile spontane (adunate din paduri sau de pe cimp). In toata cariera sa, directorul OPC Bucuresti, Victoria Virgolici, nici macar nu a auzit ca cineva sa fi fost otravit cu ciupercile de cultura: "Categoric, nu au existat astfel de cazuri. Pentru ca nu este posibil. Miceliul de cultura se produce in eprubeta, iar pamintul in care cresc e sterilizat. Este o tehnica deosebit de complexa si sigura. Daca vreun primar a interzis comercializarea ciupercilor proaspete, chiar daca sint de cultura, poate fi dat in judecata de producatori. Si va plati despagubiri". Inaltii functionari din Ministerul Agriculturii s-au luat cu miinile de cap cind au auzit declaratiile primarilor si mai ales cind firmele cu ciupercarii le-au prezentat consecintele din bilant. Pentru a stavili zelul in exces al edililor, la minister se pregatesc o serie de masuri care sa atenueze, cit se mai poate, psihoza declansata. Cind l-am contactat telefonic, directorul Departamentului de horticultura, Petre Mocanu, era nervos peste poate: "De unde stiu ei despre ce este vorba? Domnii primari sint producatori de ciuperci? Nici macar cind se oxideaza, ciupercile de cultura nu provoaca toxiinfectii. Noi ne chinuim sa ne incadram in programul de guvernare, unde se prevede stimularea productiei de ciuperci, si acum ne trezim cu declaratiile astea. Tocmai studiez politica vamala la importuri de ciuperci, sa vedem ce se poate face in domeniu si care este situatia. In loc sa mincam ciuperci proaspete si sigure, primarii ne obliga sa consumam conserve din Egipt, Siria, Austria. Nu cred ca este ceva intentionat pentru a lovi producatorii. Din nestiinta s-a ajuns aici!". Afacere de zece miliarde, la un pas de faliment Producatorii sint disperati din cauza pierderilor si socati de ignoranta primarilor. Firmele care culeg ciuperci din flora spontana sint mai linistite, deoarece majoritatea cantitatii adunate din paduri se exporta. "Daca nu sint bune la noi, nici o problema. Nemtii si italienii sint clientii nostri fideli. Asta este, la noi nu se poate, la ei, da. Nimeni nu vrea sa inteleaga ca toate otravirile s-au produs cu ciuperci culese de necunoscatori", ne declara un patron care doreste sa ramina anonim. Firma "Ryan Company", din Vilcea, este cel mai mare producator autohton de ciuperci de cultura. Deserveste o multime de ambasade, lantul localurilor Pizza Hut si chiar Parlamentul Romaniei. In zilele scurse de la interventia lui Ontanu, "Ryan Company" a pierdut citeva sute de milioane de lei din desfacerea pe piata libera. Pentru a contracara toata nebunia, patronul Gabriel Costache s-a gindit sa afiseze la vedere, in locurile unde se comercializeaza ciupercile sale, certificatul fitosanitar care atesta calitatea comestibila a marfii. Este insa convins ca e nevoie de timp pentru a se depasi momentul delicat: "Sint pe cale sa-mi pierd toate investitiile. Am bagat mai mult de 10 miliarde de lei in afacerea asta si acum pierd totul din cauza campaniei din ultima vreme". Deocamdata, oamenii trebuie sa retina ca nici una dintre ciupercile culese de ei nu poate fi sigura, indiferent de cunostintele botanice retinute in scoala. Din cauza mutatiilor genetice, uneori numai testele microscopice pot identifica toxinele ucigase dintr-o ciuperca. De aceea, este bine sa consumati doar ciuperci cumparate, insotite de certificatul fitosanitar care atesta calitatea. MARIANA BECHIR CNA se pune la mintea blondelor! "Informatii CFR? As vrea sa stiu cit face trenul de la Bucuresti la Constanta? "O secunda...". "Multumesc frumos!". Ati recunoscut probabil unul dintre cele trei spoturi TV la cartela reincarcabila Cosmo. Difuzate timp de doua saptamini pe principalele posturi de televiziune romanesti, spoturile cu pricina au facut valuri in rindul femeilor. Nu toate, ci cele blonde si, bineinteles, nu toate blondele, ci doar unele, lipsite, sa zicem, de un simt al umorului care, ce-i drept, poate fi interpretat drept jignitor. Campania "Povesti cu blonde", realizata cap-coada de Graffiti/BBDO in numai 60 de ore, a creat un nou front feminist. Blonde de pe tot cuprinsul tarii si-au exprimat indignarea. Ca urmare a semnalului de alarma tras de femeile cu aceste caracteristici, Consiliul National al Audiovizualului a demarat campania de monitorizare a clipurilor publicitare asa-zis "ofensatoare". "Reclama atinge demnitatea acestui grup de persoane" Concluzia CNA, comunicata printr-o scrisoare tuturor televiziunilor si posturilor de radio care au difuzat reclamele, a fost urmatoarea: "Continutul acestor mesaje promotionale se inspira din anecdotica urbana referitoare la persoane blonde de sex feminin, avind potentialul de a atinge demnitatea acestui grup de persoane prin sugerarea ideii unei inteligente reduse a membrelor lui. Fapta constatata poate fi calificata drept contraventie, intrunind conditiile prevazute de Legea 148/2000 privind publicitatea, art. 6 lit. f si conditiile definite de Ordonanta Guvernului nr. 137/2000, art. 19". Pina la urma, CNA s-a intilnit cu reprezentantii Graffiti/BBDO si totul s-a stins in termeni amiabili. Nu de alta, dar campania "Povesti cu blonde" e deja de domeniul trecutului, ea incheindu-se oficial pe 8 iulie 2001, asa ca CNA nu mai are ce penaliza. Blonda din reclama e, de fapt, bruneta Numele celebrei blonde e Iuliana Margarit. S-a nascut pe 4 iulie 1976, in Constanta si a terminat anul trecut Facultatea de Teatru, Universitatea Hyperion. Are la activ citeva roluri episodice, ca actrita, in trupa Teatrului Inexistent din Bucuresti. Inainte de campania "Povesti cu blonde" a mai aparut in doua spoturi, a facut la un moment dat parte si din echipa raposatei emisiuni "Duminica in familie" si cam atit. Deocamdata. Iuliana e o fire optimista si perseverenta. N-are catel, n-are pisica, n-are masina. Are insa prieten, Razvan, consilier in Ministerul Finantelor. Si mai are, sa zicem, o mica afacere, in Satul de Vacanta din Mamaia. De fapt, cei care conduc afacerea sint parintii si fratele Iulianei, Victor. Un tinar de 23 de ani, care "nu prea face nimic", il piraste Iuliana. "Marea" afacere consta intr-un joc, in parcul de distractii. Clasicul concurs de caluti cu bile. Pentru reclama la Cosmorom, Iuliana a fost "racolata" de la teatru. A dat o proba, iar a doua zi s-a prezentat la filmari. Au mai vopsit-o nitel (ea era tot blonda, iar la origini bruneta), i-au pus gene false, o alunita, asa sa para o Barbie putin, dar nu mai spun ca se supara femeile cu anumite caracteristici. Intr-o singura zi au fost definitivate dintr-un foc cele trei spoturi. Si asta in ciuda ploii, care "mi-a udat rochia leoarca". E vorba despre rochia aia roz, care nu e din te miri ce garderoba, ci-i "a mea, proprie si personala". Iulianei ii place rozul la nebunie. Tot la nebunie, ii plac copiii. Si-i place si Spania. Si n-ar strica nici un Ferrari sau un BMW. Si mai are o "boala". Victor. "Cel mai important om din viata mea". In opinia ei, un om adevarat trebuie sa fie sincer. Si sa nu uite niciodata de unde a plecat. De cind cu spoturile astea, Iuliana e remarcata, acostata: "Uite-o pe blonda aia!". Unii, mai glumeti, o abordeaza cu de-acum celebra intrebare "Cit face trenul de la Bucuresti la Constanta?" Blonda noastra nu se supara. Dimpotriva, face misto. "La ce crezi ca se gindeste o blonda atunci cind isi priveste venele?", ma intreaba ea. "Sa le tai sau sa le las sa-mi creasca?!". RADU MEIROSU Telegrafice Nebun hacuit de tren Unul dintre "pacientii" Spitalului-penitenciar Grajduri, judetul Iasi, a fost hacuit ieri dimineata, in jurul orei 6.00, de tren. Detinutul a fost surprins de rapidul Iasi-Bucuresti si taiat. Spre surprinderea cadrelor medicale, barbatul in pijama a scapat cu viata, desi avea o bucata din calota craniana taiata si un picior facut bucati. Spitalul-penitenciar Grajduri este locul in care sint adusi cei mai sadici criminali care au fost gasiti fara discernamint in momentul producerii faptei. Detinutul calcat de tren se numeste Alexandru Halpau (68 de ani) si este, in continuare, inconstient. (C.D.) Ciupercile au bagat in spital alti trei copii Trei din cei sapte copii ai familiei Cernat din satul Greci, Bacau, Cristinel (2 ani), Razvan (8 ani) si Catalin (9 ani), sint internati la Spitalul Judetean Bacau, intoxicati cu ciuperci. Buretii au fost culesi de sora lor mai mare, Roxana (16 ani), care nu face deosebirea intre cei comestibili si cei otravitori. Potrivit medicilor, ei sint acum in afara oricarui pericol. (C.T.) Boala la cornet Inspectorii Directiei de Sanatate Publica Iasi au inceput controalele riguroase la toate dozatoarele de inghetata din municipiu. "In 5 cazuri, incarcatura bacteriologica era foarte mare. Acest lucru inseamna ca inghetata este preparata in conditii total neigienice - vasele in care este pusa compozitia nu sint spalate, la fel se intimpla si cu dozatorul. In aceasta situatie, orice consumator de inghetata se poate imbolnavi de toxiinfectie alimentara", a declarat dr. Cornelia Teodorescu, seful Corpului de inspectori de stat din cadrul DSP Iasi.(C.D.) Pana de curent la Parchetul Iasi Cladirea Parchetului Iasi a ramas ieri in bezna si fara telefoane mai bine de o ora si jumatate. La ora 10.45, in toate birourile s-au stins neoanele si aerul conditionat, iar telefoanele nu mai aveau ton. De vina a fost o defectiune tehnica, produsa din cauza unor sapaturi care se executau pe o strada din apropiere. Unul dintre muncitori a retezat cu hirletul un morman de fire, fara sa stie ce se intimpla. (C.D.) Interventii chirurgicale la 40 de grade Celsius De o saptamina, medicii botosaneni sint nevoiti sa inceapa interventiile chirurgicale inca de la orele sase dimineata, din cauza temperaturilor ridicate, de peste 25 de grade C. Si in aceste conditii, temperaturile in salile de chirurgie ale Spitalului Judetean Mavromati din Botosani ajung, in zilele toride, pina la 40 de grade C, din cauza lipsei unor instalatii de ventilatie. La cresterea temperaturilor interioare contribuie si instalatiile de iluminat, care sint vechi si gresit amplasate. (C.D.) Doi jandarmi dezertori au fost gasiti inecati in Dunare Caporalul Ion Zaharia, din comuna Chiscani, judetul Braila, jandarm la UM 0412 Fetesti, s-a inecat in Dunare, in timp ce incerca sa-si salveze camaradul, soldatul Zoltan Kurko. Ei au fost gasiti, joi dupa-amiaza, inecati in Dunare, in zona podului de la Giurgeni. Cei doi jandarmi isi satisfaceau stagiul militar la UM 0412 Fetesti si erau considerati dezertori si dati in urmarire generala pentru ca lipseau din unitate inca din ziua de luni. Echipa de ancheta, formata din procurori militari si cadre ale UM 0412 care se ocupa de caz, cerceteaza varianta potrivit careia Kurko a sarit in apa pentru a salva pe cineva, moment in care a aparut si Zaharia, atit victima, cit si salvatorul pierzindu-si viata. STEFAN CATALIN IORDACHE Suceava: despagubiri pentru proprietati in Cadrilater Comisia Judeteana Suceava de aplicare a Legii 9/1998, referitoare la acordarea de compensatii celor care au avut proprietati sau bunuri in Cadrilater, a hotarit ieri sa despagubeasca 39 de familii din judet cu suma de 14,8 miliarde de lei. Familiile respective locuiesc in comunele Arbore, Mitocu Dragomirnei si Fratautii Vechi si urmeaza a primi bani pentru terenurile agricole, recoltele de floarea-soarelui, bumbac si porumb, precum si pentru imobilele pe care le-au detinut in judetele Caliacra si Durostor pina in 1940, cind au fost trecute in proprietatea statului bulgar. La Comisia Judeteana de aplicare a Legii 9/1998 au depus cereri de despagubire un numar de 147 de familii sucevene. TIBERIU AVRAM Editia de Transilvania Diploma pentru perseverenta Jandarmii clujeni i-au invitat ieri pe ziaristi la o tragere cu pusca semiautomata cu luneta si cu pistoletul "Carpati". In concursul care a urmat, reprezentantul "Evenimentului zilei" a realizat cel mai bun punctaj la tragerea cu PSL, realizind punctajul maxim, de 25 de puncte. La tragerea cu pistolul Carpati, acelasi reprezentant a reusit doar 9 puncte din 60 cartuse, fiind premiat, la sfirsitul concursului, cu o diploma pentru perseverenta. MIHAI SOICA Funar, nou dosar penal Impotriva lui Gheorghe Funar, Politia municipiului Cluj-Napoca a inceput urmarirea penala intr-un nou dosar legat de savirsirea infractiunii de abuz in serviciu impotriva persoanei fostului viceprimar al Clujului, Nicolae Ruja. Funar este acuzat ca in anul 1999 a emis doua dispozitii prin care ii retragea fostului viceprimar dreptul la semnatura, punindu-l astfel in imposibilitatea de a-si mai exercita mandatul. A doua decizie ii interzicea viceprimarului Ruja dreptul de a mai intra in cladirea primariei inainte de ora 14.00. MIHAI SOICA Tablourile istorice pasiunea pictorului Marius Burlan Marius Burlan, din Arad, are o adevarata pasiune pentru tablourile istorice. Ajuns pictor prin vocatie, Marius Burlan, care a furat primele acuarele la patru ani, stie astazi sa-si pregateasca singur toate materialele pentru pictarea unui tablou. Mihai Viteazul este personajul istoric preferat. Un italian vrea secretul prepararii culorilor La patru ani, Marius a mers intr-o tabara de pictura la Moldova Noua. Atunci a inceput totul. "M-am uitat la tablourile clasicilor si am incercat sa inteleg de ce arata asa. Am ajuns apoi sa descopar din nou tainele vechilor maestri" - povesteste Marius Burlan. El isi pregateste singur culorile, uleiurile, pinzele, ca la carte, pentru ca stie ca lucrul facut temeinic de mina sa este cel care-i garanteaza ca tablourile vor rezista in timp. Pentru culori si uleiuri cere ingrediente dintre cele mai exotice, de prin toata Europa, care costa bani grei. Uleiul de nuca, de exemplu, si-l prepara singur dupa o reteta mostenita de la bunica lui. "Putini stiu ce calitati are acest ulei. Leonardo a pictat aproape toate tablourile cu ulei de nuca si levantica" - spune Marius Burlan. Talentul sau nu a scapat neobservat, un italian propunindu-i sa-i sponsorizeze tiparirea unei carti despre tehnicile prepararii culorilor pentru pictura dupa retetele vechilor maestri. Bataliile pe pinza au devenit marea pasiune a lui Marius Burlan "De mic copil desenez batalii" - isi aminteste pictorul aradean. Primul lui tablou de proportii, reprezentind o batalie si avindu-l ca erou pe Mihai Viteazul, l-a pictat in anul cind a terminat liceul. Pinza a fost vinduta unui colectionar contra sumei, impresionante in vremea anilor 80, de 5.000 de lei, adica aproape dublul unui salariu mediu. Bataliile lui Mihai Viteazul, in special cea de la Calugareni, au ajuns o adevarata specialitate a pictorului, care s-a aplecat asupra fiecarui detaliu, studiind lucrari istorice, fresce de epoca sau opere de specialitate pentru a fi cit mai credibil. Scaritele harnasamentului, minerul sabiilor, chiar sabia lui Mihai Viteazul, toate au fost pictate dupa studierea unor fotografii din muzee. Marius Burlan a ajuns o baza de date ambulanta privind detaliile echipamentelor militare din diferite epoci. El s-a specializat studiind picturile unor mari maestri. "Noi nu stim sa ne valorificam eroii. Sa fi avut americanii un Mihai Viteazul in istoria lor, sa vedeti ce filme ar fi tras, de exemplu, cu Julia Roberts, pe post de Doamna Stanca, si Brad Pitt drept Mihai" - explica Marius Burlan. Un an pentru pictarea unui tablou Pentru un tablou istoric, cu o batalie celebra, poate pierde chiar si un an cu studii si sute de desene de detaliu. Dar pentru a cistiga un ban, picteaza pentru oricine mici tablouri la comanda, asa cum le vrea clientul. El poate face portretul oricui, asa cum i se comanda, si chiar se distreaza pictindu-si prietenii imbracati in costume de epoca. In timpul documentarii a facut chiar portretul reporterului "Evenimentului zilei", intr-o schita de tinuta din perioada Imperiului Austro-Ungar, cu fireturi pe tunica. SORIN TROCAN Danila Tocaci, hot de ceapa si usturoi Un satean din localitatea aradeana Araneag s-a dovedit a fi un periculos infractor, specializat in furtul cepei si usturoiului. Dupa cum ne-a informat ieri purtatorul de cuvint al IPJ Arad, in urma cercetarilor politiei s-a dovedit ca Danila Tocaci, 38 ani, din Araneag, este autorul a doua furturi comise in sat in noaptea de 7 spre 8 iulie. El a patruns, prin escaladarea gardului, in gospodaria unei femei din localitate, de unde a furat 17 kg usturoi. Dupa citeva minute, Danila Tocaci a mai intrat intr-o gradina, de unde a furat 32 kg de ceapa. El este cercetat in stare de libertate pentru furt. Tinarul din ARO a fost gasit inecat Traian Berci, 23 de ani, din satul aradean Bruznic, dat disparut din 8 iulie, a fost gasit inecat in Mures. In noaptea de 8 iulie, in jurul orei 23.30, un ARO cu 11 tineri, care mergeau spre o discoteca din Lipova, a plonjat in riul Mures, la intrarea in oras. Pe fondul consumului de alcool, conducatorul masinii, Ionel Iovita, 30 de ani, din Lipova, a calcat prea tare acceleratia si a pierdut controlul autovehiculului care a ajuns in riu. In afara lui Traian Berci, toti ceilalti ocupanti ai masinii ARO au fost salvati. Acesta a fost dat disparut. O vreme s-a banuit chiar ca el a iesit cumva din apa si nu s-a aratat dupa socul accidentului. Din nefericire, s-a dovedit ca speranta gasirii lui in viata a fost desarta. Traian Berci a fost descoperit pe 12 iulie, inecat, la 200 metri aval de locul accidentului. Razie printre potentialii imigranti clandestini Ieri dimineata, politisti aradeni de la Combaterea Crimei Organizate, impreuna cu cei de la Evidenta Informatizata a Persoanei si de la Politia de Frontiera au facut un control in Arad pentru preintimpinarea imigratiei clandestine. Au fost depistati 11 moldoveni si 10 romani care stateau in Arad pentru a prinde momentul sa treaca in Ungaria sau Serbia, la munca. Ei au fost amprentati, luati in evidente si trimisi la locul de domiciliu. SORIN TROCAN Sidonia Gyngy a cazut din premergator Din cauza ca nu a fost supravegheata de parinti, Sidonia Gyngy, din comuna harghiteana Cazarea, in virsta de 7 luni, a cazut din premergator. A suferit un grav traumatism cerebral. Fetita a fost operata la Tirgu-Mures, dar starea ei este grava. Populata este datoare 30 miliarde de lei la Energomur Intr-un comunicat de presa difuzat ieri, prefectul de Mures, Oana Toganel, arata ca "situatia datoriilor populatiei, agentilor economici si institutiilor publice fata de furnizorul de energie termica a atins cote alarmante. (...) Valoarea datoriilor populatiei fata de Energomur se ridica la 30 miliarde de lei. Datoriile agentilor economici se cifreaza la 2,5 miliarde de lei". Prefectul face apel catre datornici sa "depuna eforturi pentru achitare". De mentionat este faptul ca apa calda este sistata in aproape tot judetul. Centru de transplant maduva Incepind din 19 iulie la Tirgu-Mures va functiona "Centrul de Transplant Organe si Maduva". De mentionat ca aici mai functioneaza un centru de transplant inima unde dr. Radu Deac face cu succes operatii de transplant de cord inca din 1999. Coordonatorul acestui centru va fi medicul si consilierul Benedete Imre. MIHAELA CRAIOVEANU Valutist din Cugir, disparut in conditii misterioase Cel mai bogat valutist din Cugir, Cornel Valer Picu (42 de ani), a disparut de cinci zile. Atit apropiatii sai, cit si locuitorii din oras sint convinsi ca Picu a fost omorit si transat in bucati. Nu a fost descoperit insa nici corpul lui Picu, nici bucati din acesta, de aceea este foarte greu de spus ce s-a intimplat de fapt. Deocamdata, principalul suspect, Nicolae Romeo Chelaru, din Cugir, a fost supus ieri testului cu detectorul de minciuni, la Cluj-Napoca. "E clar ca cineva i-a facut felul" Cornel Valer Picu avea 42 de ani si era considerat drept cel mai instarit bisnitar din Cugir. In toamna acestui an ar fi urmat sa se insoare cu Claudia Tipurita, sora celui mai bun prieten al sau, Dan. "Cornel nu pleca niciodata din oras. Nici la Craciun, nici la Revelion; nici la Geoagiu, la bai, nu venea cu noi. Statea doar aici, cu noi, si la un interval de doua-trei ore mergea acasa pentru a o ingriji pe mama sa paralizata. O spala, o schimba si ii dadea de mincare. N-avea cum sa dispara asa, dintr-o data, si sa nu-l mai gaseasca nimeni. De luni, l-am sunat incontinuu pe celular, dar nu a raspuns. E clar ca cineva i-a facut felul, dar nu inteleg de ce. Era bogat, dar pe munca lui, nu avea datorii si nici dusmani", ne-a declarat Dan Tipurita, cea mai apropiata persoana a celui disparut. Zgomote de bataie si strigate de ajutor Chelaru se intilnise luni dimineata cu Picu, in fata complexului "Macul Rosu", acolo unde acesta din urma schimba valuta. Cei doi au plecat impreuna la locuinta lui Chelaru. De atunci, valutistul nu a mai fost vazut. "Eu am plecat la policlinica si i-am vazut pe cei doi cind urcau scarile. Apoi, cind m-am intors, copiii mi-au povestit ca au auzit scandal de sus, din apartamentul lui Chelaru. Batai, bubuituri, zgomote de dulapuri mutate, strigate de ajutor. Dupa care totul s-a linistit si s-a auzit usa inchisa, dar nu a mai coborit nimeni. Asta a fost de dimineata, dar copiii mi-au spus ca intre orele 14.00 si 15.00 Chelaru ar fi tras masina in spatele blocului, unde este iesirea, si a bagat in portbagaj mai multe bagaje, un sac si citeva sacose mari", ne-a declarat Iustina Pintilie, vecina de la etajul trei a lui Chelaru. In apartamentul lui Chelaru s-au gasit mai multe urme si pete maroniu-roscate. "Erau urme de singe, probabil, maroniu-roscate, pe perete, pe gresie, pe linoleum, pe tocul usii de la baie, pete rosiatice. In hol si in bucatarie erau cioburi, sotia sa spunindu-mi ca s-a spart o sticla", povesteste Nicolae Frincu, unul dintre prietenii celui diparut. Chelaru a fost examinat joi de catre un medic legist, care a constatat mai multe escoriatii pe miinile acestuia, dar si urme de dungi pe umeri si spate. Chelaru spune ca s-ar fi zgiriat la scaldat. Sacul si sacosele nu au fost gasite de politisti. LUCIAN DOBRATER Fost lider sindical, spinzurat la locul de munca Virgil Bota era suparat ca nu a fost reales in functie Fostul lider sindical al Fabricii de Masini-Unelte din cadrul SC Cugir SA, Virgil Bota, s-a spinzurat joi dupa-amiaza, chiar la locul de munca. "Intotdeauna venea acasa de la serviciu pe la ora 15.00, asa ca ne-am dus sa-l cautam la fabrica. Am intrat prin interior, sa ne uitam pe geam, poate il vedem. L-am vazut in vestiar. Era spinzurat cu cablul de la telefon, de conductele care alimenteaza uzina cu energie termica. Am anuntat conducerea fabricii si politia", povesteste Gheorghe Cioara, cel mai bun prieten al lui Bota. Comandantul Politiei Cugir, maiorul Nicolae Olaru, ne-a declarat ca nu au fost suspiciuni in legatura cu decesul lui Virgil Bota. Barbatul avea 43 de ani, era casatorit si avea doi copii minori. Cu trei luni in urma, el nu a mai fost ales in functia de lider sindical al sectiei respective, post pe care l-a ocupat timp de patru ani. "Asta este soarta unui lider sindical" Pina in aprilie a.c., Virgil Bota a fost presedintele Sindicatului Liber al Fabricii de Masini-Unelte din SC Cugir SA, unde si muncea in calitate de frezor. "A fost un foarte bun meserias, om de nadejde. Din pacate, in ultimul timp a avut niste caderi psihice. Atit eu, cit si colegii lui de munca am incercat sa-l ajutam. Sotia lui l-a dus la spital, unde a fost internat citeva saptamini. Urma sa fie din nou internat intr-un spital din Tirgu-Mures", ne-a declarat inginerul Livu Bulbucan, directorul Fabricii de Masini-Unelte. Liderul Sindicatului Liber din SC Cugir SA, Craciun Herlea, s-a aratat stupefiat de cele intimplate: "Asta este soarta unui lider sindical care nu este inteles de cei care l-au ales, de cei care l-au promovat in a le reprezenta interesele. Cu ocazia alegerilor care au avut loc in urma cu trei luni, el nu a mai fost reales in aceasta functie. N-a fost suficient acest fapt, a trebuit sa i se reproseze continuu, sa fie izolat de colectivitate", ne-a declarat Craciun Herlea. LUCIAN DOBRATER "Evenimentul zilei" propune Cele mai frumoase 100 de poezii ale limbii romane Enrich Winterhalder (1808-1889) Dimbovita Sus din munte curge-n vale Apa dintr-un mic izvor, Care sarpuind pin' tara Murmura incetisor: Dimbovita, apa dulce, Cine-o bea, nu se mai duce. Vremea trece, apa curge, Numai bine ce-a trecut, Dar ast riu a fost si este Si va fi in veci placut. Dimbovita, apa dulce, Cine-o bea, nu se mai duce. Dimbovita, unda dulce, Unda cu cerescul dar, Cine te-a gustat vreodata, Va sa plece in zadar. Dimbovita, apa dulce, Cine-o bea, nu se mai duce. Riulete! dupa tine Simt departe mare dor; Faci ca patria sa-si uite Un strain si calator. Dimbovita, apa dulce, Cine-o bea, nu se mai duce. Riu, cu unda sa cea dulce, Cu dreptate laudat, Tu pe matca-ti nisipoasa Murmura neincetat: Dimbovita, apa dulce, Cine-o bea, nu se mai duce. alese de Petru Romosan (din volumul in pregatire la Editura Compania) Un absolvent de Teologie se catara in propriul apartament Popa-paianjen Asociatia Sportiva Condor este singurul club profesionist de alpinism din Iasi, printre sectiile existente numarindu-se alpinismul si escalada. In lipsa muntelui, sportivii antrenati de absolventul in Teologie, Marcel Bercu, se pregatesc in locuri mai putin obisnuite. Unele antrenamente se desfasoara pe dealul Bucium, altele sint efectuate in poligonul auto din apropierea dealului Caprita, pe un turn din beton special amenajat. Uneori, sportivii se antreneaza chiar si la domiciliu. "Nu prea avem locuri pentru antrenament, de aceea sintem nevoiti sa improvizam. Eu, spre exemplu, am avut un panou in apartament, pe care fixam niste prize si ma cataram pe el. Mai faceau galagie vecinii, citeodata, cind mai cadeam de la inaltime. Acum nu-l mai am. Un elev de-al meu, care sta la o camera de camin, si-a montat si el un astfel de panou, la dimensiuni mai mari. Nu ne cataram numai pe pereti, ci si pe tavan", a spus Marcel Bercu. Alpinistii ieseni efectueaza si escaladari ale cladirilor inalte pentru a spala geamurile si alte activitati. Viitorul preot Bercu, care va primi o parohie pina la sfirsitul verii, spune ca nu va renunta la alpinismul utilitar nici dupa aceea, pentru ca e o meserie din care se cistiga bine. CATALIN DUMITRESCU Parintele Nectarie se roaga in cel mai inalt schit din Europa In creierii Muntilor Fagaras, la 2.050 de metri altitudine, traieste calugarul Nectarie Banarescu. Schitul sau este considerat cel mai inalt locas ortodox din Europa. Doar pe Muntele Athos mai exista un schit situat la o altitudine asemanatoare - 2.030 de metri - locuit de un calugar grec. Sfintit la 1 decembrie 1999, chiar de Ziua Nationala, schitul ieromonahului Nectarie poarta hramul "Schimbarea la fata", la sfintirea sa fiind prezent episcopul de Arges, I.P.S. Calinic. Parintele Nectarie are numai 26 de ani, dintre care sase petrecuti in manastiri. Inainte de a se retrage in munti a fost calugar la manastirile argesene Cetatuia si Sf. Ilie. Viata monahala alaturi de alti calugari nu i-a fost insa pe plac. De mai bine de doi ani, il slujeste pe Dumnezeu, singur, in pustietate. Cabana muncitoreasca, transformata in schit "Iata, Eu sint cu voi in toate zilele pina la sfirsitul veacului", sint vorbele Mintuitorului pe care parintele Nectarie le pretuieste cel mai mult. Schitul sau, ceva mai mic decit un apartament de doua camere, este cocotat pe o stinca inalta, in fata careia se intinde o vale imensa. Locasul este, de fapt, o fosta cabana, coscovita si subrezita de trecerea timpului, ramasa de la muncitorii care au lucrat la Transfagarasan in anii 70. Parintele Nectarie locuieste aici de mai bine de un an si jumatate. Primavara si toamna, in zilele cind furtuna se dezlantuie in Fagaras, numai o minune tine schitul in picioare. Iarna, zapada depaseste patru metri, iar singura cale de acces in interiorul cabanei ramine geamul de sus al mansardei. In acest geam bat, in noptile de iarna, alpinistii rataciti pe munte. Parintele Nectarie ii adaposteste pe toti, indiferent de ora. Le ofera ceai cald si ii ajuta sa scape de degeraturi. Cind e senin, lucru rar in Fagaras, parintele coboara in vale, la Capatineni, cea mai apropiata localitate. De aici se aprovizioneaza cu hrana si cu toate cele necesare. Nu o duce prea bine cu banii, dar nu se plinge niciodata. "Cum vrea Dumnezeu asa se intimpla. Daca sint, bine, daca nu, asa vrea Domnul. Binecuvintat fie numele Lui", spune parintele. Ajutor de la Dumnezeu Parintele Nectarie poarta rasa monahala rar. De obicei, se imbraca in haine obisnuite si arata ca orice om de la munte. O pereche de bocanci imblaniti, pantaloni din fis si doua pulovere - unul gri si altul verde -, scamosate si labartate din cauza vechimii, reprezinta garderoba parintelui Nectarie. Insa nu se plinge niciodata de lipsuri. Cind vreo haina se toceste, nu mai poate fi purtata si trebuie inlocuita, parintii si citiva prieteni ii sar in ajutor. Dar sprijinul cel mai mare, afirma parintele, vine de la Dumnezeu. Parintele spune ca, de fiecare data cind a avut nevoie cu adevarat de ceva, a primit ca prin minune. Asa s-a intimplat, de pilda, toamna trecuta, cind bocancii sai ajunsesera intr-un asemenea hal de uzura incit calca cu jumatate din laba piciorului direct pe pamint. In acele zile se gindea ca iarna se apropie si ca urma sa umble descult prin zapada. "Atunci, lui Dumnezeu i s-a facut mila de mine si s-a indurat. In citeva zile, mama a urcat la mine cu o pereche de bocanci noi, fara sa fi vorbit cu ea. Cind am urgenta nevoie de un lucru, Dumnezeu ma ajuta. Daruri am mai primit si voi mai primi de la Dumnezeu, dar totul e sa am ochi sa le vad", marturiseste parintele Nectarie. Calugar in loc de mecanic auto Singurul lucru care l-a determinat sa se sihastreasca, spune el, este dragostea de Dumnezeu. De cind era mic a simtit chemarea lui Dumnezeu. A vrut sa se calugareasca inca din adolescenta, insa a fost nevoit sa astepte pina la optsprezece ani, din cauza parintilor care s-au opus. Din momentul in care a devenit insa major, nimic nu l-a mai putut opri. Pentru parintii sai, decizia pe care a luat-o a reprezentat o mare surpriza. Viitorul baiatului se rezuma, in viziunea lor, la un atelier de mecanici auto, unde ar fi trebuit sa-si cistige existenta. De aceea, pina la optsprezece ani a urmat cursurile unui liceu, cu profil mecanic, din Mizil, orasul sau natal. In ciuda faptului ca era primul din clasa la invatatura, nu-i face placere sa-si aminteasca de acea perioada a vietii sale. "Adevarata regasire de sine o gasesti aici, in pustietate. Sihastria e impotriva firii omenesti, spune parintele Nectarie, ea vine de la Dumnezeu. Daca nu ai chemare nu poti sa rezisti. Normal, depaseste puterea omeneasca". Ca orice om, parintele Nectarie nu este ocolit nici el de ispite. Dar in momentele cind ispita pune stapinire pe el, parintele Nectarie rosteste vorbele Mintuitorului: "Iata, Eu sint cu voi in toate zilele pina la sfirsitul veacului." ANDREI FILIPACHE ALEXANDRU NASTASE [37][pl.dll?rid=expresro] 