 Desi politia a stabilit fara dubii ca la volan nu se afla Mihai Mitoseru, Parintii Cristinei Duca acuza: "Fata noastra a fost omorita!" Conform ultimelor date ale anchetei efectuate de politistii din Calarasi privitoare la accidentului rutier in care a fost implicat Mihai Mitoseru, nu exista dubii in privinta persoanei care se afla la volan: Cristina Duca. Acelasi lucru l-a sustinut si vedeta de la "Teleeurobingo Show", in fata unui ofiter venit sa il audieze ieri pe patul spitalului. In aceste conditii, surse politienesti ne-au declarat ca dosarul va fi inaintat Parchetului Calarasi cu propunerea de neincepere a urmaririi penale impotriva lui Mihai Mitoseru. In ciuda concluziei trase de oamenii legii, parintii logodnicei lui Mitoseru continua sa aiba indoieli si fac investigatii pe cont propriu. "Nu vrem ca memoria ei sa fie intinata" Ieri, Mihai Mitoseru a facut progrese la mersul in cirjele puse la dispozitie de patronul Bingo Europa, Vasile Stinga. Dar, tot ieri, Mihai Mitoseru a primit la spital si vizita unui politist care l-a audiat in legatura cu accidentul de la Dragos Voda. Surse judiciare demne de incredere sustin ca Politia are date certe ca masina implicata in accident a fost condusa de Cristina Duca si ca s-a facut propunerea catre Parchet de a nu se incepe urmarirea penala impotriva lui Mihai Mitoseru. Pe de alta parte, lumea vorbeste ca parintii fetei ar intentiona sa-i intenteze proces lui Mihai Mitoseru, care, in opinia lor, ar fi condus masina si s-ar face vinovat de moartea Cristinei. De aceea, ieri dupa amiaza, i-am contactat la telefon. Aproape intr-un glas , mama si tatal Cristinei au spus: " Mihai a declarat ca fata noastra a condus. In acest caz, marea dragoste a lor se reduce la nimic. Inseamna ca Mihai n-a iubit-o niciodata!". Iar tatal Cristinei a continuat: " Fata mea a fost omorita. Eu nu am nimic cu Mihai. Nu-i cer bani si nu vreau nimic de la el. Si trebuie sa stiti ca nu am primit de la Tele Eurobingo sau de la familia lui nici un ban, asa cum s-a scris. Noi nu avem nevoie de nici un ban pentru crucea fetei, pe care o s-o cumparam singuri. Dupa ce insa ca fata mi-a fost omorita, nu vreau acum ca memoria ei sa fie intinata, spunindu-se ca ea a condus. Fetita mea a fost omorita de el. Parerea mea este ca el a condus si, fiind obosit, a adormit la volan. Probabil ca si Cristina dormea linga el, in partea dreapta. Exista un martor, un ospatar, care declara ca ar fi vazut-o la volan, cind s-au oprit sa ia un suc. Eu cred ca este un martor mincinos. Un martor platit. Exista un doctor care sustine ca l-a auzit in mai multe rinduri pe Mihai spunind ca el a condus. De asemenea, mai exista alti martori care sustin ca ei au stat in barul Hotelului Tomis din Mamaia pina la 4 dimineata. Criminalistii trebuie sa ia amprente de pe volan, sa foloseasca testul ADN si sa faca totul pentru aflarea adevarului". Ancheta continua. CHRISTIAN LEVANT PETRISOR CANA Dosarul "Operatiunea Jimbolia" merge mai departe Interesanta stradania cotidianului "Adevarul" de a dezumfla "gogoasa Jimbolia" exact in ziua in care fostul sef al SRI si fostul ministru de interne erau audiati la Parchet tocmai in dosarul "Operatiunea Jimbolia". Intr-un articol important, altfel n-ar fi fost cap de ziar al numarului de ieri, colegii nostri sustin ca incalcarea embargoului n-a existat, ci ca a fost vorba doar despre un ajutor umanitar catre Iugoslavia. Argumentul imbatabil, in opinia ziarului sus-mentionat, il reprezinta rezolutia de "scoatere de sub urmarirea penala" pusa in martie a.c. de Parchetul Militar. Cu asta, insinueaza autorul, cazului i s-a pus cruce. Dosarul contrabandei cu petrol din anii '93 - '94 nu a fost insa inchis, ci, dimpotriva, asa cum relateaza toti ziaristii din domeniu, el duduie periculos la Parchetul de pe linga Curtea Suprema de Justitie, unde itele se apropie vertiginos de virfurile puterii politice de atunci. Culmea ghinionului, exact in orele in care ziarul cu materialul respectiv se vindea la taraba, procurorii ii audiau, tocmai in dosarul "Jimbolia", pe fostul sef al SRI, Virgil Magureanu si pe ex-ministrul de Interne, Doru Ioan Taracila. Asta, dupa ce fostul ministru al transporturilor, Aurel Novac, isi depusese si el declaratiile olografe. Prin urmare, nici gind de terminarea cercetarilor. Altfel, nimic grav in a presupune ca cele peste 1.000 de vagoane cisterna pline cu motorina au reprezentat un simplu ajutor umanitar. Problema e ca actiunea aduce prea tare a operatiune mafiota si nicidecum legala: de ce vagoanele cu combustibil treceau doar noaptea, ascunse de ochii lumii? De ce figurau in acte ca descarcate in Jimbolia si nu transbordate peste granita? De ce se plimbau garniturile prin gari care nu aveau nici o legatura cu ruta, asa cum se procedeaza atunci cind vrei sa se piarda urma lor? Si, mai ales, unde au disparut banii rezultati din aceste "afaceri legale"? Ca sirbii au platit cel putin dublu petrolul livrat de firme particulare aflate sub obladuirea statului roman, este treaba lor. Faptul ca banii respectivi nu au intrat in vistieria Romaniei este insa treaba noastra. Ca Bancorex a falimentat si din cauza creditelor pentru aceste exporturi, credite niciodate returnate, este din nou treaba noastra, cu atit mai mult cu cit banii au fost scosi, pina la ultimul cent, din buzunarele tuturor contribuabililor. Si, indiferent cine a ordonat (puterea de atunci) si cine a supravegheat derularea "Operatiunii Jimbolia" (ofiteri SRI), certe sint citeva lucruri definite clar in Codul Penal. S-a lucrat cu acte false, nu s-a declarat exportul si nu s-au platit niciodata impozitul pe profit, TVA-ul si comisionul de export. In orice sistem juridic actual asta inseamna cel putin o duzina de infractiuni, culminind cu cea numita contrabanda. Cit despre rezolutia Parchetului Militar, nu este nici prima si nici ultima ciudatenie inregistrata de justitia romana. Ancheta respectiva merita studiata fie si pentru a sti daca la mijloc e vorba numai de incompetenta profesionala. Pentru ca, in timp ce procurorii militari au descoperit doar doua firme implicate (Addos si Lux Impex), reporterii "Evenimentului zilei" au mai gasit citeva societati implicate si ele in contrabanda de stat. Si inca ceva: daca motorina putea reprezenta un ajutor umanitar, este greu de imaginat cum se incalzeau spitalele si scolile cu armamentul strecurat printre cisternele cu combustibil! MARIANA BECHIR NICOLETA SAVIN Audiat, ieri, ca martor la Parchetul General, Virgil Magureanu confirma declaratiile sale din presa Iliescu stia de "Operatiunea Jimbolia" Virgil Magureanu, fostul sef al Serviciului Roman de Informatii, s-a prezentat ieri in fata procurorilor Sectiei "Anticoruptie", de la Parchetul General, pentru a fi audiat ca martor, in dosarul "Operatiunii Jimbolia". Sosit acolo cu noaptea in cap, "Dom' profesor" a "dat cu subsemnatul" in fata procurorului Viorel Cerb, intre orele 8,00 si 11.00. La fel ca si ceilalti martori VIP audiati in acest dosar, Magureanu a preferat sa foloseasca usa din dos atit la venire, cit si la plecare. "Am declarat in fata procurorului tot ceea ce am mai declarat anterior si in presa", a spus Magureanu, dupa care a plecat in tromba, la bordul luxosului sau automobil. Surse din interiorul Parchetului ne-au relatat ca mai multi functionari ai acestei institutii au avut sarcina de a cauta si copia toate articolele care contineau declaratii ale lui Magureanu, aparute in ultimul timp in diferite ziare. In majoritatea acestor declaratii, fostul sef al S.R.I a sustinut ca exporturile de produse petroliere catre Serbia, derulate intre anii 1994-1995 au avut un caracter legal si ca operatiunea a fost cunoscuta de conducerea de atunci a tarii. Dupa parerea sa a fost vorba despre o operatiune speciala, conceputa si executata de catre toti factorii cu responsabilitati in acest domeniu, de la SRI, Politie, Vama si Graniceri si pina la conducerea S.N.C.F.R. Taracila: "Embargoul a fost incalcat de persoane fizice si juridice" Procurorii Sectiei Anticoruptie a Parchetului General l-au audiat ieri, intre orele 13.00 si 16.00, ca martor in legatura cu "Operatiunea Jimbolia", si pe fostul ministru de interne, Doru Ioan Taracila. Cu mult mai dispus la confesiuni decit fostul director al S.R.I, Taracila a declarat dupa incheierea audierii sale, contrazicindu-l pe Magureanu: "In mare parte, embargoul impus Serbiei a fost incalcat intre 1994 si 1995 de persoane fizice si juridice, dar nu a fost vreo comanda a conducerii statului." VASILE SURCEL Scutind de datorii mai multe firme de stat si private, guvernul, prin semnatura lui Mircea Ciumara, si-a tras o Gaura de 6.000 de miliarde Dubla lovitura - scapate de marfa si iertate de datorii Ordonanta 95, introdusa pe sest in buzunarele contribuabilului, face o mare nedreptate "beneficiarilor" trocului decis la nivel de guvern si consfintit de semnatura fostului ministru taranist Mircea Ciumara. In fapt, 275 de firme private sau de stat, cu capital strain sau autohton, sint iertate de datoriile scadente la 31 decembrie 1999, in schimbul livrarii de "bunuri si servicii", cu intirziere de un an, catre institutiile sistemului de aparare nationala, ordine publica si siguranta nationala. Pusculitele multora dintre firmele listate de echipa Ciumara sint, altfel spus, puse in siguranta. Asta in conditiile in care o mare parte dintre ele au profit, iar cealalta parte se afla in pragul falimentului. Guvernul Isarescu pagubeste institutiile statului, prin aceasta decizie, de uriasa suma ce se ridica la peste 6.100 miliarde lei, bani extrem de necesari pentru salarii, solde si logistica. Aceasta smecherie a guvernantilor aduce, in schimb, multiple avantaje fericitilor datornici din lista. In primul rind, sumele compensate nu se indexeaza, acestea fiind inghetate la valoarea din 1999, statul pierzind astfel diferenta care, pina la sfirsitul lui 2000, are tot timpul sa creasca daca avem in vedere rata inflatiei. Firmele privilegiate isi vind astfel stocurile, in lipsa unei concurente, avind posibilitatea sa plaseze produse inferioare calitativ, chiar rebuturi, institutiilor militare. Cine poate protesta cita vreme asa rezulta din Ordonanta? De asemenea, puzderia de firme, agatate precum capusele pe pielea sigurantei nationale sint, potrivit Ordonantei Ciumara, furnizori unici. Se ocoleste astfel, prin lege, o alta lege care face vorbire despre licitatii: ce sint licitatiile si ce vor ele. Guvernul decreteaza - afacere fara concurenta Daca s-ar fi respectat prevederile legale existente anterior, firmele favorizate ar fi trebuit, fiecare in parte, sa concureze cu cel putin alte doua societati, iar institutiile militare sa poata alege oferta cea mai avantajoasa. Or, tocmai acest lucru a fost evitat. O alta chestiune se refera la modul in care au fost selectionate firmele "norocoase" amintite. De ce a fost iertata, de pilda, "Aedificia Carpati" - firma venerabilului Petre Badea, o societate prospera, careia i-a fost stearsa o datorie de 231 miliarde lei, in schimbul unui contract cu Serviciul de Telecomunicatii Speciale? Dar "Tiriac Holdings Ltd - Automotive Division" - firma si mai venerabilului Ion Tiriac, pentru care "iertarea" se ridica la 50 de miliarde lei? Ce ofera firma in care sta agatat numele fostului mare tenisman roman Ministerului de Interne, in limita acestei sume datorate la buget? Si cum se face ca miliardarul Ion Tiriac nu si-a achitat datoriile pina la 31 decembrie 1999? Firme, altfel serioase sau macar cu pretentii de seriozitate, se afla cu nemiluita pe lista lui Ciumara. "Regina" datornicilor este, de departe, SNP Petrom Bucuresti care da petrol la toata "siguranta nationala" in schimbul stergerii unei datorii de 1.183 miliarde lei. Alte firme sint datornici " de profesie" si avem aici in vedere regii precum "Radet"(7, 6 miliarde lei) , "Romgaz" (106 miliarde lei), "Conel" (231 miliarde lei), "RGAB" (8,3 miliarde lei). Firmele celebrilor frati Nasui ("Ageximco", "Radiotel", "Radionet", "Alfabit") sint si ele cliente fidele ale listei lui Ciumara, in beneficiul Serviciului de Telecomunicatii Speciale, in conditii in care n-a fost inca deplin clarificata legatura Ciumara-Nasui din anticul proces "Motorola". De ce RomTelecom? O ciudatenie demna de semnalat este prezenta pe lista a societatii "RomTelecom". Cu o datorie neachitata, in valoare de 117 miliarde lei, "RomTelecom" sfideaza contribuabilii prin mariri succesive ale tarifelor, profitind de monopolul detinut pe piata romaneasca, dar nu-si achita la rindu-i propriile datorii. De ce trebuie arsi la solda militarii romani in beneficiul patronilor greci sau de aiurea? Dintre firmele private care nu se pot plinge ca nu le merg afacerile, semnalam urmatoarele: Tofan "Bucuresti" (251 miliarde lei), "Ericsson Romania" (10 miliarde lei), "General Electric" (500 milioane lei), "Samit Com Rokura" (1 miliard lei), "Xerox Romania" (500 milioane lei), "Aeroteh Bucuresti" (15 miliarde lei). Toate aceste 275 de firme favorizate prin Ordonanta 95 au fost listate dupa criterii care ne scapa. Conform unor surse, care nu apar pe lista lui Ciumara, accesul la "gratiere" si golirea stocurilor nevandabile s-ar fi facut prin mijloace neortodoxe, mai exact prin "sfinta spaga" sau amicitii care s-au nascut tot la un pahar de spaga. Cei care afirma astfel de rautati sint, evident, rosi de invidie. Ce se ascunde in spatele Ordonantei de Urgenta nr.95 din 29 iunie 2000 stiu doar cei care au semnat-o, in lipsa premierului Isarescu. Ei poarta urmatoarele nume: Sorin Frunzaverde, Constantin Dudu Ionescu, Decebal Traian Remes, Radu Berceanu si Ioan Avram Muresan. Deasupra lor, semneaza Mircea Ciumara. DAN BADEA NICOLETA SAVIN "Datornicii" se explica SC Tofan Grup SA: "E vorba de o eroare de interpretare" S.C. TOFAN GRUP S.A. - Bucuresti este nominalizata in articolul "Atac la contribuabili" ca avind o datorie fata de stat in suma de 251,5 miliarde lei. In realitate "sumele scadente pina la 31 decembrie 1999" ale S.C. TOFAN GRUP S.A. se ridica la un total de 50 miliarde lei. Trebuie precizat ca intre cele doua sume nu exista nici o neconcordanta, fiind vorba de o eroare de interpretare a prevederilor OG 95/2000. In fapt, suma de 251,5 miliarde lei nominalizata in dreptul S.C. TOFAN GRUP S.A. in anexa 1 a OG 95/2000, reprezinta, asa cum expres se mentioneaza in art. 1, "limita" maxima in care institutiile publice mentionate pot achizitiona bunuri sau servicii ce vor putea fi compensate cu obligatiile la bugetul de stat ale agentilor economici furnizori, scadente la 31.12.1999. De altfel, in actul normativ (in anexa 2, la Explicatii privind intocmirea documentului de stingere a obligatiilor de plata, la pct. 2, alin. 1) se precizeaza clar ca: "in cazul in care suma de incasat de la institutiile publice este peste nivelul datoriilor catre bugetul de stat, diferenta urmeaza sa fie utilizata la nivel central! Acesta este cazul TOFAN GRUP. SC Aedificia Carpati SA: "Terfeliti si cu banii luati" SC AEDIFICIA CARPATI SA se regaseste in Anexa 1 parte integranta din O.G. 95/04.07.2000 privind stingerea unor obligatii ale agentilor economici care furnizeaza produse si presteaza servicii pentru institutiile publice din sistemul de aparare nationala, ordine publica si siguranta nationala. Suma specificata in anexa respectiva este de 231 miliarde lei. Mentionam ca societatea AEDIFICIA CARPATI SA a avut o cifra de afaceri pe anul 1999 de 310 miliarde lei pentru care s-au constituit obligatiile de plata de 45 miliarde lei, care au fost achitate integral si la timp; societatea nu are obligatii si plati restante catre bugetul de stat. Prin cuprinderea societatii pe lista "datornicilor" s-a alterat imaginea firmei. Dar, cu asemenea ordonante care absolva agentii economici rau-platnici catre bugetul de stat ne punem din ce in ce mai des intrebarea: "Merita sa platim in totalitate si la timp datoriile catre buget?!" Terfeliti si cu banii luati AEDIFICIA CARPATI. Cinci tineri romani au furat biciclete din Ungaria Politistii din comuna Cenad, judetul Timis, au retinut un grup de hoti care furau biciclete. Dar nu de oriunde, ci din Ungaria. In noaptea de 11/12 iulie, cei cinci au fost prinsi de politistii din comuna de frontiera Cenad, in timp ce incercau sa plece la furat in Ungaria. Costel Bircaceanu, 18 ani, Cristian Caci, 18 ani, Daniel P., 17 ani, Lazar L., 17 ani, si Vasile Girdei au fost retinuti, iar pina acum politistii au recuperat cinci biciclete furate de ei din Ungaria. Pe numele celor cinci tineri au fost intocmite dosare penale pentru trecere frauduloasa a frontierei, furt si contrabanda. Ei urmeaza sa fie prezentati Parchetului de pe linga Tribunalul Timis, cu propunere de arestare preventiva. TUDOR FLUERAS La Vatra Dornei, Doi batrini au fost omoriti cu un tirnacop Autorii omorului sint doi tineri de doar 19 ani; Ei au fost prinsi ieri, la Timisoara, in mai putin de 24 de ore de la constatarea faptei Autorii unui dublu asasinat, comis la Vatra Dornei, cu o cruzime rar intilnita, au fost prinsi ieri, la mai putin de 24 de ore de la constatarea faptei. Este vorba despre Ciprian Romeo Ioan si Catalin Ifrim, ambii in virsta de 19 ani, domiciliati in Vatra Dornei. Cei doi tineri i-au asasinat pe sotii Georg si Olga Schuster, in virsta de 62, respectiv 61 de ani, pensionari cu dubla cetatenie, romano " germana. Cei doi pensionari au fost gasiti morti miercuri in locuinta lor si, dupa primele constatari, a rezultat ca au fost omoriti cu un tirnacop. Georg Schuster a fost gasit in genunchi, ca si cum ar fi incercat sa spuna o ultima rugaciune Sotii Schuster au emigrat in Germania in urma cu aproximativ 30 de ani, iar in 1992, dupa pensionare, s-au intors la Vatra Dornei, unde si-a construit o frumoasa vila. In ultimii opt ani, batrinii obisnuiau sa stea cite doua-trei saptamini in Germania, dupa care se intorceau pentru citeva luni la Vatra Dornei. Bunastarea batrinilor, confirmata si de Mercedesul nou-nout pe care si-l cumparasera recent, nu a putut trece neobservata in Vatra Dornei si, bineinteles, nu i-a putut lasa indiferenti pe hoti. Asa se face ca vila sotilor Schuster a fost in mai multe rinduri calcata de hoti, care "au plecat" cu diverse bunuri. Dar fiecare furt a fost savirsit atunci cint acestia se aflau in Germania. In cursul zilei de miercuri, vecinii au fost intrigati de faptul ca nu i-au mai vazut pe batrini de citeva zile, desi stiau ca se afla acasa. A fost anuntata politia, care a sosit imediat. Dupa ce au intrat in casa, politistilor li s-a aratat un tablou ingrozitor. Prin intreaga casa erau imprastiate tot felul de bunuri, inclusiv hainele din dulapuri. Linga patul din dormitor se aflau cadavrele celor doi batrini, imbracati in pijama. Femeia era cu fata in sus, in timp ce sotul ei era incremenit in genunchi, cu fata in jos, ca si cum ar incerca sa spuna o ultima rugaciune. Fetele sotilor Schuster erau pline de singe, iar hainele aruncate din dulapuri le acopereau o parte din corp. Scaunele rupte aratau ca intre victime si agresori s-a dus o lupta destul de incrincenata. In camera a fost gasit un tirnacop plin de singe, presupunind-se, de la inceput, ca aceasta este arma crimei. Unul dintre autori si-a lasat blugii si pantofii in casa victimelor Cercetarile au fost demarate imediat de politisti care, au gasit in casa victimelor o pereche de blugi negri si o pereche de pantofi, bunuri despre care s-a banuit ca apartin autorilor. Pantofii si blugii au fost recunoscuti de catre o localnica, al carei fiu a fost inclus de la inceput pe lista de suspecti. Astfel s-a stabilit ca autorul omorului este Ciprian Romeo Ioan, iar cercetarile ulterioare au dus la concluzia ca acesta a fost insotit de Catalin Ifrim. Conform aprecierilor anchetatorilor, Ciprian Ioan s-a lacomit pentru niste haine gasite in unul dintre dulapurile victimelor si s-a imbracat cu acestea, abandonindu-le pe ale lui. De asemenea, s-a stabilit ca cei doi tineri au patruns in casa sotilor Schuster in scopul jafului, dovada fiind casa ravasita complet, in cautarea valutei. Medicii legisti au stabilit ca uciderea celor doi batrini a avut loc in noaptea de 10 spre 11 iulie. De asemenea, s-a concluzionat ca arma crimei este tirnacopul, asa dupa cum s-a banuit de la inceput. Cei doi tineri au fost prinsi la Timisoara. Conform primelor declaratii care li s-au luat, cei doi s-au dus la Timisoara la tatal lui Ciprian, Dionisie Ion, pe care intentionau sa-l omoare. Din fericire nu au reusit sa-si puna in aplicare planul, fiind prinsi de politisti. In cursul zilei de astazi, cei doi sint asteptati la Suceava, unde urmeaza sa fie adusi sub escorta. TIBERIU AVRAM Principalii suspecti ai unui dublu asasinat comis la Vatra Dornei au fost prinsi Politistii de la Compartimentul Urmariri din IPJ Timis au reusit sa retina ieri doi tineri cautati pentru un dublu asasinat comis la Vatra Dornei. Ciprian Romeo Ioan, 19 ani, si Catalin Ifrim, 19 ani, amindoi din Vatra Dornei, sint acuzati de uciderea sotilor Olga si Gustav Schuster din Vatra Dornei. Cei doi tineri au intrat in locuinta sotilor Schuster in noaptea de 10/11 iulie, mascati cu cagule si inarmati cu leviere, cutite si ciocane. Cei doi batrini in virsta de 61 de ani au fost ucisi in bataie dupa care tilharii au furat obiectele de valoare din casa. La mai putin de 48 de ore de la comiterea crimei, Ioan si Ifrim au fost gasiti in Timisoara. TUDOR FLUERAS Conducerea minei Hudesti - anchetata pentru explozia de acum doua luni La doua luni dupa producerea teribilului accident de munca de la exploatarea miniera de nisip cuartos Hudesti, din judetul Botosani, a fost finalizat un prim dosar referitor la cauzele care au provocat evenimentul. Amintim ca, in dupa-amiaza zilei de 8 mai, 15 kilograme de dinamita folosita in procesul de extractie a nisipului au explodat accidental si au provocat moartea a sapte mineri si ranirea grava a altuia. Singurii care si-au dus la bun sfirsit ancheta sint inspectorii de la protectia muncii din Bucuresti si Suceava. Concluziile lor au fost formulate intr-un dosar ce cuprinde nu mai putin de 600 de pagini. Inspectorii bucuresteni si suceveni au descoperit numeroase nereguli in privinta respectarii normelor de protectie a muncii la exploatarea din Hudesti, care apartine societatii comerciale Mindo SA din Dorohoi. Printre deficientele constatate se numara faptul ca activitatea de conducere si coordonare a detonarilor nu era incredintata unor persoane care sa aiba pregatirea miniera necesara. Mai mult, persoanele care aveau de-a face cu explozibilul n-au fost testate pentru verificarea cunostintelor. Anchetatorii au mai descoperit ca artificierii de la Hudesti nu beneficiau de echipament de protectie corespunzator din cauza ca SC Mindo nu il achizitionase. Patru persoane din conducerea SC Mindo Dorohoi au fost nominalizate ca responsabile de nerespectarea legislatiei privind protectia muncii. Directorul general Neculai Oanea, directorul tehnic Adrian David, directorul de productie si exploatare Ioan Batu si tehnicianul de la compartimentul de Protectia Muncii Gheorghe Anita au fost sanctionati cu amenzi cuprinse intre 500.000 si 3.500.000 de lei. Pentru Oanea, Batu si Anita, inspectorii propun si inceperea urmaririi penale. De asemenea, in finalul raportului se recomanda sistarea activitatii de impuscare la exploatarea de nisip din Hudesti pina la remedierea tuturor deficientelor constatate, ca si atestarea profesionala a tuturor angajatilor. In alta ordine de idei, singurul supravietuitor al accidentului de munca, minerul Ioan Popa, in virsta de 54 de ani, continua sa fie internat la Spitalul Judetean Botosani. DORIN BEJENARU Procurorii militari au descurcat itele in cazul escrocheriei camioanelor de la Roman SA Filiera Duduianu Procurorii militari din Brasov au finalizat rechizitoriul in cazul afacerii cu camioane de la Roman SA. Acest caz a tinut prima pagina a ziarelor in momentul in care a fost demascata implicarea unui cunoscut membru al lumii interlope bucurestene, Petrisor Duduianu, zis Cristofor, si a viceliderului din acea vreme a Sindicatului Liber Independent (SLI) din Uzina Roman SA Brasov, Gheorghe Grigore. Dosarul a fost trimis la instanta de judecata, care va stabili primul termen in acest proces. Pentru ca au fost arestate multe persoane in acest caz, este posibil ca procesul sa inceapa inainte de terminarea vacantei judecatoresti. Au fost trimisi in judecata: fostul politist de la Politia Rutiera Brasov, Catalin Adrian Serban, un om de afaceri din Baia-Mare, Gheorghe Pop, bucuresteanca Marilena Carmen Moldovan, Ion Aurel din comuna Ciocanesti, judetul Dimbovita, care sint acuzati de inselaciune cu consecinte deosebit de grave, complicitate la inselaciune si asociere in vederea savirsirii de infractiuni. De asemenea, Petrisor Duduianu este acuzat de aceleasi fapte, dar si de tilharie, iar recidivistul Mihai Cristian si ospatarul Discotecii "No Problem" din Brasov - Ion Tanase, sint acuzati de inselaciune. Fostul vicelider al SLI din Roman SA este si el la loc de frunte pe lista acuzatilor, in cazul lui, de trafic de influenta si complicitate la tentativa de inselaciune. La fel, fostul lider de sindicat de la Getica - Dacia Pitesti - Dana Vasile, acuzat de trafic de influenta. Escrocii au atras in "afacere" lideri de sindicate din intreprinderile pe care le-au "tepuit" In acest dosar este vorba despre comiterea a doua inselaciuni, una asupra Societatii Getica - Dacia Pitesti si una asupra Uzinei Roman SA din Brasov, la care au participat aceiasi autori. Escrocheriile au fost puse la cale de Petrisor Duduianu, zis Cristofor, un membru al lumii interlope bucurestene, care a fost arestat, in 23 martie, fiind acum incarcerat la Penitenciarul Jilava. El a comis aceste fapte, in timp ce era urmarit general pentru mai multe infractiuni. Procurorii cred totusi ca in spatele lui Duduianu au existat alte persoane "sus-puse", care au gindit totul. In anul 1999, Mihai Cristian, unul dintre oamenii lui Duduianu, l-a atras in aceasta poveste pe plutonierul Catalin Adrian Serban, spunindu-i ca ar putea sa obtina impreuna niste bani de la Getica- Dacia Pitesti, daca ar achizitiona masini pe care nu le-ar plati. Plutonierul a fost luat in "echipa" pentru a bloca sau intirzia interventia politiei sau a altor autoritati, precum si de a "deschide porti", de a insela vigilenta unor factori de decizie aparuti pe traseul contractual, folosindu-se de relatiile pe care le avea si de calitatea de politist. Catalin Adrian Serban a acceptat propunerea si l-a cunoscut pe Petre Ivanescu, patronul SC Universal - Oliv Com, care l-a ajutat sa-si puna in practica planurile, procurindu-i o identitate falsa pentru a insela Getica-Pitesti. Pentru credibilitate, Mihai Cristian a fost prezentat la sfirsitul anului 1999, de catre liderul Gabriel Dacim, de la SC Rulmentul Brasov, lui Vasile Dana, liderul sindical al Federatiei Automobilul Roman, de la SC Getica -Pitesti. Dacim mai facuse afaceri legale cu Mihai Cristian, si acesta i-a cistigat increderea sindicalistului brasovean care l-a recomandat lui Vasile Dana, ca fiind un om de afaceri serios si de incredere. Catalin Adrian Serban a sustinut apoi in fata sindicalistului din Pitesti ca el este director al firmei Universal Oliv-Com SRL. Vasile Dana a cerut o mie de marci pentru a interveni pe linga directorul intreprinderii, in scopul derularii afacerii si ridicarii primelor autoturisme. Dupa ce acesta a primit banii, Catalin Adrian Serban, Ion Tanase si Mihai Cristian au semnat un contract cu Dacia-Pitesti, spunind ca vor achita cu file cec contravaloarea a zece Dacii. Cei trei au plecat cu sase masini si urma ca, dupa achitarea cec-ului, sa le ridice si pe celelalte. Intre timp, firma a inteles ca a fost pacalita si nu a mai permis livrarea celor patru masini. Prin aceasta inselaciune, societatii Getica i s-a adus un prejudiciu de 400 de milioane de lei. Duduianu a incercat sa "tepuiasca" mai multe intreprinderi din tara In timp ce a fost inselata firma Getica din Pitesti, la Brasov se stabilise Duduianu impreuna cu Marilena Carmen Moldovan, concubina lui, care puneau la cale escrocheria cu Roman SA. In acest scop, cei doi s-au asociat cu Gheorghe Pop, Aurel Ion, Catalin Adrian Serban si Petre Ivanescu. Ei isi propusesera sa achizitioneze marfuri de la diferite societati comerciale, prin fraude, iar pentru plata acestora sa emita file cec fara acoperire si sa puna la dispozitia "vinzatorilor" garantii imobiliare supraevaluate care nu puteau acoperi pretul marfurilor achizitionate. Din rechizitoriul intocmit de Parchetul Militar Brasov reiese ca "rolurile in acest grup infractional au fost impartite dupa cum urmeaza: Ion Aurel si Ivanescu se ocupau de dobindirea bunurilor imobile necesare garantiilor, evaluarea acestora de catre experti (n.r. - sotii Cazan) autorizati pentru asemenea lucrari, autentificarea actelor de garantie, inscrierea ipotecilor la judecatoriile competente teritoriale. Rolul inculpatului Duduianu Petrisor a fost in permanenta acela de liant al grupului si, totodata, de "lider", se arata in rechizitoriu. Gasca lui Duduianu a incercat sa incheie "afaceri" si cu societati comerciale din localitatile Focsani, Cimpia Turzii si Hoghiz, judetul Brasov. In Hoghiz au reusit sa traga o teapa de 2,5 miliarde de lei societatii Lafarge-Cimentul, caz prezentat deja de cotidianul nostru. Anchetatorii spun ca viceliderul stia ca Roman SA va fi escrocata de oamenii lui Duduianu Politistul, fost angajat la SC Roman SA, a intermediat, in decembrie 1999, legatura dintre Pop si viceliderul SLI, Gheorghe Grigore. Sindicalistul Grigore i-a solicitat initial lui Pop 10% din valoarea contractului, afirmind ca, fara sprijinul sau, contractul nu se poate incheia si ca el va fi cel care va trebui sa tempereze nemultumirea conducerii uzinei pentru tergiversarea platii pretului sau chiar pentru neplata. Grigore a cerut initial 30.000 USD, dar a primit intr-o prima faza 5.000 USD. Un gardian a salvat insa Roman SA de o paguba de aproape 7 miliarde de lei. Pop a platit patru soferi care trebuiau sa iasa pe poarta fabricii cu primele autocamioane, insa acestia au fost opriti de un gardian de la Roman SA din cauza ca nu aveau acte de identitate. Ghinionul sau a fost ca imediat, nemultumit ca oamenii lui Duduianu nu i-au platit nici un ban pina la acea data si temindu-se ca acestia vor vinde camioanele fara stirea lui si-l vor exclude din afacere, Ivanescu a demascat afacerea. El a vorbit cu directorul de vinzari de la Roman SA si cu Politia Platformei Roman SA. Astfel, in 31 ianuarie 2000, politia a inceput cercetarea cazului. Initial, anchetatorii au retinut toate persoanele implicate, insa acum mai sint arestate doar cinci, printre care si Petrisor Duduianu. Acesta i-a amenintat cu moartea pe ceilalti inculpati si o parte din anchetatori, fiind pe tot parcursul anchetei necooperant. Liderul Gheorghe Grigore a incercat chiar si in timp ce era in arest sa-l mituiasca pe Gheorghe Pop, caruia i-a trimis un bilet, printr-un alt arestat, in care il ruga sa-si schimbe declaratia si sa-i sustina nevinovatia. Sindicalistul i-a promis in schimb 3.000 de dolari. CAMELIA CSIKI 