 O lege din 1992 genereaza un conflict aberant intre bijutieri si biserica Cruciulitele, confiscate de politie Pe data de 17 aprilie 2001, locotenent-colonelul Cristian Galiceanu, locotenentul Cristian Fratila si plutonierul-major Octavian Florea, din Deva, s-au prezentat la un magazin de bijuterii din oras, unde, in temeiul Legii 103/1992 si OUG nr. 92/2000, au confiscat 18 cruciulite din aur. Magazinul a fost si amendat, iar in procesul-verbal A 0292252, obiectele trecute drept "cruciulite din metal galben" au fost confiscate! Situatia se repeta doua saptamini si ceva mai tirziu, pe data de 4 mai a.c., cind locotenent-colonelul Galiceanu si locotenentul Fratila "calca" o alta bijuterie din Deva. Aici, conform procesului-verbal A 0292253, sint confiscate sapte cruciulite din aur, consemnate in acte conform aceluiasi tipic: "Cruciulite din metal galben, incrustate cu pietricele albe". Masura a fost luata in temeiul acelorasi legi. Semnalele privind confiscarea, in tara, a cruciulitelor din aur au ajuns si in Bucuresti. Patronii magazinului de bijuterii "Sodo Migliori", aflat pe Calea Victoriei, au strins cruciulitele din galantare, pentru ca au aflat despre riscul confiscarii. "Acum o saptamina, conducerea firmei a decis sa nu mai vinda cruciulite din aur pentru ca s-a aflat ca a inceput sa se aplice legea din 1992. Este aberant ce se intimpla. Vin foarte multi clienti care ne cer cruciulite, si noi le spunem ca Ministerul Cultelor si Patriarhia nu ne mai dau voie sa vindem", ne-a declarat responsabilul magazinului de bijuterii. La doi pasi de "Sodo" se afla "G-Bijuterii", pe str. Beldiman. "Nu stim nimic, dar daca e adevarat, este o timpenie. Am vindut dintotdeauna cruciulite, fara probleme", ne-a declarat sefa de magazin, alarmata de stirea confiscarilor. Mai jos, pe str. Brezoianu, exista un atelier de confectionat bijuterii din aur. "Noi facem la comanda. Daca omul imi cere o cruce, pot eu sa-l refuz si sa-i spun ca asa vrea Patriarhia?", s-a scandalizat bijutierul. Tot in aceeasi zona exista magazinul "Orhideea", unde sint expuse cruciulite din argint. "Vindem cruci din import, care sint verificate si marcate de Banca Nationala. Daca stiau ca vinzarea crucilor e ilegala, de ce nu ne-au anuntat atunci? Ca sa aiba motiv acum sa le confiste?", ne-a intrebat, contrariata, sefa de tura de la "Orhideea". De fapt, despre ce este vorba? Pentru a proteja cultele religioase, Parlamentul Romaniei a adoptat, in 1992, Legea numarul 103 privind "dreptul exclusiv al cultelor religioase pentru producerea obiectelor de cult". Asta deoarece tot mai multe firme faceau averi producind astfel de obiecte, in special calendare si luminari, saracind in acest mod bugetele, si asa sarace, ale cultelor. Astfel, in lege scrie: "Prin obiecte de cult, in sensul prezentei legi, se inteleg vasele liturgice, icoanele metalice sau litografiate, crucile, crucifixele, mobilierul bisericesc, cruciulitele si medalioanele cu imagini religioase specifice cultului, obiecte de colportaj religios si altele asemenea. Se asimileaza obiectele de cult si calendarele religioase, precum si produsele necesare exercitarii activitatii de cult, cum ar fi tamiia si luminarile, cu exceptia celor decorative si a celor pentru nunti si botezuri". Legea a inceput sa functioneze, aplicindu-se incet, incet, spre bucuria cultelor care au inceput sa cistige ceva bani. Amenzile prevazute erau totusi mici, intre 100.000 lei si 500.000 lei, iar comerciantii ilegali isi faceau de cap. Pentru a mai reduce din numarul celor care se imbogateau de pe urma acestui fenomen, la inceputul anului, mai precis pe 29 ianuarie 2001, Parlamentul Romaniei a aprobat Ordonanta de Urgenta a Guvernului nr. 92/2000, de modificare si completare a Legii nr. 103/1992 privind dreptul exclusiv al cultelor religioase pentru producerea obiectelor de cult. De fapt, ordonanta nu facea decit sa mareasca amenzile, de la 5.000.000 lei la 10.000.000 lei. Bijutierii contraataca Intrebarea este de ce s-au apucat politistii sa confiste cruciulite si sa dea amenzi bijutierilor la mai bine de opt ani de la aparitia legii? In fond, astfel de scandaluri n-au razbatut in presa. De ce n-au facut-o pina acum? Sa piarda biserica intr-atit de mult de pe urma comerciantilor de obiecte religioase incit sa ceara ajutorul politiei? Contactati, reprezentanti ai Bisericii Ortodoxe Romane ne-au declarat ca nu au nici o legatura cu confiscarile de bijuterii din teritoriu. "De fapt, noi nici nu folosim obiecte de mare valoare la slujbele noastre. Bijuteriile nu intra in apanajul nostru", ne-a declarat un reprezentant al Bisericii Ortodoxe Romane. Cert este ca masurile politiei i-au deranjat puternic pe bijutieri. Confiscarea cruciulitelor pe motiv ca sint obiecte de cult a declansat reactia dura a Patronatului Bijutierilor din Romania. Domnul Karl Heinz, presedintele Patronatului Bijutierilor, ne-a declarat urmatoarele: "Legea se refera numai la obiectele de cult sau cele care se folosesc la desfasurarea cultelor. Or, acestea sint bijuterii, nu obiecte de cult. Azi incep cu cruciulitele si cine stie cu ce termina... Pot da o interpretare religioasa oricarei bijuterii. Nu exista nicaieri in lume o astfel de interpretare, am vorbit inclusiv la Vatican. Problema este ca noua ne-a fost atrasa atentia, de catre colegii nostri din strainatate, ca azi-miine ne pot confisca, prin interpretarea acestei legi, chiar si aparatele de productie pentru ca in lege scrie "producerea si valorificarea unor astfel de obiecte"! Ce este mai grav este ca nu e vorba despre un simplu abuz, ci cred ca Deva a fost doar un experiment. Din informatiile noastre, confiscarile au inceput si in Pitesti", ne-a declarat domnul Karl Heinz, presedintele Patronatului Bijutierilor. FLORIAN BICHIR GABRIELA TINTEANU La patru ani de la comitere, Dublu asasinat, descoperit in vis Vineri dupa-amiaza, procurorii braileni au emis mandat de arestare pe numele lui Marian Mocanu, 30 de ani, din comuna Rimnicelu, judetul Braila, sub acuzatia ca, in urma cu patru ani, ar fi ucis doi consateni, Constantin Rainov, 50 de ani, si Ioan Gheorghe, 42 de ani, si ca a ascuns cadavrele intr-un WC. O echipa de ancheta s-a deplasat urgent la fata locului si a descoperit cadavrele, cercetarile continuind pentru a se stabili daca Marian Mocanu a comis singur crimele si in ce imprejurari s-au produs faptele. "Costel mi-a spus in vis unde este ingropat" Din luna octombrie 1997, rudele lui Constantin Rainov si Ioan Gheorghe au anuntat politia despre disparitia celor doi. Ancheta nu a condus insa la descoperirea acestora. Un fir a existat in momentul in care Maria Gogu, prietena lui Marian Mocanu, a incercat sa se sinucida. "A luat mai multe pastile si a fost dusa la dispensar", povesteste Maria, sotia lui Constantin Rainov. "Doctorita de la dispensar a intrebat-o de ce a vrut sa se omoare, si ea a zis ca nu se impaca la gindul ca Marian Mocanu va iesi din inchisoare, unde ispasea o pedeapsa pentru ca nu platise pensia alimentara fostei sotii, si o va omori, asa cum i-a omorit pe sotul meu si pe Gheorghe. Doctorita a reclamat la politie, dar nu s-a intimplat nimic. Nici pe mine nu voia sa ma bage nimeni in seama, ba unii spuneau ca-s nebuna. Eu l-am visat pe Costel al meu de Lasata Secului si-mi spunea ca e mort, ingropat de Mocanu in WC. Mai voia sa-i dau si lui ceva de pomana. Apoi, l-am mai visat de citeva ori, cind imi spunea sa-l scot de acolo si ca-i pare rau c-a murit, ca nu s-a impacat cu moartea. Pina la urma am fost din nou la politie si au venit domnii care au sapat si i-au gasit". "Erau beti si m-au dat afara din casa" Concubina lui Marian Mocanu, cea care a incercat sa se sinucida de frica celor ce vor urma dupa iesirea din inchisoare a asasinului, pretinde ca a reclamat crimele, in ciuda faptului ca a vazut "prea putin". "In seara aceea din octombrie au venit toti trei acasa. Erau beti si m-au dat afara din casa. Am stat in frig impreuna cu cei trei copii si am vazut prea putin din ce s-a intimplat inauntru. Concubinul meu a carat o saltea, cirpe si pamint in WC. Simteam ca se intimplase ceva, si a doua zi am fugit de acasa. L-am reclamat, dar degeaba, nu m-a crezut nimeni. La vreo doua saptamini m-am intors la el acasa si intr-o zi i-am zis ca miroase foarte urit acolo unde era WC-ul. A asteptat sa se faca noapte si a sapat un alt WC, iar pe primul l-a astupat". "Eu n-am omorit decit unul" Surse din politie afirma ca, in momentul in care i s-au prezentat probele care-l incriminau, Marian Mocanu a recunoscut acuzatia de omor, dar nu de dublu asasinat. "Eu n-am omorit decit unul", a strigat ziaristilor care au incercat sa obtina o declaratie. "Eu l-am omorit doar pe Costel (Constantin Rainov - n.r.), atunci cind i-am dat cu pumnii si a cazut si s-a lovit. Cind am venit noi acasa l-am gasit pe Ioan Gheorghe mort. Il omorisera concubina mea si o vecina. L-am ascuns prima data in cutia de la studio, de ramasesera pe afara miinile, apoi l-am ingropat in fundul curtii, in WC-ul ala de l-am astupat dupa aia". Declaratiile sefului Inspectoratului de Politie al Judetului Braila si al Serviciului de Medicina Legala arata clar ca ancheta nu este nici pe departe finalizata si nu sint excluse surprizele: "Cercetarile continua pentru a se stabili daca el este singurul vinovat sau daca mai exista complici", a spus colonelul Ion Motoc, seful IPJ Braila. La rindul sau, dr. Relu Savu, seful SML, ne-a declarat: "Deocamdata, nu ne putem pronunta in ceea ce priveste cauzele celor doua decese. La prima examinare, nu s-au descoperit urme de violenta pe cele doua schelete. Osemintele vor fi supuse unor analize speciale la IML Bucuresti". STEFAN CATALIN IORDACHE Atac in plina zi Cornelia Catanga, batuta, jefuita si amenintata cu pistolul In cursul zilei de simbata, ora 19.30, Cornelia Catanga, cunoscuta cintareata de muzica lautareasca, a trait clipe de cosmar, chiar in fata blocului in care locuieste. Insotita de sotul ei, interpretul Aurel Padureanu, si de sofer, Catanga se afla in autoturismul personal, in drum spre restaurantul Casa Romaneasca, unde cinta in fiecare seara. Ceasul rau a facut ca pe aleea de linga bloc sa se afle Cimpeanu Adriana (55 de ani) si fiul ei, Falsmith Gabriel Razvan (aproximativ 30 de ani), aflati amindoi intr-o stare de ebrietate nu foarte avansata. Celor doi li s-a parut ca masina a trecut prea aproape de ei, fapt pentru care barbatul a tras un sut in autovehiculul care abia plecase de pe loc, cu viteza mica. Soferul a oprit, iar sotul interpretei a coborit din autoturism, incercind sa-l linisteasca pe agresor. De aici incolo, situatia a iesit de sub control, faptele parind a fi desprinse dintr-un film suprarealist cu mafioti. Agresorul face "afaceri" dubioase in Germania Despre Falsmith, care locuieste in acelasi bloc cu Catanga, dar la alta scara, vecinii stiu ca are si cetatenie germana. Unii spun ca tot ce fura in Germania, unde merge des, cheltuieste in Romania. Altii au auzit ca se ocupa si cu vinzarea de droguri. Cert e ca dubiosul personaj a devenit violent in momentul in care si interpreta a coborit din masina. Mai intii i-a tras un pumn in fata, apoi i-a rasucit bratul si i-a smuls de la git un colier valoros din aur si cercelul din urechea dreapta. In acest timp, Cimpeanu Adriana, mama lui, a incercat sa-i smulga borseta din mina sotului Corneliei. Soferul, care coborise si el din masina, a primit si el de la Falsmith o ranga in cap si a ajuns la Spitalul de Urgenta, unde i s-a cusut rana cu sase copci. Pentru ca scandalul luase proportii, mai multi vecini din bloc au coborit si au luat apararea victimelor. Vazind ca e in inferioritate numerica, infractorul a strigat: "Ba, ma duc sa iau pistolul din casa si va omor pe toti". Si n-a glumit. In mare viteza, a revenit cu arma, asa cum promisese. Ca sa intimideze multimea de vecini care era in stare sa-l linseze, a tras un glont in aer, in scara blocului. I-a pus pistolul la timpla unui tinar mai indraznet, apoi s-a razgindit si i-a dat drumul. Dupa ce a tras un glont, pistolarul a fugit Intre timp, cele trei victime ale dezaxatului - Cornelia Catanga, sotul ei si soferul - s-au urcat in masina si au plecat sa cheme politia. Amenintindu-i pe toti cei prezenti cu arma si strigind: "Ma duc dupa ei, sa-i omor", pistolarul a disparut in fuga. Dupa ce l-au trimis spre spital pe sofer, Catanga si sotul ei au revenit cu politia in fata blocului. A urmat apoi deplasarea la sectia de politie, unde sotul vedetei, Aurel Padureanu, a facut plingere si a dat declaratii despre incident. LIVIU SERBANESCU Bustul lui Hercule, in bagajele cautatorilor de comori Specialistii de la Muzeul Civilizatiei Dacice si Romane Deva au stabilit ca cele 23 de obiecte gasite asupra austriecilor cautatori de comori in Muntii Orastiei fac parte din patrimoniul national al Romaniei. Conform declaratiei specialistilor, daca austriecii reuseau sa scoata peste granita obiectele gasite in munti, s-ar fi ales cu o avere estimata la zeci de mii de dolari. Alaturi de patru verigi din bronz folosite la distributia curelelor de harnasament, o zabala din fier si o piesa ornamentala din bronz, cel mai important obiect gasit la austrieci este un bust din bronz reprezentindu-l pe Hercule. Toate aceste obiecte au fost predate muzeului. Martin Stejskal, 28 de ani, Walter Stejskal, 55 de ani, si Josep Webar, 51 de ani, au fost prinsi de politistii de la Serviciul Economico-Financiar din cadrul IPJ Hunedoara pe data de 9 mai, in apropierea comunei Bosorod, in zona uneia dintre cetatile dacice din Muntii Orastiei, numita "Piatra Rosie". Cei trei intrasera de numai doua zile in tara si au fost surprinsi de politisti folosind detectoare de metal si efectuind sapaturi. Ei aveau asupra lor cataloage numismatice, harti detaliate si venisera cu doua microbuze, o remorca, o semirulota si doua motociclete. Parchetul de pe linga Tribunalul Hunedoara le-a interzis sa paraseasca Romania si a dispus cercetarea lor in stare de libertate. Daca vor fi gasiti vinovati de comiterea infractiunii prevazute in Legea 182/1992, cu privire la patrimoniul national, cei trei risca o pedeapsa intre sase luni si trei ani de inchisoare. Numai in acest an, politistii hunedoreni au confiscat sute de monede vechi si obiecte de patrimoniu "descoperite" in Muntii Orastiei de cautatori de comori din toata Europa. VOLODIA MACOVEI Un ziar din Varna lanseaza o ipoteza senzationala in cazul accidentului de la Constanta Petrolierul bulgaresc "Mesta" a fost lovit de un proiectil! Petrolierul bulgaresc "Mesta", care a ars partial pe 7 mai in apropierea portului Constanta, a fost lovit de un proiectil, scria in editia sa de vineri cotidianul "Cernomorie" care apare la Varna. Stirea a fost reluata duminica de inca trei ziare centrale, care insa pun sub semnul intrebarii aceasta ipoteza. Autorul articolului din ziarul "Cernomorie" afirma ca in cazul in care la bordul navei ar fi explodat unul dintre rezervoare, atunci vaporul s-ar fi deformat in mai multe locuri, si nu ar fi avut o singura gaura, in partea dreapta, asa cum are petrolierul "Mesta". Surse care au dorit sa-si pastreze anonimatul au afirmat pentru publicatia amintita ca anchetatorii bulgari au in vedere in investigarea cauzelor producerii accidentului si aceasta varianta. Directorul administratiei maritime, capitanul Nicolai Simeonov, a declarat insa cotidianului "24 Ceasa" ca directia exploziei a fost din interior catre exterior si nu invers, asa cum s-ar fi intimplat daca nava ar fi fost lovita de un proiectil. In opinia sa, versiunea lansata de "Cernomorie" este absurda si nu poate fi luata in calcul. Vineri, un marinar de pe "Mesta", Stefan Velcev, declara ca explozia de pe petrolierul bulgar a fost provocata de o scinteie de la un polizor, in timp ce se efectuau lucrari de reparatii la rezervorul numarul 5 al petrolierului in care concentratia de gaze era foarte ridicata. PETIO PETKOV, Sofia Presedintele Curtii de Apel verifica la singe dosarele suspecte Imediat dupa arestarea procurorului Cristian Bojinca si a judecatorului Valentin Acatrinei (ambii magistrati ai Curtii de Apel Bucuresti) si dupa luarea masurii de neparasire a localitatii pentru judecatoarea Tatiana Zorila, de la TB, si pentru judecatoarea Rodica Fesiuc, de la CAB, presedintele Curtii de Apel, Dan Lupascu, a trecut in revista judecatorii de la sectiile penale ale celor doua instante. Mai intii a sta de vorba cu cei de la Sectia l a Tribunalului Bucuresti, din care face parte judecatoarea Zorila, despre care se spune ca ar fi primit 5.000 de dolari pentru punerea in libertate a lui Naor. Apoi, marti, i-a luat la intrebari cei noua judecatori ai Sectiei l Penala a Curtii de Apel Bucuresti, din care face parte judecatoarea Fesiuc, despre care se spune ca ar fi luat mita de la Naor, fratii Gemeni si altii. Miercuri, presedintele CAB a stat de vorba si cu judecatorii Sectiei a ll-a Penala a Curtii de Apel. Dan Lupascu nu a iesit nici un moment in fata sa le ia apararea, iar in cadrul acestor intilniri directe le-a spus doar sa judece in continuare, chiar si in procesele cu inculpati din lumea interlopa, cum ii lasa constiinta. Un cartel pentru ingeri Ziarul nostru a aratat de nenumarate ori cum lideri ai lumii interlope, oameni de afaceri corupti sau hoti de masini periculosi au fost pusi in libertate la Curtea de Apel Bucuresti, mai ales de catre Sectia l Penala a acestei instante. De fapt, acestei sectii, compusa din noua judecatori, i-a mers buhul si printre magistrati, dar si printre infractori, ca ar fi specializata in puneri in libertate. Adica in fabricarea "certificatelor de ingeri", chiar si pentru cei mai periculosi infractori. Dupa arestarile de luni, Dan Lupascu a cerut din arhiva un snop de decizii de punere in libertate ale Sectiei I si doar doua de la Sectia a ll-a. Printre acestea se numara, in primul rind, deciziile date de Rodica Fesiuc si Valentin Acatrinei (ambii anchetati in dosarul numit generic "Nao-mita pentru magistrati"). Au mai fost cerute deciziile judecatorilor Sandu Mustata, Sofica Dumitrascu, Antoneta Nedelcu. Toti acesti trei judecatori au facut parte din completul care, pe 5 decembrie 2000, l-a pus in libertate, se pare pe bani grei (zeci de mii de dolari - dupa cite s-au vehiculat in presa), pe liderul lumii interlope Paul Iova, implicat in 1996 in scandalul politico-financiar "S.AN.CA - Bancorex". "Circelul" unor liberari dinainte asteptate Dintre deciziile Sectiei a ll-a Penale, presedintele Dan Lupascu nu a cerut, din arhive, decit doua: cea din 26 septembrie 2000, prin care a fost pus in libertate Marian Geamanu, si cea din 6 decembrie, prin care a fost eliberat un anume Nicolae Dascalu, implicat in contrabanda cu 10.000 de tablete de Ecstasy. Din "completul Geamanu" au facut parte judecatorii Duta, Barbalata si Circel, iar din "completul Dascalu" - judecatorii Marin Circel, Anca Dicu si Angela Dragnea (ultimele doua sint judecatoarele care au decis si punerea in libertate a lui Radu Bolgiu). "Firul rosu" al celor doua decizii suspectate de Lupascu il reprezinta magistratul Marin Circel, fost procuror la Parchetul General si, in prezent numit, de la 1 mai, vicepresedinte al Tribunalului Bucuresti. Judecatorul Marin Circel este cel care, a dat doua decizii de neincepere a urmaririi penale celebre in 1998, in dosarele lui Temesan si G.C. Paunescu. El a fost dat afara din Parchet de procurorul general Moisescu. CHRISTIAN LEVANT Dealuri cu bucluc Militarii romani au intrat in NATO Patru militari romani si un salariat civil au fost raniti, vineri dupa-amiaza, intr-un accident rutier petrecut pe raza comunei Milcoiu, judetul Vilcea, in care au fost implicate un autocamion militar al Fortelor Aeriene si doua autocamioane inregistrate in Ungaria, care transportau materiale pentru trupele KFOR. Cele doua masini intrate in coliziune au suferit avarii grave, iar un al doilea TIR unguresc, implicat in accident, a fost usor avariat. Cele doua camioane inmatriculate in Ungaria tranzitau teritoriul romanesc si transportau materiale in folosul trupelor KFOR. TIR-urile au intrat in Romania prin Vama Nadlac si urmau sa ajunga in Macedonia. Autocamionul militar a derapat si a intrat pe contrasens Autocamionul militar DAC, cu numarul de inmatriculare A-21981, apartinind UM 0933 din Hunedoara, aflat in subordinea statului Major al Fortelor Aeriene (SMFA), se deplasa pe DN7, pe ruta Pitesti-Rimnicu Vilcea. Din cauza neadaptarii vitezei la conditiile meteorologice, la coborirea unei pante si in apropierea unei curbe periculoase, soferul autocamionului, salariatul civil Florin Blaj, 22 de ani, a actionat brusc sistemul de frinare. Autovehiculul a derapat, a intrat pe contrasens si a lovit doua TIR-uri apartinind trupelor KFOR. Soferii celor doua TIR-uri, Peter Horvat, 24 de ani, si Laszlo Mauer, 31 de ani sint cetateni unguri. Camionul militar si unul dintre TIR-urile care transportau echipamente militare au suferit avarii grave. Un al doilea TIR a fost avariat usor. Soferul autocamionului romanesc, civilul Florin Blaj, si soldatul Ion Becheru se afla internati la Spitalul Militar Central din Bucuresti, starea sanatatii lor fiind stabila. ALINA GRIGORE TATIANA DABIJA MIRELA MANU [19][pl.dll?rid=expresro] 