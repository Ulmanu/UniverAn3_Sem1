 Baieti fara prejudecati George si Dragos - mai tari decit gospodinele Un student eminent si prietenul lui au pus de o "echipa de interventie" in gospodariile oamenilor. Cei doi tineri muta mobila, spala, calca, sterg praful, aspira si spala geamurile contra cost. In completare, ei fac comisioane. Le solicita clientilor doar o singura favoare: sa poata asculta muzica in timp ce muncesc. Echipa de interventie Munca de menajera e cautata in Galati. In mai toate familiile cu oarecare posibilitati exista cite o menajera, care lucreaza in regim permanent sau periodic (doua-trei zile pe saptamina). De regula, munca de menajera este facuta de femei. Cu toate acestea, la Galati, doi tineri au pus de o adevarata "echipa de interventie" intr-ale gospodariei. George Gheorghiu presteaza aceasta munca de mai multa vreme, el facind, pina acum citeva luni, "echipa" cu fratele sau, care insa a murit intr-un accident. George si-a gasit un alt partener, pe Dragos Munteanu, un student eminent la o facultate din Galati. Sa speli geamurile in ritmuri de hip-hop Cind Dragos si George apar la usa clientului, acesta ramine stupefiat. "Legatura cu clientul se face prin telefon, dar, de multe ori, cine ne recomanda uita sa spuna ca "gospodinele", "menajerele", sint, de fapt, barbati. Cind aparem la usa, inarmati cu galeti si perii, clientul crede ca urmeaza vreun numar de striptease si ne intreaba daca avem si femei", spune George. Amindoi sint baieti vrednici, bine facuti, care iubesc munca -chiar daca pentru unii ar parea bizar. George a absolvit Liceul de informatica, dar familia sa nu a avut posibilitati sa il intretina la facultate si atunci a inceput sa munceasca. Dragos are doar 23 de ani. Este student la Facultatea de Metalurgie de la Universitatea "Dunarea de Jos" din Galati. Inca din anul I a avut bursa de studii, pentru medii foarte bune. Anul trecut s-a insurat, sotia sa fiind acum in perioada masteratului. "Eu am muncit de mic. Acasa, la parinti, bateam covoarele inca de la zece ani. Faceam curat in casa, desi am o sora cu un an mai mica. In timpul celor patru ani de facultate am facut mai multe munci. Am rupt bilete la intrarea in discoteca studenteasca, am vindut martisoare pe strada si am umplut sifoane. Niciodata nu mi-a fost rusine sa muncesc. L-am cunoscut, cu o luna in urma, pe George. M-a intrebat daca nu stiu un baiat dispus sa faca munca de menajera. I-am zis: ba da, cunosc, eu sint omul de care ai nevoie", povesteste Dragos. In doar o luna de zile, cei doi baieti au prestat servicii pe la tot felul de firme particulare, restaurante, birouri sau locuinte. George si Dragos spala, calca, curata gresia si faianta, sterg praful si curata geamurile. Nu ramine nici un loc murdar in calea lor. "O singura pretentie avem. Bineinteles, daca exista posibilitatea: rugam clientul sa ne lase sa ascultam muzica in timp ce muncim. Ca pe ritmuri de hip-hop, parca merge mai bine treaba", spun baietii. Mai curat, mai uscat Au o agenda in care consemneaza toate comenzile. Ieri aveau "de prestat" la doi clienti. Mai aveau de facut si citeva comisioane. Cind se muta cineva, George si Dragos sint prezenti. "Impachetam mobila, o incarcam in camion, o descarcam". Pentru "un mutat", tariful este de 200.000 de lei pe ora, "pina in etajul trei". "Mai sus, tariful e de 300.000 de lei". Pentru spalatul mochetei sau covoarelor, tariful este de 30.000 de lei metrul patrat. Baietii se duc la treaba cu "sculele" lor. "Noi sintem dotati cu aspirator cu spuma, cu perii si periute si cu solutii speciale pentru geamuri, covoare si mobila. Folosim numai solutii bune, pentru ca totul trebuie sa straluceasca", spune George. Dragos e meticulos si "titirit" - spune George despre partenerul sau. "Se uita de sapte ori intr-un loc, ca sa nu ramina nici o pata". Fara a fi misogini, cei doi baieti nu ar accepta, totusi, femei in echipa lor. "Vrem sa ne extindem echipa, dar tot numai barbati o sa luam. Nu avem nimic cu femeile, dar nu poti pune o femeie sa mute mobila din loc. Pentru ca noi curatam sub paturi, sub sifoniere". Baietii isi ofera serviciile si pentru zugravit, daca e nevoie. Muncesc din zori si pina in noapte, dar sint multumiti de cistig. "Unii colegi de facultate stiu ce fel de job am. Eu sint mindru de munca pe care o fac. Deocamdata sint student, nu inginer. Pentru viitor, am insa ginduri mari, vreau sa-mi dau masteratul, dar nu e musai sa muncesc ca inginer. Trebuie sa cistig bani si atunci sint dispus sa muncesc pe rupte. Dintotdeauna mi-a placut sa muncesc", spune Dragos. George are si el motivatia sa: "Am 25 de ani, as fi putut sa pierd vremea prin discoteci, sa stau la sprituri. Dar vreau sa fac ceva in viata, chiar daca parintii nu m-au putut ajuta. Nu ma dau inapoi de la munca, sint solid, zdravan, sint mai tare decit orice gospodina". George se gindeste ca a fi menajera e o afacere foarte buna. Dragos e student eminent si crede ca jobul pe care il are este o adevarata mana cereasca. Cei doi prieteni spera ca, intr-o zi, vor putea avea o firma cu acte in regula si cu angajati, dar nici chiar atunci nu ar lasa greul muncii pe mina altora. ALINA COMSA-DURBACA La mare, la soare, cu matele goale Tepe electronice la bancomatele de pe litoral Pentru posesorii de carduri aflati pe litoral, ultimele zile au fost de cosmar. Bancomatele, nu se stie din ce motive, au fost complet date peste cap. Turistii dornici sa ridice sume de bani erau refuzati aproape la fiecare incercare. Foarte rar mai era onorata cite o cerere de retragere. Furiosi, turistii plecau la alt bancomat, incercind sa obtina banii atit de necesari pe mult prea scumpul litoral al Marii Negre. Cum bancomatele nu abunda in statiuni, cei aflati in nevoie mare de bani au batut drumul Mangaliei si Constantei, insa cu acelasi rezultat. Turistii furiosi si-au revarsat nervii. Li s-a explicat o anomalie a bancomatelor. Surpriza a venit cind posesorii de carduri si-au verificat conturile. Nefericitii care au accesat un alt bancomat decit al bancii emitente, si-au gasit conturile golite de sumele pe care dorisera sa le scoata. Cum unii dintre acestia incercasera sa goleasca de toti banii conturile, s-au vazut ramasi pe sec chiar la inceputul sejurului. "Cine a avut proasta inspiratie sa scoata banii de la un alt bancomat decat cel al bancii emitente a fost refuzat, dar banii i-au plecat din cont spre cealalta banca", a sunat explicatia aferenta. Surpriza si mai crunta a fost la aflarea timpului necesar pentru reintoarcerea banilor in conturile cardurilor: 7-10 zile! Anuntati-va imediat banca! Surse din mediul bancar ne-au declarat ca problemele aparute la ATM-urile de pe litoral nu s-au datorat unor defectiuni din sistemele informatice ale bancilor, ci caderii transmisiilor de date pe liniile telefonice. Cum automatele care opereaza carduri de plata sint foarte prudent programate, cu o eroare de 1 la un milion, orice neclaritate in mesajul care se transmite pe linii telefonice prin satelit anuleaza tranzactia, spun sursele citate. Totusi, daca banca de la care avem cardul de plata a apucat sa confirme plata banilor solicitati la ATM, atunci ea transfera banii din contul cardului intr-un cont "in asteptare". Practic, oamenii carora ATM-urile nu le-au onorat tranzactiile descopera ca banii sint blocati. Pentru a-si putea folosi mai rapid banii, posesorii cardurilor care au operat o tranzactie esuata trebuie sa se adreseze bancii care le-a emis cardul. La ghiseele acestora se va face verificarea operatiunii si banii le vor fi virati in citeva ore, cel mult a doua zi, ne-au precizat surse din mediul bancar. In cazul in care clientii nu sesizeaza operatiunea, bancile vor "debloca" banii in intervalele specifice fiecarei institutii financiare in parte, care pot varia intre 5 si 40 de zile. (L.S., L.M.) Importuri CEFTA Taxa vamala unica de 20% la importul de carne de porc din tarile CEFTA va deveni operationala saptamina viitoare, o data cu publicarea in Monitorul Oficial al ordinului comun al Ministerului Agriculturii si Ministerului Afacerilor Externe, a declarat ieri Ilie Sirbu, ministrul agriculturii. Hotarirea de a scadea taxa vamala de la 45% la 20% a fost luata in urma semnalelor procesatorilor de carne, care au sustinut ca productia interna nu acopera consumul populatiei. In cazul importurilor de carne de pui, taxa a ramas nemodificata, pentru ca, potrivit ministrului agriculturii, 80% din necesarul de consum este acoperit din productia interna.(N.B.) Statul trece la executarea silita a datornicilor Guvernul a stabilit procedura pentru realizarea creantelor bugetului de stat si bugetului asigurarilor sociale, prin trecerea in proprietatea statului a bunurilor imobile supuse executarii silite. Debitorii persoane juridice, asupra carora exista creante ale bugetului de stat si/sau bugetului asigurarilor sociale de stat - pentru care s-a inceput executarea silita asupra bunurilor imobile -, pot solicita stingerea partiala sau totala a obligatiilor bugetare, stabilite prin darea in plata a acestor bunuri. Cererea se depune de catre debitor la: unitatea teritoriala subordonata Ministerului Finantelor Publice pe raza careia este inregistrat ca platitor de obligatii fata de bugetul de stat; casa judeteana de pensii, respectiv Casa de pensii a municipiului Bucuresti, agentia judeteana pentru ocuparea fortei de munca; directia regionala vamala interjudeteana, pentru taxe si drepturi vamale cuvenite bugetului de stat. Cererii respective i se anexeaza copii legalizate ale actelor care atesta dreptul de proprietate al debitorului asupra bunurilor imobile pentru care solicita trecerea in proprietatea publica a statului, dovada ca acestea nu sint grevate de drepturi reale si de alte sarcini - emisa de biroul de carte funciara din cadrul judecatoriei pe a carei raza teritoriala se afla bunul imobil -, precum si copii ale fisei mijlocului fix si ale balantei analitice a mijloacelor fixe. (A.M.) Sirbu a impacat si capra, si varza Discutiile aprinse din ultimele saptamini privind pretul griului din recolta acestei veri se vor sfirsi. Procesatorii din industria de morarit si panificatie vor putea achizitiona doua milioane de tone de griu printr-un credit sindicalizat acordat de BCR si CEC, cu conditia ca pretul griului cumparat de la producatori sa nu fie mai mic de 3.200 lei /kilogram, a anuntat, ieri, ministrul agriculturii, Ilie Sirbu. Dobinda se va negocia cu banca, iar panificatorii vor putea gaja imprumutul cu griul cumparat, a precizat Sirbu. Ministerul Agriculturii va limita importurile de griu Ministrul Sirbu a dat, tot ieri, o veste proasta importatorilor de griu. Potrivit unui ordin ce va intra in vigoare saptamina viitoare, Romania va ridica STAS-ul la griul si faina de import, modificind parametrii pe care griul de import trebuie sa-i indeplineasca. In conditiile unei recolte interne mai mult decit suficiente, nu mai sintem dispusi sa importam griu de calitate inferioara din afara, a spus Sirbu. In plus, tot saptamina viitoare, va intra in vigoare un ordin elaborat de Ministerul Finantelor, prin care pretul minimal in vama, la faina de import, va fi stabilit la 300 de dolari /tona. "Speram ca astfel lucrurile sa intre in normalitate, mai ales ca vom putea asigura consumul intern si vom avea disponibilitati de export. Deja sint tratative pentru exportul unui milion de tone de griu in Egipt, iar, in plus, exista solicitari din Rusia si Iordania", a aratat Sirbu. NICOLETA BURTAN Ghidusii cu finante Cel mai bun buget postdecembrist Guvernul intentioneaza sa finalizeze proiectul de buget pentru anul viitor pina la 10 octombrie, a declarat ieri premierul Adrian Nastase. Asa dupa cum ne-a obisnuit, primul-ministru leaga orice intentie sau declaratie de un subtil repros la adresa tuturor predecesorilor domniei sale. Coacerea bugetului i-a dat prilejul sa ne comunice ca acest proiect nu va fi construit pe "formula traditionala" (adica eronat - n.r.), ci pe baza programelor si proiectelor prioritare ale Romaniei. Poate ca ar fi fost, intr-adevar, o premiera fericita in materie de conceptie bugetara. Numai ca premierul enumera, la capitolul prioritati, reducerea fiscalitatii, reducerea TVA, trecerea la recorelarea pensiilor si asigurarea alocatiilor pentru copii. Nimic nou sub soare: nici fata de proiectele bugetare ale fostilor, nici fata de propriile scheme financiare din perioada 1992-1996. Cum era si firesc, nici actualul premier nu a omis sa adauge ca proiectul de buget pe anul 2002 va respecta prevederile propriului program de guvernare si va continua aplicarea descentralizarii cheltuielilor bugetare de la ministere catre autoritatile publice locale. Asa sa fie. Nici evidentierea separata, prin buget, a finantarilor si cofinantarilor internationale pe relatiile: UE (PHARE, ISPA, SAPARD), Banca Mondiala, BERD, BEI, nu reprezinta o noutate. Nimeni nu si-a permis sa amestece banii proprii cu cei atrasi - fie si pentru faptul ca decontarile trebuie operate separat. Recorelarea pensiilor se intinde pe alti trei ani (dupa ce declaratii furibunde, axate pe grava situatie a virstei a treia, au fost aruncate, in campanii, pe masa pensionarilor). Explicatia - aceeasi - nu poate tine loc, acum, decit de scuza: "In acesti ani s-a produs o recorelare a pensiilor si toata lumea doreste ca aceste recorelari sa se faca in sus, si este nevoie de multi bani, si, de aceea, acestea se vor face gradual", a detaliat Nastase. Cuiul lui Pepelea, in ultimele doua campanii electorale, a fost alocatia pentru copii. Mint, n-au de unde, nu sint in stare - s-a auzit, atunci, dinspre actualii guvernanti. Acum, cuiul s-a rupt si, desi tabloul e zdrente, totul devine posibil. Deci, ne asigura premierul, alocatiile pentru copii vor creste ca pensiile, adica tot gradual, iar in 2004 vor ajunge la 10% din salariul mediu pe economie. Vom avea, astfel, copii mai fericiti. (D.E.) Cum sa cheltuiti banii Dam la peste? Este vara si pescarii nu pot rata ocazia de a mergem pe malul lacurilor, in weekend sau la Dunare, in concediu. Piata ofera o gama larga de undite pentru tot felul de pesti. Asa cum pescarii stiu, nu orice undita e buna si pentru caras si pentru crap, biban sau pesti marini. Pescarii impatimiti isi cumpara un set de undite care sa-i serveasca in toate imprejurarile. Mai mult decit orice sport desfasurat in aer liber, pescuitul depinde de locul unde se desfasoara. Pescarii trebuie sa fie atenti si la factorii care influenteaza comportamentul pestelui atunci cind se hraneste. Doar tinind seama de momentul zilei, adincimea apei, temperatura aerului si preferintele pestelui pe care si l-ar dori in tigaie, pescarii vor sti sa-si aleaga undita cea mai adecvata. Ca sa nu mai vorbim de momeala! Pescarul isi alege undita si in functie de tipul de pescuit pe care vrea sa-l practice: cu musca artificiala, cu naluci sau cu momeala obisnuita. Unditele sint confectionate din bambus sau trestie (cele mai ieftine) din fibra de sticla, fibra compozita sau carbon grafit (cele mai scumpe si mai bune). -Astfel, pentru pescuitul stationar se folosesc firele, avind o lungime cuprinsa intre 1,50 si 12 m, fie verigile telescopice formate din tronsoane care se pot desface. Cu verigi telescopice sau din 2-3 bucati, cu lungimi cuprinse intre 2,10 si 4,80m, se poate pescui cu pluta sau cu greutatea pe fundul bazinului - "pescuitul de fund". Acestea sint echipate cu mulineta si cu inele pentru ghidarea firului. - Pescuitul cu musca artificiala se cu o varga speciala, echipata cu mulineta si tambur mobil cu snur special pentru musca (ultima parte a firului avind greutatea necesara lansarii). - Pentru pescuitul cu naluci se folosesc verigi telescopice sau din doua bucati, cu lungimi cuprinse intre 2,10 si 3,20 m, echipate cu inele si mulineta cu tambur fix. Nalucile folosite pot fi metalice (se numesc linguri si pot fi oscilante sau rotative), imitatii de pesti din lemn sau material plastic - vobler, sau twistere - care imita pesti, sint confectionate din cauciuc natural, montate pe un cirlig cu plumb. Pescuitul este un sport care poate fi practicat de oricare dintre noi. Insa modelul pescarului adevarat trebuie sa reuneasca unele calitati: sa aiba calm si meticulozitate in tot ceea ce face si sa detina unele cunostinte practice si teoretice. Spre exemplu, nu este nimic senzational in pescuitul carasului, care este cel mai cautat peste dupa crap. Orice balta sau canal este este locul cel mai bun pentru carasul de toate zilele, cam cit palma. Chiar daca pe balta stiti locuri bune unde ati mai pescuit, vara este bine sa cautati un loc batut de soare, mai ales de la amiaza pina spre amurg. Daca apa nu-i prea adinca si mai este si ceva stuf prin preajma, e numai bine. Daca pe cei mici ii puteti prinde la mal, lansetele sint singura solutie pentru cei care vor sa captureze exemplare mai mari. Lungimea si-o alege fiecare dupa nevoi sau posibilitati, dar cele recomandate ar fi de 3,40 si 3,90m. De asemenea, puteti gasi cel mai raspindit dintre rapitori, bibanul, fara prea mare greutate, in apele Dunarii, in ghiolurile din apropierea marii si chiar in balti si riuri de cimpie sau de deal. Mereu flamind, bibanul se prinde cu momeli naturale, dar si cu naluci, in tot timpul anului. Daca plecati in vacanta la mare, puteti profita de ocazie. Fiti pescari pentru citeva zile! Pentru prinsul pestilor marini cu lanseta la fix se utilizeaza scule de calibru mediu-greu, pe masura plumbului necesar pentru ca momeala sa nu fie luata de curent sau de valuri. Chefalul, calcanul, iufarul sau pisica de mare sint pesti care pot fi prinsi la lanseta pe litoralul Marii Negre. In riuri putin adinci si cu latime mai mare, puteti pescui clean. Acest pescuit este unul dinamic, fara nadire, fara monturi speciale, cu schimbari dese ale locurilor si permite acoperirea unei portiuni lungi de riu. De asemenea, lacurile de acumulare din zona montana sint un paradis al clenilor. Daca nu ati pescuit niciodata, perioada estivala este o minunata ocazie de a incerca. Puteti descoperi ca este un mod placut de a va petrece citeva ore din timpul liber si de a va relaxa. LOREDANA OPROIU Prosop de vacanta Daca plecati in concediu, prosopul de plaja nu poate lipsi din bagajul dumneavoastra. In comert gasiti modele variate, de la prosoape simple, intr-o singura culoare, la prosoape cu imprimeuri in culori vii. Copiii vor fi incintati sa afle ca pot face plaja intinsi pe prosoape cu Tom si Jerry, Pokemon, Batman etc. Femeile pot alege prosoape in nuante pastelate, roz sau lila. Culorile verii sunt albastru si violet deschis. Bumbacul este materialul care se foloseste cel mai des pentru confectionarea prosoapelor. Acesta retine apa mai bine decit orice alta fibra textila. MARINA ENE V-ati intrebat, probabil, de multe ori daca exista cumva vreo diferenta intre sampanie si vinul spumant. Din punctul de vedere al procesului de fabricare, nu exista absolut nici o diferenta, aceleasi metode folosite de catre podgoriile franceze sint utilizate si la noi. Marea diferenta o reprezinta faptul ca acest produs isi trage denumirea de la celebra regiune franceza Champagne, care a consacrat acest sortiment de vin alb. La noi, sortimentul de vin echivalent a fost denumit vin spumant, iar producatorii autohtoni sint obligati sa-si promoveze produsul sub acest nume. De aceea, este important de stiut ca sampania veritabila este cea produsa in regiunea Champagne si care este accesibila cumparatorilor la preturi foarte ridicate, in vreme ce vinul spumant nu este altceva decit sampania autohtona, produsa si imbuteliata in Romania. Pentru a beneficia de un vin spumant de calitate trebuie sa fim foarte atenti la eticheta produsului. Vom cauta un vin fabricat si imbuteliat in regiunea viticola sub numele careia este promovat. Spre exemplu, un vin spumant de Jidvei este autentic numai daca provine de la producatorii din regiunea cu acelasi nume. In general, sampania are un continut de alcool situat in jurul valorii de 11,5a si o concentratie in zaharuri care variaza in functie de sortimentul respectiv. Astfel, vinul spumant extrabrut are un continut in zaharuri de 0 - 6 grame/litru, cel brut de 6 - 15 grame / litru, extrasec de 12 - 20 grame/litru, cel sec de 17 - 35 grame/litru, vinul spumant demisec de 33 - 50 grame/litru, iar cel dulce, de peste 50 grame/litru. Indiferent de sortimentul ales, sampania trebuie sa fie consumata bine racita, alaturi de carnea de vinat si cea de pasare. BOGDAN OPREA [19][pl.dll?rid=expresro] 