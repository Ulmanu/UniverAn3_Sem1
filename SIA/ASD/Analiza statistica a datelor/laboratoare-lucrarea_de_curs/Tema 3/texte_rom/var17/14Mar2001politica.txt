 Presedintele OSCE va fi remaniat Ion Iliescu si Adrian Nastase au luat deja in calcul prima remaniere guvernamentala. Cei doi au avut o intilnire luni seara, la Palatul Victoria, ne-au informat surse guvernamentale, si au lucrat la lista ministrilor care au reusit sa acumuleze "bile negre". Schimbarile care se intentioneaza a fi facute in perioada imediat urmatoare ii vizeaza pe ministrul privatizarii, Ovidiu Musetescu, pe ministrul de interne, Ioan Rus, pe ministrul finantelor, Mihai Tanasescu, si pe ministrul externelor, Mircea Geoana. In cazul acestuia din urma, situatia era oarecum previzibila. Inca de la numirea lui in aceasta functie, Geoana a facut cunoscut punctul sau de vedere, si anume ca nu ar avea de gind sa ocupe mai mult de un an aceasta functie, intentia sa fiind aceea de a se reintoarce la postul sau de ambasador in SUA. Aceleasi surse afirma ca remanierea guvernamentala va fi facuta dupa aprobarea de catre parlament a Legii bugetului de stat. ( V.T. ) Cozmin Gusa isi contrazice seful Secretarul general al PDSR, Cozmin Gusa, l-a contrazis ieri pe seful sau pe linie de partid, Adrian Nastase, afirmind ca adoptarea Legii secretului de stat nu este o cerinta a NATO. Cozmin Gusa a fost intrebat daca pentru adoptarea acestei legi a existat un demers al Aliantei Nord-Atlantice, iar raspunsul a venit sec: "Nu". "Daca exista un demers din partea NATO era pe o agenda precisa", a precizat secretarul general al PDSR. Gusa a spus ca PDSR considera ca legea "intra in acord" cu legislatia tarilor membre NATO. El a mai afirmat ca autoritatile de la Bucuresti nu au primit inca un raspuns privind solicitarea ca legea sa fie analizata de experti din tarile membre NATO. El a adaugat ca spera ca demersul sa fie acceptat, iar analiza sa fie primita de catre presedintie si guvern pina la promulgarea legii. LUCIAN PURCAREANU Victorie istorica a "Evenimentului zilei": Eternitatea Minodorei Ilie a luat sfirsit Consilierul guvernamental Minodora Ilie nu mai lucreaza de luni la Palatul Victoria. "Eterna si fascinanta" Minodora Ilie a fost unul dintre cei mai longevivi consilieri din guvern, fiind numita de guvernul Ciorbea si pastrata si de urmatoarele executive, Vasile si Isarescu. Intr-un talk-show televizat, marti seara, si premierul Adrian Nastase a lasat sa se inteleaga ca serviciile ei catre guvern s-au terminat. Gestul inlocuirii ei ar putea fi urmarea interviului acordat Ev.Z., in care aceasta s-a comparat cu un apostol. CRISTINA SOFRONIE Reportaj cu peisaj de curs universitar Emil, din nou printre studenti Fix la 10 dimineata, pe linga zidul umbrit al Universitatii isi face aparitia, cu o mina serioasa, Emil Constantinescu. Intra in cladire urmat indeaproape de doua garzi de corp, imbracate sport, greu sesizabile printre studenti. In fata salii de curs, doi fotoreporteri cu aparatele neinspirat atirnate de git, la vedere, sint respinsi elegant de profesor: "Va rog, fara fotografii!". Garzile ramin afara. Noi intram la curs, ca niste studenti intirziati. In banca, fotoreporterul isi scoate agenda si incepe sa noteze. Camera era pregatita, pe genunchi. Lectii de mineralogie si de viata De o luna, fostul presedinte al Romaniei s-a intors la catedra. Ieri "ne-a" predat cursul de mineralogie, pe care il sustine la anul intii al Facultatii de Geologie. Un sacou verde-albastrui de o nuanta foarte inchisa, pantalon gri-petrol, camasa galbena. Cravata, fara pretentii de presedinte. In amfiteatru, 13 studenti dintr-o grupa de 25. Profesorul isi priveste studentii in ochi, fara sa fie cocotat pe podiumul catedrei. Prefera sa stea chiar in fata primului rind de banci, folosind catedra, din cind in cind, doar ca rezematoare. Studentii pareau atenti. Unul dintre ei exersa grafica in pix, schitind ba portretul profesorului, ba desene abstracte. "Ca peste tot, studentii sint mult mai inteligenti decit cei care le predau ceva", spune profesorul ca un intermezzo la explicatiile despre proprietatile mineralelor. Zimbind adesea, Emil Constantinescu le da studentilor si lectii de viata: "Sa va feriti intotdeauna de inteligenta omului necultivat". Vorbea astfel despre primii descoperitori ai diamantelor, care spargeau cu ciocanul pietrele mari, fara sa aiba habar de "clivajul" lor. "Diamantul este de neinvins pe scara duritatii la taiere". Profesorul are nervii tari Profesorul Emil Constantinescu si-a pastrat ticul prezidential de a-si drege vocea. Isi insoteste explicatiile de gesturi ample, dar nesuparatoare. Stringe pumnul cind vorbeste despre cristalele compacte si apoi rotunjeste aerul cu palmele, ca o sfera sau un bulgare imaginar. "Daca procesul de formare a cristalelor s-ar fi desfasurat intr-un laborator gigantic, tot globul s-ar fi constituit intr-un cristal imens. De cuart sau altceva". Cursul devine fascinant pentru niste profani ca noi, mai ales ca nu trebuie sa dam examen la sfirsit de semestru. Vine rindul cretei. Ia o bucata noua si deseneaza zgiriat un granit. Desenatorul din banca de mai jos a umplut deja o pagina de schite. "Cuartul nu se incalzeste, el iti da senzatia de raceala. La chinezi, in America de Sud, aceste bilute de cuart au o mare cautare. Va sfatuiesc sa le folositi vara, pe caldura. Ele ajuta uneori si la diagnosticare", spune zimbind, din nou, fostul presedinte. Cind vorbeste despre duritatea mineralelor, Emil Constantinescu incepe sa dialogheze cu studentii: "Gipsul se prelucreaza mai usor decit marmura. Marmura ce e? Din ce minerale vine? Aa? (Nici un raspuns) Din calciu", raspunde tot profesorul. Continua: "Marmura pastreaza o senzatie de rece, pe care calcitul, gipsul nu o are". Zimbeste din nou si povesteste cum a fost invitat de un prieten, care si-a construit o vila foarte frumoasa, dotata cu instalatie de incalzire sub pardoseala, dupa care "a trintit o podea de marmura". Un pichamar fora asfaltul chiar sub ferestrele amfiteatrului. Profesorul nu da nici un semn de nervozitate, nici nu ridica vocea sa acopere zgomotul. Isi continua cursul netulburat. Fara sa se uite deloc la ceas, stie exact cind s-au terminat primele 50 de minute ale cursului. Inchide repede mapa rosie din carton lucios si pleaca in pas alert. Constantinescu foloseste "cheia" si in mineralogie Ora a doua solicita mai multa atentie din partea "bobocilor", incepind cu desene la tabla. Face repede o schita cu sageti. Continua sa explice, avind ca fundal sonor acelasi zgomot de pichamar. Spre surpriza studentilor, profesorul pune mina pe o cirpa gri-murdar si sterge tabla. Din sala se aude zumzet de nemultumire. "Ce e, n-ati apucat sa scrieti?". "Nuuu", vine raspunsul. "Hai sa notam, sa ramina in caietele dvs. o definitie (...)". Si cursul continua, cu referiri la Hegel - "Acumularile cantitative duc la salturi calitative" si la Viena antebelica. Le explica realizarea "izomorfismului" prin asociere cu pavajul vienez si "palatele igrasioase" renovate de-a lungul timpului fara sa li se schimbe arhitectura. "O sa va faca sa retineti mai repede decit o toceala pentru examen", motiveaza profesorul. Studentii ne-au spus ca le place profesorul, ca nu sint stresati de obligativitatea prezentei la curs. "El a venit de fiecare data, noi nu prea venim", ne spune o studenta. "Mineralogia este grea daca nu invatam sistematic. Va dau o cheie foarte importanta. Daca veti intelege aceasta substitutie, mineralele n-or sa mai fie ca niste numere din cartea de telefon". Se uita, in sfirsit, la ceas: "Am depasit timpul". Stringe hirtiile pe care nu le-a consultat aproape deloc. A plecat. Intr-o luna, fostul presedinte reintra in viata publica Noi am ramas in holul facultatii cu garzile de corp, care isi marisera "efectivele" la patru persoane. Dupa vreun sfert de ora, Emil Constantinescu iese din cancelarie si nu refuza sa fie abordat. Ne marturiseste ca ii era foarte teama de prezenta ziaristilor la primul sau curs pentru ca relatia cu studentii ar fi fost afectata. Nu-i e dor de Cotroceni "absolut deloc". Nu regreta retragerea din cursa prezidentiala, care a fost o decizie "foarte calculata" si pe care a luat-o "absolut singur". Spune ca si-a dorit o "perioada de reflexie", in care sa nu se mai vorbeasca nimic despre el, dar recunoaste ca "treptat-treptat" va reveni la viata publica. Va publica si o carte, la sfirsitul lunii aprilie - "Timpul darimarii-timpul zidirii", la care inca lucreaza "cite 14-16 ore pe zi". In fapt, cartea este o culegere de documente, "tot ce-a gindit si a spus" in ultimii zece ani. Va fi o colectie de "foi scrise in avioane, in trenuri, la hotel, in masina". A promis ca va publica si o carte de memorii, dar peste doi sau trei ani, "cind lucrurile se vor mai linisti". Marturiseste ca intr-o luna va reveni in viata publica, cind va incepe sa se ocupe de fundatia recent creata si care isi propune "sa creasca lideri politici". In holul de la intrare, ne vorbeste incintat de noul sau birou pregatit de colegi. "Am un computer cu monitor plat, mai performant decit cel pe care il aveam cind eram presedinte". Fostul sau profesor, Traian Naum, ii intinde mina si ii ureaza bun venit. Emil Constantinescu pare foarte incintat ca, si la 80 de ani, fostul sau dascal este activ. Pleaca cerindu-ne sa nu mai revenim. Merge pe jos de la Universitate pina la Piata Romana. Oamenii trec pe linga el ca pe linga o persoana obisnuita. MADALINA SISU NARCISA IORGA "Fericiti cei saraci cu duhul" Nastase se teme ca CNSAS va distruge credibilitatea Bisericii Premierul Adrian Nastase se teme ca, verificind dosarele preotilor, Consiliul National pentru Studierea Arhivelor Securitatii va distruge credibilitatea Bisericii. "Legea accesului la dosarele fostei Securitati creeaza reverberatii care ne tin blocati in trecut. Ce vrem sa facem? Sa distrugem credibilitatea acestei institutii, una dintre singurele institutii credibile? Sint multi oameni in afara sistemului, multi pensionari, care ar putea fi afectati", a declarat ieri premierul Nastase. Prim-ministrul considera ca "avem atit de multe lucruri de rezolvat pentru viitor incit a privi in trecut este contraproductiv". Nastase nu neaga ca "exista o multime de adevaruri care pot fi descoperite", dar este convins ca "populatia nu va trai mai bine daca le va gasi". Premierul a recunoscut ca Legea accesului la dosarele Securitatii trebuie modificata "dar asta nu inseamna ca trebuie abrogata sau distrusa in esenta ei". "In opinia mea, este necesar sa vedem cum aceasta lege poate fi reorganizata pentru a produce efecte in lucrurile cele mai grave si sa nu se extinda cercetarile la 23 de milioane de locuitori, pentru ca nu stiu unde vom ajunge", a mai spus Nastase. TEODORA GEORGESCU Iliescu nu intervine intre Nastase si CNSAS Presedintele Romaniei, Ion Iliescu, nu doreste sa se implice in scandalul dintre premierul Adrian Nastase si Colegiul Consiliului National de Studierea Arhivelor Securitatii (CNSAS). "Ma abtin cita vreme nu cunosc argumentele", si-a justificat sec Ion Iliescu optiunea. "Probabil premierul are argumentele lui", a adaugat Iliescu. ( C.O. ) Coltu' lu' irina Vadim nu lasa nici mortii sa se odihneasca In ultimul numar al revistei "Romania Mare", Corneliu Vadim Tudor dovedeste din nou ca nu are nici un Dumnezeu. "Marele crestin" C. V. Tudor il calomniaza in revista sa pe fostul senator PDSR Vasile Vacaru. In rubrica "Saptamina pe scurt", pe care cindva a recunoscut ca el o scrie, Vadim se razboieste cu cadavrul si cu memoria lui Vasile Vacaru, explicind ca acesta a murit deoarece "l-a batut Dumnezeu crunt" pentru ca "in aprilie-iunie 1996 a fost cel mai aprig prigonitor al colegului de Senat Vadim, caruia (...) i-a ridicat imunitatea parlamentara". "Acelasi Vacaru, in cursul anului 2000, a jignit-o grav pe deputata PRM Daniela Buruiana-Aprodu, injurind-o si amenintind-o (...)", se mai scrie in articol. Trecind peste faptul ca "marele poet" nu cunoaste ca in limba romana nu exista feminin al substantivului "deputat", ne intrebam cum poate suporta hirtia astfel de afirmatii despre un om decedat: "Dumnezeu l-a batut pe Vacaru si, in fatidica zi de 4 martie, l-a rapus printr-un atac de inima, la o virsta inca tinara (55 de ani), pe fondul unui organism subrezit de alcool si tutun". Mai devreme sau mai tirziu se va dovedi ca Dumnezeu nu bate cu batul, ci cu parul. LUCIAN PURCAREANU Bref UDMR Salaj s-a saturat de popa Tokes Presedintele UDMR Salaj, senatorul Seres Denes, a afirmat ca va face toate demersurile necesare pentru retragerea titlului de presedinte de onoare al UDMR episcopului Tokes Laszlo. Senatorul a precizat ca a contactat Comisia de Etica si Disciplina a UDMR, urmind ca aceasta sa analizeze atent toate acuzele care i se aduc episcopului. (C.B.) Simona are fani in PRM Codrin Stefanescu, deputat PRM, a simtit ieri nevoia sa declare ca admira curajul Simonei Marinescu. Codrin Stefanescu crede ca preluarea presedintiei PD de catre Simona Marinescu ar deschide calea unui dialog PD-PRM. ( T.G. ) Parerea lui Nicolae Vacaroiu in cazul Cozma Rejudecarea cazului Cozma a fost o initiativa personala a senatorului Adrian Paunescu, a declarat presedintele Senatului, Nicolae Vacaroiu: "E dreptul lui Adrian Paunescu, in calitate de parlamentar, sa faca astfel de declaratii". Vacaroiu considera ca rejudecarea procesului Cozma se poate face doar daca se constata ca a fost o sentinta de ordin politic. In rest, spune Nicolae Vacaroiu, doar daca apar elemente noi se poate rediscuta acest caz in justitie. ( M.C. ) Luna liberala a padurii Senatorul liberal Gh. Flutur a propus colegilor senatori din Comisia de agricultura sa "serbeze luna padurii". Prin urmare, senatorii isi vor lua uneltele agricole si, in ziua de 21 martie, se vor duce sa planteze pomi in zona Bolintin, la 25 de kilometri de Bucuresti. ( M.C. ) Mindroviceanu a demisionat din PNL Deputatul Vasile Mindroviceanu si-a dat ieri demisia din PNL, fara sa-si motiveze gestul. Surse din PNL ne-au declarat insa ca fostul liberal s-a suparat deoarece Valeriu Stoica nu l-a desemnat sa faca parte din Comisia SRI. ( T.G. ) [19][pl.dll?rid=expresro] 