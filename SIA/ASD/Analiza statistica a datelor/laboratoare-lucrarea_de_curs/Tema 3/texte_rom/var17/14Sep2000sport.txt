 Legiunea romana de la Istanbul si-a facut din nou datoria Hagi, asul de rosu Enclava romana de la Galatasaray a debutat cu dreptul, marti seara, in Grupa D a Ligii Campionilor la fotbal, obtinind o victorie muncita la Istanbul cu campioana Frantei, AS Monaco. Formatia turca, avindu-i pe banca pe antrenorii Mircea Lucescu si Gabi Balint si in teren pe cumnatii Hagi si Gica Popescu, a pornit lansat meciul, tintuindu-si adversarii cu actiuni rapide pe flancuri. Conduse magistral de un Gica Hagi aflat in zi de gratie, dar si excesiv de nervos, gazdele si-au materializat superioritatea neta in mai putin de o jumatate de ora. Cele doua goluri, marcate de irezistibilul brazilian Mario Jardel (aflat la al saptelea gol in cele patru partide oficiale jucate in Liga Campionilor si Supercupa Europei) si genialul Hagi, care a inscris de la peste 20 de metri cu o executie similara celei din meciul cu Columbia, la Mondialele din '94, au concretizat o superioritate evidenta, care putea fi si mai mare daca Umit n-ar fi nimerit bara in primele zece minute. Meciul parea o cauza cistigata inca de la pauza pentru echipa lui Lucescu, dar gazdele au intrat pe teren mult prea deconectate. Hagi a gresit grav in minutul 50, oferindu-le francezilor ocazia sa inscrie primul gol, pentru ca, apoi, sa fie eliminat din nou absolut stupid, din cauza protestelor. Lucescu crede ca protestele lui Hagi au sorginte balcanica AS Monaco a egalat din penalty in minutul 62, iar finalul meciului - cu cele doua echipe aflate in zece jucatori, dupa ce Dabo a fost si el eliminat - a semanat cu un horror. Golul victoriei turcesti a fost reusit de un alt brazilian, Capone, in minutul 80. "Nu cred ca merita sa i se intimple asa ceva", a comentat Lucescu, dupa meci, faza eliminarii lui Hagi. "Din pacate, aceasta este problema jucatorilor care protesteaza prea mult. Nu este doar o caracteristica a celor de la Galatasaray. Este o problema a balcanicilor, in general". Hagi este un recidivist in aceasta privinta, el primind la Europene nu mai putin de trei cartonase galbene si unul rosu pentru proteste, dar la fel de adevarat este ca arbitrul spaniol al intilnirii, Arturo Dauden Ibanez, a exagerat in citeva privinte. Cel de-al doilea cartonas galben aratat lui Hagi a fost scos din buzunaras exagerat de repede, la fel cum s-a intimplat, doua minute mai tirziu, si cu faza eliminarii lui Dabo. Acelasi Ibanez a anulat un gol perfect valabil al lui Suat, la scorul de 2-2. "Liga Campionilor e un test de caracter" Desi, din cauza acestor decizii eronate, Galata a fost la un pas sa rateze victoria, antrenorul Lucescu s-a abtinut sa faca galagie dupa meci, multumindu-se sa vorbeasca despre problemele intimpinate de echipa sa in repriza secunda: "Liga Campionilor este un test de caracter pentru echipe si jucatori, iar meciul din aceasta seara a dovedit din plin acest lucru. In cea de-a doua jumatate a partidei, noi am incercat sa rezistam presiunii impuse de Monaco, dar acest pas inapoi a fost, pina la urma, o invitatie si o incurajare pentru ei". Acelasi Mircea Lucescu a apreciat, la conferinta de presa, ca echipa sa a indeplinit prima parte a obiectivului din grupa, care reprezinta obtinerea punctajului maxim la meciurile pe teren propriu. Urmatoarea etapa, programata peste o saptamina in deplasare, la Sturm Graz, reprezinta ocazia ideala ca trupa din Istanbul sa ia un important avans si in clasamentul adevarului, mai ales ca austriecii, umiliti de Rangers la Glasgow, traverseaza o pasa neagra si in campionat. Spaniolii au trait Real la Lisabona Un alt rezultat care atrage atentia este cel obtinut de Sporting Lisabona cu Real Madrid, in Grupa A. Surpriza a fost evitata de campioana Europei in ultimele 45 de minute, cind fenomenala torpila trimisa de Roberto Carlos si autogolul nefericitului Rui Jorge au salvat o situatie care parea compromisa, dupa evolutia de pina atunci a ostilitatilor. O alta favorita la cununa cu lauri a continentului, Lazio Roma, pare decisa sa clarifice situatia calificarii in Grupa B cit mai rapid, pentru a nu mai suferi emotiile din sezonul trecut. Prima victima a campionilor Italiei s-a numit Sahtior Donetk, o echipa ucraineana propulsata in Liga Campionilor mai degraba de rezultatele dinamovistilor din Kiev. Impreuna cu "tunarii" londonezi, invingatori si ei in deplasare, la Sparta Praga, italienii au luat deja o optiune majora pentru faza urmatoare a competitiei. MATEI UDREA GRUPA A Spartak Moscova-Bayer Leverkusen 2-0 (0-0). Au marcat: Titov (min. 51), Bezrodnii (min. 89); Sporting Lisabona-Real Madrid 2-2 (2-0). Sa Pinto (min. 38), Andre Cruz (min. 42)/Roberto Carlos (min. 50), Rui Jorge (min. 70 - autogol) GRUPA B Sparta Praga-Arsenal 0-1 (0-1). Silvinho (min. 33); Sahtior Donetk-Lazio Roma 0-3 (0-1). Claudio Lopez (min. 27), Nedved (min. 70), S. Inzaghi (min. 80) GRUPA C Valencia-Olympiakos Pireu 2-1 (2-0). R. Baraja (min. 36), Alonso (min. 44)/Djordjevici (min. 73); Olympique Lyon-Heerenveen 3-1 (2-1). S. Anderson (min. 2), Houttuin (min. 10 - autogol), Marlet (min. 58)/Talan (min. 35) GRUPA D Galatasaray-AS Monaco 3-2 (2-0). Jardel (min. 16), Hagi (min. 29), Capone (min. 80)/Nonda (min. 50), Simone (min. 62 - din penalty); Glasgow Rangers-Sturm Graz 5-0 (3-0). Mols (min. 9), R. de Boer (min. 19), Albertz (min. 29), Van Bronckhorst (min. 71), Dodds (min. 85) Rapid - FC Liverpool, diseara, de la ora 21.00 Zbor deasupra unui cuib de cormorani Rapid Bucuresti va sustine astazi, de la ora 21.00, cel mai important examen din ultimii sapte ani, urmind sa infrunte echipa engleza FC Liverpool. Partida, care conteaza pentru primul tur al Cupei UEFA, va fi transmisa in direct de postul Antena 1, televiziune care a platit giulestenilor suma de 25.000 de dolari. Pentru majoritatea jucatorilor rapidisti, exceptie facind "capitanul" Nae Stanciu si Daniel Iftodi, meciul contra titratei formatii britanice inseamna primul lor test de "capacitate" europeana. La pregatirea partidei din aceasta seara, de pe stadionul Giulesti, antrenorul feroviarilor, Anghel Iordanescu, a impus elevilor sai un program aproape identic cu cel pe care il alcatuia si la echipa reprezentativa. Astfel, fotbalistii giulesteni vor combina utilul cu placutul. Ieri, Generalul a "sarit" peste antrenamentul de dimineata, programind insa o sedinta de studiu, pe video, a adversarului. Singura sedinta de pregatire s-a desfasurat aseara, de la ora 18.00, la baza ProRapid. Astazi, inainte de partida, giulestenii vor face o scurta plimbare prin parcul Herastrau, vor avea trei ore de odihna, iar cu o jumatate de ora inainte de plecarea spre stadion vor sta la un taifas cu cafea si biscuiti, numit in program "colazione". FC Liverpool urma sa soseasca la Bucuresti cu un charter, ieri dupa-amiaza, la ora 17.30, avind in program un scurt antrenament de acomodare pe "Giulesti", de la ora 18.00. Un post tv britanic a platit 90.000 de dolari La aceasta partida de maxim interes si-au anuntat prezenta numeroase personalitati, "oficiala" de pe Giulesti urmind sa fie asediata de VIP-uri si garzi de corp. Printre invitatii de seama ai giulestenilor se numara presedintele Emil Constantinescu, premierul Mugur Isarescu, ministrul de externe Petre Roman, ex-premierul Nicolae Vacaroiu, primarul Traian Basescu, ambasadorul SUA, James Rosapepe, si numerosi oficiali ai Ambasadei Marii Britanii la Bucuresti. De altfel, Anca Boagiu, ministru al transporturilor, va amenaja un salon special de protocol. Partida va fi transmisa in direct si in Marea Britanie de "Sunset+Channel 5", post de televiziune care a achitat Rapidului, prin intermediul firmei elvetiene "X Sport", suma de 90.000 de dolari, reprezentind drepturile de televizare. Tot in direct vor transmite pentru englezi si posturile de radio BBC si Radio City. Ziaristii britanici au solicitat sase posturi telefonice internationale, care sint deja montate la masa presei. Fanii englezi sint tatuati Ieri, arena de linga Podul Grant a fost vizitata de citiva suporteri britanici, toti tatuati pe miini cu insemnele lui FC Liverpool, ajunsi in Romania pe cont propriu. Fanii giulesteni au anuntat ca vor realiza diseara "cel mai frumos spectacol coregrafic vazut pe stadioanele romanesti". Urmind modelul olandez, sapte mii dintre fani vor fi imbracati in veste de fis albe si visinii. Acestia, si altii, au la dispozitie 20.000 de role de hirtie, 10.000 de baloane in culorile echipei favorite, 500 de steaguri, tot atitea "japoneze" (mini-bannere) si vor arunca confeti din 50 de saci. Fondul sonor va fi asigurat de zece tobe, iar sunetul va fi propagat cu ajutorul mai multor statii de amplificare si patru turnuri facute din boxe de mare putere. Referitor la o informatie aparuta in ziarul nostru, potrivit careia lideri ai "Legione Granata" au primit o "donatie" de la George Copos, trebuie sa facem precizarea ca aceasta nu este reala. "Banii pe care i-am primit de la UFC Rapid sint bani imprumutati si pe care i-am folosit ca sa cumparam cele necesare galeriei. Noi nu o sa luam bani de la nimeni, asa cum fac alte galerii", a tinut sa declare, ieri, Gigi Corsicanu', liderul "Legione Granata". Ziege a fost amenintat cu moartea Christian Ziege, mijlocasul german de la FC Liverpool, a anuntat marti seara ca a fost amenintat cu moartea. "Citiva idioti mi-au minjit casa din Middlesbrough cu oua stricate, iar in cutia postala am gasit o scrisoare de amenintare cu moartea", a declarat fotbalistul ziarului "Liverpool Echo". Reactia suporterilor din Middlesbrough, echipa la care Ziege a evoluat pina in urma cu doua saptamini, este cauzata de incrincenarea cu care acestia s-au opus plecarii internationalului german la FC Liverpool. Tinarul mijlocas Steven Gerrard, accidentat in partida de simbata, cu Manchester City, nu s-a refacut, el raminind la Liverpool. LAURENTIU CIORNEI BOGDAN GHEORGHE Echipe probabile RAPID : R. Lucescu - Iencsi, N. Stanciu, Mutica - Buta, Maldarasanu, Isaila, Schumacher, Iftodi, Frasineanu - Pancu. Antrenor: Anghel Iordanescu FC LIVERPOOL : Westerveld - Song, Babbel, Henchoz, Traore - Carragher, McAllister, Hamann, Barmby - Heskey, Owen. Antrenor: Gerard Houllier Flash Se desfiinteaza BC Steaua! Conform unei stiri de ultima ora, Baschet Club Steaua nu va activa in noua editie de campionat din cauza lipsei banilor. Desi clubul militar a avut o perioada financiara destul de buna la finalul anului trecut, cind a adus in tara doi jucatori americani, anul 2000 s-a dovedit a fi cu adevarat dezastruos pentru stelisti. Cei mai multi dintre jucatori au parasit clubul la finalul sezonului pentru ca nu li s-au platit la timp salariile si primele de instalare, echipa ajungind sa fie formata numai din tineri. Deoarece nici unul dintre membrii Consiliului de Administratie nu s-a preocupat absolut deloc pentru gasirea sumelor necesare efectuarii platilor, BC Steaua este in prag de desfiintare. Desi ieri a avut loc o intilnire intre Petre Branisteanu, antrenor principal, si conducerea echipei Cimentul Fieni pentru o fuziune, cele doua parti nu au ajuns la nici o intelegere, astfel incit exista marele pericol ca din zilele urmatoare sa vorbim despre echipa de baschet Steaua Bucuresti numai la timpul trecut. (O.T.) Ajax si-a ciomagit vecinii Marea surpriza a primelor intilniri din Cupa UEFA a fost oferita de proportiile scorului cu care Ajax Amsterdam, cu Cristi Chivu in teren pe toata durata partidei, s-a impus in fata vecinilor, echipa belgiana La Gantoise. Victoria a fost sarbatorita ciudat de citiva sustinatori ai formatiei vizitatoare, care au luat cu asalt un tramvai. Dupa consumarea incidentului, politia a efectuat nu mai putin de 95 de arestari in rindul suporterilor batavi. In rest, meciurile n-au iesit din sfera normalului, favoritele obtinind scoruri care le ofera prima sansa la calificare. Iata care au fost rezultatele inregistrate in jocurile disputate pina acum in prima mansa a turului intii al Cupei UEFA: Luni BOHEMIANS DUBLIN - KAISERSLAUTERN 1-3 (0-0). Au marcat: Crowe (min. 90 - din penalty) / Reich (min. 73), Hristov (min. 76), Tare (min. 79). Marti LA GANTOISE - AJAX AMSTERDAM 0-6 (0-2). Au marcat: S. Arveladze (min. 17), Knopper (min. 38 si 69), Gronkjaer (min. 73), Van der Vaart (min. 81), Van der Gun (min. 83); RAPID VIENA - ORGRYTE 3-0 (2-0). Wagner (min. 20), Savicevici (min. 27), Ratajczyk (min. 81); PETRA DRNOVICE - TSV MNCHEN 1860 0-0; IFK NORRKOPING - SLOVAN LIBEREC 2-2 (1-0). Flodstrom (min. 32), Andersson (min. 78) / Liuni (min. 70), Nezmar (min. 77); VASAS BUDAPESTA - AEK ATENA 2-2 (0-0). Peto (min. 89), Korodi (min.90) / Peto (min.48 - autogol), Nikolaidis (min. 58); FC BASEL - BRANN BERGEN 3-2 (1-0). Magro (min. 7), Tchouga (min. 53), Kreuzer (min. 87 - din penalty) / Ludvigsen (min. 47), Helstad (min. 72); LIERSE - BORDEAUX 0-0; FC KOSICE - GRAZER AK 2-3 (0-0). Zvara (min. 54 - din penalty), Jambor (min. 76) / Akwuegbu (min. 58), Standfest (min. 84), Pamici (min. 90 - din penalty). In afara partidei Rapid - Liverpool, astazi se vor disputa urmatoarele jocuri: Lokomotiv Moscova - Burgas; Brondby - Osijek; FC Zürich - Genk; Vorskla Poltava - Boavista Porto; Ruch Chorzov - Inter Milan; Olympija Ljubljana - Espanyol Barcelona; Celta Vigo - Rijeka; Roda Kerkrade - Inter Bratislava; PAOK Salonic - Bejtar Ierusalim; Leicester - Steaua Rosie Belgrad; Zimbrul Chisinau - Hertha Berlin; Lausanne - Torpedo Moscova; Pobeda Prilep - Parma; Krivoi Rog - FC Nantes; Slavia Praga - AB Copenhaga; Alaves - Gaziantepspor; Lillestrom - Dynamo Moscova; Antalyaspor - Werder Bremen; TSKA Sofia - MTK Budapesta; Chelsea - Saint Gall; FC Bruges - Apoel Nicosia; Celtic Glasgow - HJK Helsinki; Guegnon - Heraklis Salonic; TSKA Moscova - Viborg; Zaragoza - Wisla Cracovia; Tirol Innsbruck - Fiorentina; Partizan Belgrad - FC Porto; VfB Stuttgart - Heart of Midlothian; Vitesse Arnhem - Maccabi Haifa; Alania Vladikavkaz - Amica Vronki; AIK Stockholm - Herfolge; Molde - Rayo Vallecano; NK Gorica - AS Roma; Halmstad - Benfica; Polonia Varsovia - Udinese; Slovan Bratislava - Dinamo Zagreb; Dunaferr - Feyenoord; Napredak Krusevac - OFI Creta. Meciurile retur vor avea loc pe 21, 26 si 28 septembrie. Primele cazuri de doping Doi sportivi au fost nevoiti sa spuna "adio" Olimpiadei inainte ca aceasta sa inceapa, dupa ce, ieri, s-a anuntat ca au fost descoperiti pozitiv la controalele antidoping care au premers JO. Cei in cauza sint halterofilul taiwanez Chen Po-pu si saritoarea de triplusalt bulgaroaica Iva Prandjeva, ambii fiind exclusi din competitiile olimpice pentru care se calificasera. Testele au indicat ca asiaticul a folosit methandienona, in vreme ce Prandjeva a fost prinsa folosind nandrolon. Chen reprezenta una dintre principalele sperante taiwaneze pentru o medalie la Sydney, el fiind multiplu medaliat la Campionatele Mondiale de juniori la categoria 62 de kilograme. La rindul sau, Prandjeva avea sanse mari sa prinda podiumul olimpic, ea fiind vicecampioana mondiala in 1995 si medaliata cu bronz la editia din 1993 a aceleiasi competitii. Daca halterofilul taiwanez va scapa cu o suspendare pe doi ani, fiind la prima abatere, bulgaroiaca va fi, mai mult ca sigur, exclusa din viata sportiva pentru ca a fost prinsa cu "mita-n sac" si in urma cu patru ani, la Olimpiada de la Atlanta, unde terminase pe locul 4 in proba de triplusalt si pe 7 la saritura in lungime. Culmea, testele au dovedit atunci ca atleta de la sud de Dunare folosise tot nandrolon. (S.T.) Craioveanu este foarte suparat Gheorghe Craioveanu, atacantul formatiei Villarreal, si-a exprimat nemultumirea fata de faptul ca nu a fost folosit nici un minut in partida pe care formatia sa a disputat-o, duminica, pe teren propriu, cu Rayo Vallecano (1-5), in prima etapa a campionatului Spaniei, noteaza cotidianul "Marca" in editia sa de ieri. "Este pentru prima oara cind stau pe banca de rezerve si nu sint chemat nici macar la incalzire", a spus Craioveanu. Atacantul roman este dezamagit atit de infringerea suferita de echipa sa, cit si de faptul ca nu a fost introdus pe teren. Craioveanu crede ca merita sa faca parte din primul unsprezece al Villarrealului, dar recunoaste ca, in acest sezon, lupta pentru titularizare este mult mai dificila decit in anii trecuti. "Niciodata nu m-am antrenat mai mult ca inaintea acestui sezon, dar sint un veteran onest si stiu cum este viata. Voi incerca sa profit de fiecare sansa care mi se va acorda si stiu ca voi reusi", a declarat jucatorul roman. (D.N.) S-a accidentat in baie! Un accident stupid o va impiedica pe englezoaica Wendy Toms sa arbitreze la linie meciul de fotbal dintre echipele feminine ale Chinei si Nigeriei, care va avea loc astazi la Canberra. Toms, prima femeie care a oficiat intr-un meci din Premier League, a alunecat pe podeaua umeda a baii din camera de hotel in care este cazata si s-a lovit destul de rau la genunchiul piciorului sting. (S.T.) Nadia va fi vecina cu Hagi Printre cei mai cunoscuti sportivi ai lumii prezenti la Sydney in calitate de invitati de onoare se afla si Nadia Comaneci impreuna cu sotul ei, Bart Conner. In plus, Bart va comenta pentru BBC, iar Nadia isi va folosi imaginea si renumele pentru a face reclama la Coca Cola. In acest context, cei doi au facut drumul de acasa, din Statele Unite ale Americii, pina la Sydney in aproape 10 zile pe un vas de croaziera. Punind la dispozitia pasagerilor un serviciu ireprosabil, sute de feluri de mincare dintre cele mai inedite, cabine de un confort iesit din comun si, fireste, nelipsita piscina, organizatorii au reusit s-o impresioneze pe Nadia. "Am calatorit mult si am avut pina acum privilegiul sa fac cunostinta cu cele mai rafinate conditii de calatorie, dar ceea ce am vazut pe acest vas intrece orice imaginatie", a marturisit Nadia. Sportiva secolului se bucura si la Sydney de acelasi tratament privilegiat. Ea a fost cazata la cel mai bun hotel din Sydney, Ana, cotat cu 5 stele. Situat aproape de centrul orasului, intr-un golf care le ofera "locatarilor" o priveliste superba spre ocean, hotelul a fost construit cu 4-5 ani in urma de Nippon Airlines si impresioneaza inca de la intrare. Holul, cu statuete si mobilier stil, camerele mobilate gen casa nu-ti dau nici o clipa senzatia ca te afli intr-un hotel, fie el si de lux. In vecinatate exista peste 200 de restaurante, parc de distractii, jocuri, cinematografe. "Poti sa stai fara probleme timp de un an la Ana si, fara sa iesi din incinta, n-ai cum sa te plictisesti. Pentru ca iti ofera tot ce vrei", obisnuiesc sa spuna australienii. La inceputul lunii noiembrie, Nadia intentioneaza sa vina pentru citeva zile in Romania. Motivele sint mai multe. In primul rind, celebra gimnasta doreste sa cumpere o locuinta la Baneasa, acolo unde se afla in plina constructie un intreg cartier cu vile de lux, cu regim special: bine pazit, zona cu circuit inchis, iar constructiile depasesc prin eleganta tot ce s-a vazut pina acum in Romania. Noua casa va fi locuita de mama Nadiei, campioana urmind sa stea acolo in scurtele perioade cind vine in tara. In luxosul cartier Baneasa si-au cumparat deja locuinte Gica Hagi si Gica Popescu. De asemenea, Nadia a decis impreuna cu Bart sa petreaca Revelionul 2001 in tara natala, in care scop va inchiria, inca din noiembrie, o vila in Predeal. Vizita acasa este legata si de faptul ca o firma de cosmetice din Franta ii va organiza un circuit in Romania pentru lansarea unor produse cosmetice care ii vor purta numele. Agenda incarcata a Nadiei nu este ceva nou pentru nimeni. In ciuda acestui program, din viata ei nu lipsesc insa cocktail-urile la personalitati din America. Buni prieteni, de exemplu, cu Arnold Schwartzenegger si sotia acestuia, Nadia si Bart au fost invitati de curind la o petrecere in casa Kennedy prin intermediul doamnei Schwartzenegger, care este o ruda apropiata a celebrei familii. ELENA POPA 