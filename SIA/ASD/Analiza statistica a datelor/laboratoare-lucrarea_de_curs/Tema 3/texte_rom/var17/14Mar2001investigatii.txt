 Ministrul de interne aproba legalizarea prostitutiei Ministrul de interne Ioan Rus a declarat ieri ca este de acord cu legalizarea prostitutiei. Raspunzind unei intrebari, ministrul a explicat ca Romania ar trebui sa rezolve aceasta problema in acelasi mod in care ea a fost rezolvata si de tarile membre ale Uniunii Europene. "Va trebui sa facem si noi ce au facut altii. Ei au legalizat-o, sint in fata noastra si noi ii urmam", a declarat Ioan Rus. Legalizarea prostitutiei a fost un subiect indelung dezbatut in mandatul fostei puteri. Ea a fost sustinuta de Mariana Stoica, pe atunci deputat PD, care a initiat si un proiect de lege. Dupa plecarea acesteia in Israel, ca ambasador al Romaniei, dezbaterea propunerii a fost permanent aminata. LUCIAN PURCAREANU Ioan Rus promite "vesti bune" in cazul Disici "In citeva zile, am speranta sa putem da o veste buna in cazul Disici", a declarat ieri ministrul de interne, Ioan Rus, la conferinta de presa saptaminala a PDSR. Ministrul nu a dorit sa dea multe amanunte, pentru a nu incurca ancheta, dar a asigurat ca politistii "fac eforturi totale" pentru prinderea criminalilor. Intrebat de ce a fost nevoie de uciderea unui politist pentru desfasurarea de forte politienesti pe strada in ultima perioada, ministrul a explicat ca aceasta facea parte dintr-un plan de reforma al ministerului. "Noi avem un program de prezenta a politistului pe strada, cu altfel de dotari", a precizat Ioan Rus. ( L.P. ) Politia stie unde se ascund ucigasii lui Disici Tensiune maxima la Timisoara. Desi au trecut zece zile de la uciderea politistului Sasa Disici, in localitatea Ianova, politia nu a reusit sa-i retina pe autorii crimei. Cei trei indivizi necunoscuti care l-au omorit pe politist cu focuri de pistol-mitraliera au disparut, fara urma, dupa comiterea crimei, ultima oara fiind vazuti in comuna Recas. Urmele lor, depistate de ciini adusi de politie la fata locului, se pierdeau la marginea DN6, care trece prin aceeasi localitate. Cercetarile desfasurate sub conducerea gen. Toma Zaharia, prim-adjunct al ministrului de interne, nu au dus, pina la aceasta ora, la capturarea criminalilor. Sursele noastre din politia timisoreana ne-au dezvaluit in urma cu citeva zile ca se cunoaste locul unde s-ar ascunde ucigasii, dar ca neutralizarea si retinerea lor, in actualele conditii, ar constitui un pericol pentru locuitorii din zona, avind in vedere ca cei trei sint inarmati cel putin cu un pistol-mitraliera de calibrul 9 mm. Nici ieri conducerea IPJ Timis nu a prezentat vreun element nou in acest caz. In lipsa unui rezultat concret in dosarul Disici, gen. Toma Zaharia continua rotatia cadrelor la IPJ Timis. Asa cum a devenit obisnuit in astfel de cazuri, "in urma unei analize", maiorul Daniel Sgura a fost eliberat din functia de sef al Biroului Politiei Rutiere Timisoara, iar in locul sau a fost numit cpt. Valer Birleanu. De asemenea, lt.-col. Livius Bisca a parasit si el fotoliul de sef al Serviciului Administrativ-Logistica si nu are deocamdata inlocuitor. Atmosfera in inspectoratul timisorean de politie este tensionata la maximum, iar ofiterii de politie ramin pina noaptea tirziu la serviciu. SERGIU MIAT 30 de milioane de lei, spaga unui politist minjit De aproape trei saptamini, in Politia Vilcea este o forfota continua, deoarece politistii au inceput sa fie arestati pe capete pentru complicitate cu hotii de titei din judet. Primul politist vilcean arestat a fost plut.-maj Gheorghita Ioachim, 32 de ani, prins la iesirea din comuna Fartatesti, cu ocazia primului "tur de scrutin" din toamna in timp ce insotea o cisterna cu titei furat. Subofiterul a fost arestat abia acum trei saptamini. Seria arestarilor si trecerilor in rezerva nu s-a oprit aici. Parchetul Militar Bucuresti a emis mandate de arestari pe 30 de zile pentru alti doi subofiteri: seful de post din Fartatesti, plt. Nicolae Smaranda si ajutorul sefului de post din Otasani, Marin Dumitrascu. Cei doi sint cercetati pentru complicitate la furt calificat, deoarece l-au ajutat pe Dorin Calotescu, 38 de ani, sa sustraga titei. Dorin Calotescu si Cosmin Trasca, vilcenii care se ocupau cu vinzarea titeiului furat au fost arestati si ei intre timp si le-au urmat pe 8 martie alti doi civili respectiv fratii Dumitru si Adrian Vilvoi,din comuna Gusoieni. Procurorii militari au descoperit la sfirsitul saptaminii trecute ca au fost implicati in furturile de combustibili atit capitanul Dorel Albina, 40 de ani, de la Serviciul de Ordine Publica, dar si soferul fostului inspector-sef plut.-maj Romulus Degeratu. Cei doi au fost fortati sa-si dea demisia din politie, pentru a putea fi cercetati in stare de libertate pentru complicitate la furt calificat. Se pare ca la fiecare transport de titei pe care il intermedia fiecare politist implicat cistiga cel putin 30 de milioane de lei. Cercetarile procurorilor militari continua, deoarece filiera celor implicati se pare ca se opreste la ofiteri de politie cu functii inalte, astfel incit ancheta va face sa mai cada citeva capete din politie. Seful Serviciului de Ordine Publica, col. Tulbure a fost suspendat zilele trecute din functie pentru ca nu si-a supravegheat cum trebuia subordonatii. MIRELA MANU Grecea acuza sapte ministri Seful Departamentului de Control si Anticoruptie, Ovidiu Grecea, risca sa fie dat afara pentru a doua oara din guvern, in urma unor dezvaluiri facute ieri, in cadrul unei intilniri cu presa, convocata fara stirea premierului, Adrian Nastase. Scapat ca prin urechile acului de sanctiunea maxima pe care primul-ministru intentiona sa i-o aplice ieri dimineata, Grecea s-a lansat in acuzatii dure la adresa unor actuali si fosti demnitari si a unor cadre militare, aruncind "saminta" unui nou scandal politic. Octav Cozmanca, Dan Matei Agathon, Ioan Rus, Ovidiu Musetescu, Mihai Tanasescu, Serban Mihailescu si Vasile Dancu - membri ai guvernului Nastase, Ioan Bivolaru - membru PDSR; Mugur Isarescu, Constantin Dudu Ionescu, Dorin Marian, Andrei Marga, Radu Sirbu, Ioan Muresan, Vasile Lupu - membri si reprezentanti ai fostei puteri; generalii Virgil Ardelean, Toma Zaharia, Nicolae Berechet, coloneii Neculae Plaiasu si Mihai Gheorghe (seful Politiei Capitalei), aceasta este lista completa a celor acuzati de Ovidiu Grecea in raportul prezentat premierului Adrian Nastase. Pe linga rezultatele controalelor efectuate in judetele Moldovei, "am prezentat citeva aspecte de interes personal pentru primul-ministru si presedintele PDSR, Adrian Nastase", a aratat seful DCAG in prezentarea propriului raport. In urma explicatiilor date premierului, Grecea a "driblat" intentia lui Nastase de a-l demite, alegindu-se doar cu "un cartonas galben, urmind ca la urmatoarea abatere sa fie "scos de pe teren". Asta, chiar in ziua cind seful DCAG primea legitimatia de control nr. 001. Dupa declaratiile de ieri, Grecea a fost chemat de urgenta la cabinetul premierului pe motiv ca nu ceruse invoirea necesara. Se pare ca, in prezent, cartonasul rosu al premierului sta sa iasa din buzunar. "De fapt, am tras semnalul de alarma" Justificarea sefului DCAG pentru nominalizarile facute in acuzatiile sale a fost aceea ca "am tras semnalele de alarma in cazul unor demnitari ale caror cercuri relationale sint amenintate de persoane din mediul de afaceri, la nivel central sau local, care nu cauta altceva decit favoruri materiale sau politice". Grecea a aratat ca, desi a gresit facind publice aceste aspecte inainte de a-i instiinta pe cei direct vizati, mesajul lui a fost acela de a fi verificate aceste lucruri si a se lua masurile legale pentru a le preveni. El a mentionat ca la baza deciziei pe care a luat-o a stat "experienta trista" a unor ministri din cabinetele anterioare, la acest capitol fiind nominalizati Ioan Muresan si Radu Sirbu. In acest context, Grecea a subliniat ca ministrul de interne Ioan Rus nu face parte din acel grup de interese numit "grupul de la Cluj", asa cum se intelesese initial din declaratiile sale. "Melana" Savinesti, studiu de caz Exemplul ales de seful DCAG pentru a-i demonstra premierului implicarea politica a unor persoane in afaceri economice a fost cazul societatii "Melana" Savinesti, in care sint implicati o parte dintre investitorii afacerii OIL Terminal (Romanian Growth Found, Sov Invest si Broadhurst Investments Limited). Societatea a fost declarata falimentara in mod ilegal, la presiunea unui grup de interese (n.r. - "grupul de la Cluj"), se arata in raportul inaintat premierului. De aceea, sustine Grecea, "se impune verificarea informatiilor privind demersurile si presiunile efectuate la acea vreme de fostul prim-ministru, Mugur Isarescu, si gen. Ardelean, catre seful AVAB, Dan Pazara". Daca mai ramine in functie, Ovidiu Grecea intentioneaza sa declanseze noi controale in Transilvania si Muntenia si sa puna rezultatele la dispozitia premierului. Obiectivul lui Grecea: depistarea acelor grupuri de interese care fac uz de influenta politica si financiara la nivel local. MIHAELA CONSTANTINESCU Generalul Ardelean, primul care a raspuns provocarii Saptamina aceasta a debutat cu doua noi scandaluri politice: premierul Adrian Nastase a "dinamitat" CNSAS, iar seful Corpului sau de Control, Ovidiu Grecea, a sarit la gitul serviciului de informatii al MI ( UM 0962, fosta "Doi s'un sfert"). In urma unei descinderi la Tirgu Neamt a Departamentului de Control al guvernului, in timpul careia sustine ca a fost filat de o structura informativa, Grecea a inaintat un raport secret catre primul-ministru Adrian Nastase. Pe de o parte, Ovidiu Grecea l-a acuzat pe generalul Virgil Ardelean, seful UM 0962, ca ar fi ordonat acest filaj executat de col. Ion Ouatu, seful unitatii informative a MI din Neamt. Pe de alta parte, Grecea i-a acuzat pe Costin Georgescu - fost sef al SRI, pe Dorin Marian - fost consilier prezidential pe probleme de aparare si siguranta nationala (si sef al administratiei Constantinescu) si pe Dudu Ionescu - fost ministru de interne de musamalizarea "cazului Ouatu" (in care este implicat Gheorghe Ouatu, om de afaceri din Neamt, frate cu colonelul de informatii Ouatu). In faza apoteotica a acuzelor, seful Corpului de Control vorbeste despre implicarea in privatizarile oneroase din judetele Neamt, Harghita si Vaslui a asa-zisului "grup de la Cluj". Grecea sustine ca fostul sef al administratiei Constantinescu ar fi incercat, prin "grupul de la Cluj", sa penetreze sistemul relational al primului-ministru Nastase. Primul care a ridicat manusa a fost generalul Virgil Ardelean, poreclit "Vulpea", seful serviciului secret al MI. Redam mai jos cele mai importante pasaje ale interviului acordat de acesta luni seara postului de televiziune Antena 1. CHRISTIAN LEVANT Virgil Ardelean: "In primul rind, as dori sa se cunoasca citeva lucruri. Deci, domnul Grecea si oamenii domniei sale, in masura in care au un mandat legal si daca au nevoie, evident, intotdeauna au fost si vor fi si sint sprijiniti de catre Unitatea 0962 si in masura in care aceasta unitate are competenta vizavi de obiectivele care le au dinsii de controlat. In al doilea rind: la nivelul Unitatii 0962 (...) aparatul central, la nivelul deci pe care eu il gestionez aici, cit si in teritoriu, nu a fost primita nici o solicitare, nu a existat nici o aprobare si nu s-a dispus din partea nimanui o activitate specifica. (...) Nu a existat nici un asemenea demers oficial, iar daca - inca o data as dori sa stiti - daca cineva a avut proasta inspiratie sa aiba o asemenea activitate din proprie initiativa, probabil singur sau nu stiu cu cine, aceasta este cu totul si cu totul altceva.() Colonelul Ouatu a mai facut obiectul, in urma cu citiva ani, al unor verificari, al unor masuri. Eu nu vreau sa comentez acum sorgintea acelor masuri si acelor demersuri, acelor lupte intensive care se petrec acolo in Piatra Neamt. Dincolo de ele este un ministru care, ma rog, nu mai este in functiune. Fostul ministru Dudu Ionescu cred ca are aceasta posibilitate sa va relateze dv. daca a existat asa ceva sau nu. Dar parerea mea este ca noi miine vom primi probabil, vom avea sansa sa avem acel raport, sa constatam absolut tot, tot ce se scrie acolo si, in functie de verificarile pe care noi le vom intreprinde, sa luam masurile complete, sa avem o atitudine completa si veridica vizavi de acele sesizari (). Cred eu (É) ca echipa din Ministerul de Interne incepe sa loveasca foarte puternic si incepe sa loveasca in mafii si am impresia ca deranjeaza. Eu nu vreau sa asociez aceasta afirmatie a mea cu ce se spune acolo, nici sa combat sub nici o forma. Este oÊÉeu stiuÉ o reflectare intr-un raport. () N-am cum sa stiu in acest moment daca este asa sau nu, cred ca exista posibilitate in Romania ca toate acest lucruri cineva sa le analizeze, sa le interpreteze si sa traga concluziile necesare. Deci, ma abtin ca sa fac É oricum, nici nu stiu pe unde sint acele societati de care, ma rog, se spune, habar n-am cine sint conducatorii lor, nu, n-am nici un fel de contributie la asa ceva". "Cartonas galben" pentru aparitii televizate Premierul Adrian Nastase considera ca Ovidiu Grecea a calcat pe bec atunci cind a declarat pe la toate posturile de televiziune ca a fost filat de catre serviciile secrete. Motiv pentru care premierul nu s-a sfiit ieri sa-l avertizeze pe Grecea ca astfel de iesiri il vor costa locul de munca. "Grecea va lua astazi (n.r. - ieri) un cartonas galben de la mine! Este un avertisment! Avea datoria, cind descopera anumite probleme, sa ni le prezinte, iar eu sa decid care va fi cursul anchetei", a afirmat Adrian Nastase. Mai mult, el l-a avertizat pe Grecea: "Urmatorul cartonas va fi unul rosu. Daca nu va respecta ceea ce spun eu, va trebui sa-si gaseasca un alt loc de munca!". Teodora Georgescu "Sa nu exageram" Primul-ministru a declarat luni seara, in cadrul unei emisiuni televizate, ca in actiunea de supraveghere a verificarilor efectuate de Ovidiu Grecea in judetele Vaslui si Neamt au fost implicate "interese locale", si nu reprezentanti ai serviciilor de informatii. Potrivit lui Nastase, controalele din tara facute de Grecea deranjeaza diverse "increngaturi" create, de-a lungul anilor, intre oameni de afaceri si oameni politici si, "uneori, oameni care apartin unor servicii de informatii". Premierul a apreciat insa ca, in aceasta situatie, "lucrurile nu trebuie exagerate". "Statul trebuie sa-si recistige autoritatea si dorim ca aceasta actiune sa aiba succes. In anumite zone, unele structuri au si elemente de putreziciune si, cind pui piciorul pe musuroi, incep sa iasa furnicile". MADALINA SISU "Buldozerul" loveste "Vulpea" cu Ouatu Cine este, de fapt, colonelul Ioan Ouatu, omul care a declansat acest scandal? Daca afirmatiile lui Grecea se vor dovedi a fi adevarate, ce l-a facut pe seful UM 0962 sa incalce regulamentele militare, sa-si depaseasca competentele, amestecindu-se in treburile Departamentului de Control si Anticoruptie al Guvernului, aflat in misiune oficiala? In momentul declansarii scandalului, pozitia colonelului Ouatu in UM 0962 era destul de subreda. In toamna anului trecut, un grup de politisti de la UM 0962 si din IPJ Neamt a reclamat conducerii MI faptul ca Ioan Ouatu nu este interesat atit de serviciu, cit de afaceri. Ce rezultate a avut aceasta plingere nu se stie, insa la bilantul UM 0962 din luna februarie a acestui an, in raportul prezentat de seful unitatii, generalul Ardelean a citat judetul Neamt ca fiind printre ultimele din tara si a pus problema schimbarii colonelului Ouatu. Nastase l-a lansat pe candidatul Ouatu Actualul sef al UM 0962 Neamt si-a inceput cariera in Iasi, la Cercetari Penale, in 1981. Dupa un an s-a mutat in Neamt, la Militia Economica si, la scurt timp, a fost numit seful Biroului de Militie al Platformei Chimice Savinesti, deci taman in intreprinderea care, la multi ani dupa aceea, urma sa fie controlata de oamenii lui Grecea. Martori oculari ai evenimentelor din decembrie spun ca Ouatu a fost alungat din fabrica. Imediat dupa revolutie a fost avansat in functiile de sef al Politiei Economice Piatra Neamt si adjunct al sefului politiei din acest oras. Din 1992 pina in 1997, colonelul Ioan Ouatu a fost sef al UM 0215 Neamt, temuta "Doi s'un sfert", predecesoarea UM 0962. Din aceasta functie a fost destituit dupa un scandal in care a fost acuzat, printre altele, de hartuirea sexuala a unei foste subalterne, Dana Mararu. Plingerea acesteia a ajuns abia dupa un an pe masa senatorului PDSR Neamt Radu Timofte, actualul sef al SRI. Dupa o escala ca sef al arestului IPJ Neamt, in 1999, controversatul colonel Ouatu a fost readus la comanda UM 0962 Neamt, urmasa UM 0215. Numirea lui a surprins pe toata lumea. La acea data erau in carti lt.-col. Lungu, coloneii Stoica si Popa, primul fiind considerat virtual cistigator. Gurile rele din MI sustin ca Ioan Ouatu a venit la Bucuresti si a plecat cu numirea in geanta. Schimbarea de ultim moment, nu foarte agreata de gen. Virgil Ardelean, a fost hotarita la Directia de Resurse Umane, al carei sef era col.Toma Zaharia, intre timp avansat la gradul de general de divizie, actualul numar 2 in . Considerat unul dintre oamenii lui Adrian Nastase, Toma Zaharia a fost numit secretar de stat si prim-adjunct al ministrului de interne Ioan Rus. Afacerile celor cinci frati ai col. Ouatu erau bine cunoscute in Neamt la data numirii sale in functie, dar conducerea MI nu a considerat acest lucru un impediment. Unul dintre frati, Vasile Ouatu, a candidat la alegerile din 2000 pentru functia de primar al municipiului Piatra Neamt, fiind lansat in cursa de catre actualul premier, Adrian Nastase. Colonelul Ouatu, in proces cu directorul SRI Nu poate fi trecut cu vederea nici conflictul dintre Radu Timofte, actualul sef al SRI, si colonelul Ouatu, declansat pe vremea cind Timofte era doar senator PDSR. Ouatu l-a dat chiar in judecata pe Radu Timofte, acuzindu-l de calomnie. Seful UM 0962 Neamt este si in proces cu un post de televiziune, prin care s-au facut publice declaratiile lui Radu Timofte. In momentul cind oamenii lui Timofte au inceput sa se calce pe picioare cu oamenii lui Virgil Ardelean, era de asteptat ca acest conflict mocnit sa se acutizeze, atit pe fondul eternei rivalitati intre ofiterii celor doua servicii de informatii (SRI si UM 0962), cit si din cauze mai mult sau mai putin subiective. Oricit se doreste trecerea sub tacere a conflictelor dintre taberele PDSR, un lucru este clar: acestea exista si se lupta pentru suprematie atit la centru, cit si in teritoriu. Cert este ca, in Neamt, colonelul Ouatu este perceput ca facind parte din tabara Nastase, iar Radu Timofte din cea a lui Ion Iliescu. Miza acestui conflict pare mai putin reglarea de conturi dintre cele doua tabere locale, cit destituirea gen. Virgil Ardelean, seful colonelului Ouatu. Fara a fi usa de biserica, "Vulpea" risca sa-si piarda fotoliul pentru un om pe care nu l-a dorit, nu l-a impus si nu l-a pastrat cu buna voie. Intimplator sau nu, raportul lui Grecea face trimitere la un grup PDSR format din clujeni, care incearca sa obtina o remaniere guvernamentala. Nu intimplator, voci mai mult sau mai putin interesate vorbesc despre faptul ca s-ar fi dispus un control secret in legatura cu afacerile ministrului Ioan Rus. Scandalul de la Neamt pare a fi inceputul unui razboi de uzura din care s-a consumat abia prima batalie. Ramine de vazut cine va avea de cistigat din aceasta lupta, pentru a intelege rolul jucat acum de colonelul Ouatu. NICOLETA SAVIN ONDINE GHERGUT DAN BADEA Seful UM 0962 Neamt pledeaza nevinovat Colonelul Ioan Ouatu a declarat, telefonic, pentru "Evenimentul zilei" ca acuzele care i se aduc sint neintemeiate. "Am vazut pozitia domnului Grecea. E parerea dinsului. Am zimbit cind am vazut ce s-a scris in ziare. In perioada cit sustine Ovidiu Grecea ca oamenii sai au fost filati eram la Bucuresti pentru un proces. O sa vina un control intern la Piatra Neamt, se va verifica totul si se vor vedea concluziile", ne-a spus seful UM 0962 Neamt. Ioan Rus crede ca Grecea s-a inspirat din Fratii Grimm Scandalul dintre ministrul de interne, Ioan Rus, si seful Corpului de Control si Anticoruptie al Guvernului, Ovidiu Grecea, a luat amploare. Surse din cadrul PDSR ne-au declarat ca Rus i-a cerut premierului Adrian Nastase inlocuirea lui Grecea deoarece strica imaginea MI cu declaratii calomnioase. Ioan Rus a si avut ieri o replica la adresa acuzatiilor lui Ovidiu Grecea. El a calificat afirmatiile din raportul lui Ovidiu Grecea drept fabulatii si povesti. "In raport sint referiri la faptul ca a avut impresia, senzatia, ca a fost urmarit", l-a ironizat Rus pe Grecea. Ioan Rus a explicat ca UM 0962 nu are unitate de filaj in Piatra Neamt si, in general, nu are nici posibilitatea tehnica de a asculta telefoane. Rus a precizat ca, legal, telefoanele pot fi ascultate doar de SRI, iar in caz de filaj efectuat de UM 0962 ar fi fost necesara aprobarea ministrului de interne. "Nu avem cunostinta despre o astfel de situatie", a declarat Rus. "Eu astept sa vorbesc cu dl Grecea, unde a citit ce a scris, si sa demonstreze. (...) Petre Ispirescu a spus cel mai bine ce a spus dl Grecea. (...) Sa imi explice de unde pina unde a scris ce a scris sau unde a citit. Ca le-am citit si eu in Fratii Grimm", a declarat Ioan Rus. LUCIAN PURCAREANU Deschideti dosarele! Agresivitatea cu care premierul Adrian Nastase si-a expus punctul de vedere asupra menirii Consiliului National de Studiere a Arhivelor Securitatii ne arata ca sintem intr-un mare pericol: acela de a deveni singura tara din fostul bloc comunist pe cale de a ingropa oficial si definitiv dosarele informatorilor fostei Securitati. Si, o data cu ele, si singura speranta de a afla cine sint cu adevarat cei care detin puterea, in toate sensurile, in Romania. Nu excludem ca iesirea violenta la rampa a lui Adrian Nastase sa fie doar o diversiune cu scopul de a se autoproteja de eventualele dezvaluiri care ar iesi la iveala o data cu studierea in detaliu a dosarului consilierului Ristea Priboi. Atit timp cit nu a fost facuta o cercetare riguroasa a dosarului actualului sef al Comisiei SIE din parlament, putem banui ca intre copertele sale se gaseste chiar o parte din biografia primului-ministru. Indiferent daca aceasta suspiciune este sau nu intemeiata, riscul ca inversunarea lui Adrian Nastase sa amine la nesfirsit clarificarea trecutului apropiat (si nu pe cel de la Burebista) este cit se poate de real. Legea accesului la dosare este, intr-adevar, schioapa (culmea e ca responsabili de golirea de sens a acestei legi sint tocmai cei care astazi o contesta cel mai vehement!). Aplicarea ei a inceput, intr-adevar, cu o serie de gafe (oare intimplator?!). Insa daca puterea este sincer interesata in asanarea morala a tarii, trebuie sa impuna imbunatatirea Legii accesului la dosare si aplicarea ei cu o maxima rigurozitate, nu sa anihileze acest demers. Insa, atita timp cit clasa politica isi apara cu dintii oamenii compromisi - agenti acoperiti, ofiteri de legatura si informatori ai fostei Securitati -, semnalul de primenire mai poate fi dat doar de societatea civila. In acest context, "Evenimentul zilei", pe urmele altor ziare din tarile foste comuniste, intelege sa-si aduca o contributie in sensul clarificarii vietii publice din Romania. Astazi, ziarul nostru va depune in mod oficial la Consiliul National pentru Studierea Arhivelor Securitatii, in baza Legii accesului la dosarele fostei Securitati, cererea de verificare a dosarelor personalitatilor publice enumerate in continuare si solicitarea de a spune daca acestea au colaborat sau nu cu fosta Securitate ca politie politica. Facem acest demers liberi de prejudecati sau ranchiuna, fara intentia de a pedepsi pe cineva, din simpla dorinta de a afla adevarul. Mentionam ca lista celor 100 de nume prezentate mai jos (in ordine alfabetica) este doar un prim pas, numarul persoanelor publice al caror trecut trebuie limpezit fiind, evident, mult mai mare. Lista ramine deschisa si solicitam cititorilor nostri sa ni se adreseze, telefonic sau in scris, pentru a ne sugera noi nume cu care sa o completam. DAN CRISTIAN TURTURICA HORIA ALEXANDRESCU - ziarist OCTAVIAN ANDRONIC - TELE 7abc IPS ANTONIE - mitropolit al Ardealului VIRGIL ARDELEAN - sef UM 0962 IPS BARTOLOMEU - arhiepiscop al Clujului VLADIMIR BELIS - director INML PETRE MIHAI BACANU - "Romania Libera" IONEL BLANCULESCU - sef AVAB AURELIAN BONDREA - rector Universitatea "Spiru Haret" Bucuresti PAUL BRAN - rector ASE Bucuresti MATEI BRATIANU - vicepresedinte BNS ARISTIDE BUHOIU - "Cronica Romana" NICOLAE CAJAL - presedintele Comunitatii Evreiesti IPS CALINIC - episcop al Argesului FLORIN CONDURATEANU - "Jurnalul National" DAN CONSTANTIN - "Jurnalul National" ION CARAMITRU - presedinte UNITER FLORIN CALINESCU - realizator "Chestiunea zilei" NICULAE CERVENI - avocat MIRCEA CINTEZA - presedintele CNM ION CRISTOIU - editorialist "Curentul" BOGDAN CHIREAC - editor "Adevarul" CORNEL CODITA - decan SNSPA IOAN CONDOR - presedinte Curtea de Conturi a Romaniei DUMITRU COSTIN - presedinte BNS VIORICA COSTINIU - presedintele Asociatiei Magistratilor MIRON COZMA - lider LSMVJ NICOLAE CRISTACHE - director "Ora" IPS DANIEL - mitropolit al Moldovei si Bucovinei GHEORGHE DANILA - presedinte BCR DUMITRU DINGA - presedinte UCECOM PAUL DOBRESCU - decan Facultatea de Comunicare SNSPA VASILE MANEA DRAGULIN - avocat DOLPHI DRIMER - rector Universitatea Ecologica Bucuresti IOAN DUMITRACHE - rector Politehnica Bucuresti RALU FILIP - ziarist "Curierul National" GHEORGHE FLOREA - presedintele Patronatului ROMFERMENT PAUL FLOREA - presedinte CSJ BOGDAN FICEAC - redactor-sef "Romania Libera" GHEORGHE FULGA - director SIE ALEXANDRU GHILDUS - presedinte UAP FLORIN GEORGESCU - senator PDSR DINU GHEORGHE - director DGV ION GHICA - presedinte CEC PS GHERASIM - episcop al Rimnicului BOGDAN HOSSU - presedinte Cartel Alfa PAULA IACOB - avocat ION IONESCU - adjunct procuror general ANTONIE IORGOVAN - avocat MUGUR ISARESCU - guvernator BNR SAMOILA JOARZA - procuror, SPM GABRIEL LIICEANU - "Humanitas" LIVIU LUCA - vicepresedinte CNSLR Fratia DAN LUPASCU - presedintele Curtii de Apel Bucuresti MONICA MACOVEI - avocat ANDREI MARGA - rector Universitatea Babes-Bolyai LUCIAN MIHAI - presedinte Curtea Constitutionala IOAN MIHAILESCU - rector Universitatea Bucuresti PAUL MITROI - Avocatul Poporului IOSIF NAGHI - director SPP MIHAI NECOLAICIUC - director SNCFR MARIAN NAZAT - avocat IPS NIFON - arhiepiscop al Tirgovistei CORNEL NISTORESCU - "Evenimentul zilei" AUREL NEAGU - seful IGPF OCTAVIAN PALER - "Cotidianul" GHEORGHE PASCU - consilier prezidential VALENTIN PAUNESCU - "Curierul National" NECULAE PLAIASU - comisar-sef GFC ANDREI PLESU - Colegiul "Noua Europa" LIVIU POJONI -director executiv TVR ION POPA - director general SNP PETROM ELENA PETCULESCU - presedinte Banc Post CRISTIAN TUDOR POPESCU - "Adevarul" MARIUS PETCU - presedinte CNSLR Fratia GHEORGHE ROTARU - seful Statului Major General al Armatei DRAGOS RUSU - comisar adj. GFC ION RADOI - vicepresedinte BNS ADRIAN SARBU - director general MediaPro DINU SARARU - director TNB EUGEN SIMION - presedintele Academiei Romane VASILE SECARES - rector SNSPA DRAGOS SEULEANU - director executiv Societatea Radiodifuziune IONEL SLAVOIU - prim-procuror PMTB SORIN ROSCA STANESCU - director "Ziua" MIHAI STANESCU - caricaturist I.P.F. TEOCTIST - patriarhul BOR ALIN TEODORESCU - director IMAS PS TIMOTEI - episcop al Aradului TUDOR TANASE - gen.-brig. - sef STS EUGENIA TURLEA - presedintele CNAS VALENTINA TATULESCU - judecator DORU CRIN TRIFOI - secretar de stat RADU AL. TIMOFTE - director SRI JOITA TANASE - procuror general DUMITRU TINU - director "Adevarul" DAN TURTURICA - "Evenimentul zilei" ALEXANDRU TUCULEANU - prim-adjunct procuror general DORU VIOREL URSU - avocat NICOLAE VOICULET - director BCR Iata dovada, domnule ministru! Faptul ca decizia luata de Razvan Theodorescu, de a achizitiona "Cap de copil" cu 400.000 de dolari, a fost eronata, poate fi dovedit cu acte In articolul "Brancusi, la pret de specula", aparut in "Evenimentul zilei" din data de 12 martie a.c., atrageam atentia asupra faptului ca achizitionarea lucrarii "Cap de copil" a lui Constantin Brancusi, nu poate fi considerata drept o prioritate absoluta, intrucit sculptura mai exista in alte doua exemplare autentice, in doua muzee nationale. Din nefericire, am vorbit in pustiu. Razvan Theodorescu a anuntat ieri, in mod oficial, la un post national de televiziune, ca tranzactia a fost deja incheiata, iar pretul de achizitie a lucrarii a fost de 400.000 de dolari. Sarabanda preturilor Cu ocazia lansarii Programului National "Anul 2001 - Anul Brancusi", Razvan Theodorescu anunta, in mod oficial, intentia Ministerului Culturii si Cultelor de a achizitiona lucrarea brancusiana "Cap de copil", la pretul de doua milioane de dolari. El era atit de hotarit sa incheie aceasta tranzactie, incit ameninta ca-si va depune demisia in cazul in care Ministerul Finantelor Publice nu-i va aloca suma necesara. Este vorba despre sculptura "Cap de copil" aflata in colectia sotilor Elsa si Radu Miclescu. In articolul mentionat, atrageam atentia ca in tara, la Muzeul National de Arta si la Muzeul de Arta Craiova, exista inca doua exemplare autentice ale lucrarii respective. In aceeasi zi, membrii comisiei de experti si reprezentanti ai Ministerului Culturii si-au contrazis seful ierarhic si au evaluat aceasta lucrare la 400.000 de dolari. In acelasi timp, expertul in arta Petru Romosan arata ca, in urma cu doar sase luni, proprietarul lucrarii era dispus sa o vinda unui important colectionar privat cu numai 200.000 de dolari, insa acesta oferise maximum 60.000 de dolari. "Bust de copil" a fost scoasa la vinzare cu peste 100.000 de dolari, dar n-a cumparat-o nimeni In ciuda acestor semnale de alarma, in zilele care au urmat Ministerul Culturii s-a miscat extrem de rapid. In interventia sa televizata de ieri, ministrul Razvan Theodorescu a anuntat in mod oficial: "Am achizitionat, in «Anul Brancusi» lucrarea «Cap de copil», cu 400.000 de dolari". In acelasi timp, pentru a demonstra cit de buna a fost afacerea incheiata, el a adaugat: "Detin documente care demonstreaza ca, la 9 februarie, niste colectionari din München anuntau ca sint gata sa inceapa negocierile de la 500.000 de dolari". Evident ca nu intentionam sa contestam onestitatea afirmatiei si nici oferta colectionarilor din München. Sintem insa in masura sa va prezentam un document, care este la indemina tuturor si care o contrazice. Este vorba despre evaluarea unei lucrari similare, daca nu chiar identice, cu cea achizitionata de Ministerul Culturii. Ne referim la sculptura "Bust de copil", creata de Brancusi in anul 1906 si turnata in bronz tot in atelierul Claude Valsuani. Aceasta lucrare, apartinind tot perioadei de inceput a lui Brancusi si deci aceleiasi categorii valorice ca si "Cap de copil", a fost evaluata la 23 noiembrie 1997, de experta Marie-Claire Cotinaud, la un pret cuprins intre 500.000 si 700.000 de franci francezi (87.386-122.341 $) - vezi facsimilul. Insa, chiar si la acest pret deja rezonabil, lucrarea nu si-a gasit un cumparator. Acest document poate fi gasit pe Internet la adresa artnet.com, alaturi de alte zeci de pagini care contin date utile specialistilor in evaluari ale lucrarilor lui Brancusi vindute in ultimii ani. V. SURCEL Cazul "Bolgiu" a declansat Razboi intre INML si Ministerul Justitiei Vladimir Belis: "Daca o doamna, care este secretar de stat la Ministerul Justitiei, spune ca noi ii scoatem pe infractori din puscarie, face o declaratie iresponsabila!" Scandalul eliberarilor "pe caz de boala" ale unor infractori periculosi (cel mai recent exemplu este cazul "Bolgiu") a declansat un adevarat razboi intre sefii Ministerului Justitiei si conducerea Institutului National de Medicina Legala "Mina Minovici". Disputa a rabufnit ieri, in urma unor afirmatii facute intr-o emisiune televizata de Maria Anghelescu, secretar de stat in Ministerul Justitiei. Aceasta a sustinut ca responsabilitatea eliberarilor dubioase ar apartine INML si ca problema se va rezolva in scurt timp, cind medicina legala va fi cuprinsa in sistemul Ministerului Justitiei. Reactia sefilor INML nu s-a lasat asteptata: ieri, la ora 12.30, Vladimir Belis a organizat o conferinta de presa pentru a raspunde acestor acuzatii. "S-a tot spus ca infractori periculosi, unii dintre ei criminali notorii, stau in libertate pentru ca INML le elibereaza acte din care reiese faptul ca acestia «nu suporta regimul de detentie». In primul rind, exista o problema: aceasta formulare este evaziva. Nici o persoana nu suporta regimul de detentie. Culmea culmilor a atins-o dna Maria Anghelescu, secretar de stat in Ministerul Justitiei. Dinsa a afirmat ca infractorii stau in libertate pentru ca INML le da acte si ca va rezolva problema pentru ca INML va trece in structura Ministerului Justitiei. Sint declaratii iresponsabile ale unor persoane cu functii importante in aparatul justitiei, care dau vina pe INML in aceste cazuri. Nu INML ii elibereaza pe infractori pentru ca nu poate: medicul legist este doar o parte componenta a comisiei care stabileste daca inculpatul sau condamnatul sufera de o boala care il pune in imposibilitatea sa efectueze pedeapsa. Adica o boala care nu poate fi tratata in spitalele din reteaua penitenciara. Noi putem doar sa propunem o aminare a executarii pedepsei. Dar decizia apartine justitiei. In cazul lui Bolgiu, noi am propus trei luni de aminare a executarii pedepsei, dar cu recomandarea ca acesta sa fie pazit in spital. Si asta se intimpla in mai 2000, acum 10 luni. Noi sintem de vina ca a disparut? Daca o doamna secretar de stat, care probabil e jurista, a declarat ca noi scoatem infractorii din puscarie, face o declaratie iresponsabila! Si nu cred ca INML va fi inclus in aparatul Ministerului Justitiei pentru ca s-ar incalca o hotarire de guvern. In nici un stat civilizat nu exista asa ceva. Noi sintem in primul rind medici si este firesc sa facem parte din Ministerul Sanatatii", ne-a declarat profesorul Belis. DANIEL NEAMU CHRISTIAN LEVANT Politisti corupti din Arad, dati in vileag pe Internet De citeva zile, pe Internet a aparut un site continind acuze aduse unor ofiteri superiori de politie aradeni, oarecum similar cu celebrul "Politisti corupti" din Constanta. La adresa http://aradeana.homestead.com/aradÆmain.html, cei interesati gasesc urmatoarea formula de salut: "De la Constanta la Arad/ Pentru Ministerul de Interne si IGP si alte organe abilitate pentru a le da de capat, si nu in ultimul rind tuturor reporterilor". Apoi cei interesati afla ca: "Unul din generalii de tinichea ai IGP-ului, gen. Toma Zaharia (activist UTC si seful faradelegilor si escrocilor), mintea poporul roman prin televiziune cit de rau sint platiti politistii romani, cu restante de salarii. Nici un cuvint despre cit si ce primeste dinsul de la schimbarea unui ofiter de politie judetean (35.000-100.000 DEM)." Apoi este exemplificat cazul noului sef al IPJ Arad, col. Ioan Ulica: "Col. Ulica Ioan = un Mercedes in valoare de 35.000 DEM procurat de acolitii sai, fratii Uzum (Politia frontiera Nadlac) promovati de dinsul". Autorul anonim il mai acuza pe col. Ioan Ulica de implicare in mafia alcoolului de la combinatul chimic Arad, caz depistat de garda financiara (n.a.: care a gasit de curind un atelier de imbuteliat alcool in interiorul combinatului chimic aradean, ce functiona ilegal). Este apoi data spre verificare o lista cu noua ofiteri aradeni: lt.-col. Nicolae Mihuta, col. Ioan Ulica, col. Teodor Pantea, cpt. Nicolae Batrin, col. Ioan Palcu, col. Ion Dalea, col. Gheorghe Tica, col. Pavel Bitis si col. Teodor Lupsa. Autorul site-ului mai aminteste citeva combinatii de litere din numerele de inmatriculare ale masinilor unora dintre cei de pe lista: LEX, NIC, VIP, PAL si YNA, intrebindu-se de unde au politistii bani pentru masini de lux (Mercedes, BMW, jeep-uri), vile si case pe numele lor si ale copiilor si rudelor, daca salariile sint mici. Sint amintite "diplome de facultate care se cumpara foarte usor de la facultatea din Herculane, Sebis etc. Asa-zisele Weekend University". In final, este lansata rugamintea de a fi verificati prefectul Gheorghe Pele si deputatii Dorel Zavoianu (PDSR - n.a.) si Cret Nicoara (PRM - n.a.). Noua productie de pe Internet a picat in plin control de fond efectuat la Arad de MI si IGP. Ieri, la Arad a sosit inopinat de la Timisoara gen. Toma Zaharia. Desi nu s-a comunicat nimic oficial despre scopul vizitei, se pare ca generalul a vizat si depistarea autorilor misteriosului site. Comandantul IPJ Arad, col. Ioan Ulica, a declarat: "Aspectele aparute pe Internet se vor verifica, iar rezultatele se vor comunica dupa finalizarea cercetarilor." SORIN TROCAN [21][pl.dll?rid=expresro] 