 Transport halucinant 9 tone de hasis capturate in Portul Constanta Vamesii din Portul Constanta au capturat, ieri, aproximativ noua tone de hasis dintr-un container aflat in raza portului, informeaza surse din cadrul Directiei Generale a Vamilor, citate de Mediafax. Containerul a sosit in Romania din Tanzania, firma expeditoare fiind Kunduki Diles Manufacture Ltd. In declaratia vamala era specificat ca in container se afla elemente de ceramica pentru acoperis, respectiv tigla. Containerul era in supraveghere vamala din data de 20 ianuarie, acesta fiind desfacut, marti, pentru controlul vamal fizic. Prima nevasta care si-a reclamat barbatul pentru viol La Sectia 7 Politie a fost inregistrat primul caz in care o femeie si-a reclamat sotul pentru viol. Ieri, D.F., in virsta de 33 de ani, a declarat politistilor ca, in timp ce se afla la domiciliu, a fost agresata fizic de sotul ei, Constantin Drutca, acesta obligind-o si sa intretina relatii sexuale. Victima a fost indrumata la Institutul de Medicina Legala pentru examinare, timp in care cercetarile politiei continua, pentru stabilirea imprejurarilor in care s-a comis fapta. ( T.D., I.A. ) Judecatoare la Curtea de Apel, jefuita Locuinta unei judecatoare de la Curtea de Apel Bucuresti a fost calcata ieri dimineata de hoti. Potrivit unor surse din politie, din casa Victoriei Vladeanu au disparut 25.000 de dolari si alte citeva bunuri de valoare. ( A.G. ) Fata lui Melescanu, usurata de bijuterii de 4.000 de dolari Potrivit unor surse din politie, Marina Melescanu, fiica presedintelui ApR, a reclamat ca din locuinta ei, situata in strada Grigore Alexandrescu, din sectorul 1 al Capitalei, au disparut bijuterii din aur in valoare de 4.000 de dolari. Surprinzator este ca fiica lui Teodor Melescanu nu a putut indica exact data comiterii furtului. Anchetatorii au stabilit ca acesta a avut loc in perioada octombrie 2000-februarie 2001. Politistii au audiat-o ieri pe Marieta Avram, menajera Marinei Melescanu, suspectata de furtul bijuteriilor. ( A.G., P.C. ) Valutist ciuruit in propria locuinta Impuscat in piept, Amarinei si-a fugarit agresorii cu sabia in mina pina s-a prabusit Vasile Amarinei (33 de ani), un valutist din municipiul Falticeni, a fost impuscat mortal in propria locuinta, luni seara, de doua persoane ramase deocamdata neidentificate. Autopsia a fost efectuata ieri dupa-amiaza si, conform primelor rezultate, au fost trase cel putin trei gloante, de un calibru mai mare decit 7,62, cel obisnuit pentru majoritatea armelor de foc din Romania. Cu ultimele puteri, Vasile Amarinei a incercat sa fuga dupa agresori Vasile Amarinei, care locuia pe Str. Revolutiei, intr-un apartament situat la etajul doi, obisnuia sa primeasca in propria locuinta clienti cunoscuti pentru efectuarea de tranzactii valutare. Luni seara, in jurul orei 20.00, la interfonul blocului in care locuia Vasile Amarinei au sunat doua persoane. El a iesit la balcon si, dupa ce i-a vazut pe cei doi, le-a spus "Hai, urcati". Vasile Amarinei si-a trimis sotia in bucatarie si nu a lasat-o sa asiste la tranzactie. In apartament se mai afla fetita lui, eleva in clasa a sasea. La putin timp dupa intrarea celor doi in apartament, sotia lui Vasile a auzit mai multe bubuituri pe hol. A iesit speriata si si-a vazut barbatul jos, plin de singe. Cei doi s-au repezit asupra femeii, au lovit-o cu bestialitate si i-au strigat sa taca, amenintind-o ca, in caz contrar, o impusca si pe ea. Dupa ce au lovit-o pe femeie, agresorii au fugit din locuinta. Cu ultimele puteri, Vasile Amarinei a luat o sabie si a coborit dupa cei doi, dar la etajul I s-a prabusit. Au fost trase cel putin trei gloante Vecinii care au apartamentul situat deasupra celui al familiei Amarinei, Valentin si Maria Atomi, au fost primii care au iesit din casa la auzul impuscaturilor. Marina Atomi ne-a povestit: "Am auzit patru sau cinci bubuituri, ultima parindu-mi mai puternica. I-am zis sotului sa iesim, pentru ca se intimpla ceva la vecinul nostru. Cind am iesit, l-am vazut pe Vasile Amarinei cu o sabie in mina, cazut la etajul I. Sotul l-a luat si, impreuna cu alti vecini, l-a dus la spital". Valentin Atomi ne-a spus: "L-am gasit pe Vasile Amarinei pe scari. Nu mai putea vorbi. Avea gura inclestata si am incercat sa o desclestez. L-am luat si l-am dus la spital. Cind l-am urcat in masina traia, dar a murit inainte de a ajunge la spital, la ora 20.20". Conform declaratiilor vecinilor, fetita familiei Amarinei nu a vazut si nu a auzit nimic din cele intimplate. Ea a considerat bubuiturile ca fiind niste petarde. Conform primelor rezultate, din locuinta victimei nu s-a furat nimic. Este posibil insa ca cei doi sa fi furat valuta sau leii pe care Vasile Amarinei ii pregatise pentru a face tranzactia. In urma discutiilor cu sotia victimei, s-a stabilit ca Vasile il cunostea pe unul din agresori, dar nu s-a putut stabili daca atacatorii sint din Falticeni sau din alta localitate. Procurorul criminalist Gheorghe Sofian, de la Parchetul de pe linga Tribunalul Suceava, ne-a declarat: "Din primele rezultate ale autopsiei rezulta ca au fost trase cel putin trei gloante. Avem un cerc de banuiti si speram sa solutionam acest caz cit de curind. Cazul este foarte complex si necesita efectuarea multor cercetari". Vasile Amarinei a fost impuscat de doua ori in zona toracica, in partea stinga, si o data in zona gitului. In casa a mai fost gasit un glont, care a trecut prin corpul victimei. Pina ieri dupa-amiaza, nu se stabilise motivul crimei, dar surse din cadrul politiei ne-au declarat ca sint foarte aproape de prinderea unuia dintre autori. TIBERIU AVRAM 900 de arme vindute din camera de corpuri delicte a IGP La inceputul acestei luni, "Evenimentul zilei" a publicat o lista cuprinzind 59 de persoane care au cumparat, la preturi derizorii, arme din camera de corpuri delicte a IGP, unele extrem de valoroase. Beneficiarii erau, in mare majoritate, fosti si actuali angajati ai Ministerului de Interne. Practic, defuncta Directie de Arme, Munitii si Substante Chimice din IGP, a vindut, dupa o evaluare fictiva si fara licitatie, armele confiscate de la cei care le detineau ilegal. Tranzactiile s-au facut prin intermediul Asociatiei Generale a Vinatorilor si Pescarilor Sportivi, singura institutie abilitata sa vinda arme in perioada 1990-1996. Scriam in articolul publicat anterior ca documentul prezentat de noi era real, insa lista era incompleta, atit ca numar de beneficiari, cit si ca valoare a armelor achizitionate. La mai putin de 24 de ore de la aparitia materialului, conducerea IGP a anuntat declansarea cercetarilor in acest caz, cu promisiunea ca rezultatele anchetei vor fi facute publice. Revenim astazi, prezentind un document care probeaza ca, in perioada 1990-1996, din camera de corpuri delicte a IGP s-au vindut nu 100, ci peste 900 de arme si citeva mii de cartuse, tot la preturi de nimic. Si de aceasta data, printre cei peste 500 de noi beneficiari de chilipiruri se numara civili sau militari deveniti celebri dupa 1990, ba chiar si infractori de drept comun, aflati la momentul respectiv in gratiile politiei. Generali amatori de chilipiruri Scriam anterior despre generalii din serviciile secrete Dan Gheorghe (UM 0215) si Gheorghe Balan (SIE). In noua lista gasim o pleiada de generali si inalti ofiteri care s-au aprovizionat de la "magazinul" de arme al IGP: Mihai Stan (SRI, doua arme necunoscute, in 1991, in valoare de 1.404 si, respectiv 12.870 lei ), Eugen Grigorescu (SRI, arma necunoscuta, 1.404 lei in 1991), Ion Popescu, probabil Gioni (SRI, arma necunoscuta, 585 lei in 1991), Mircea Zatreanu (probabil SRI, arma necunoscuta, 2.070 lei in 1991), Mihai Caraman (fost sef SIE, arma de vinatoare marca "GM Shull", calibru 12 mm, 2.300 lei in 1991), Gheorghe Diaconescu (SRI, doua arme necunoscute, 2.070 lei, in 1991, si 3.450 lei in 1992), Nicolae Gafita (SIE-MAE, doua arme necunoscute, a 2.737 lei bucata, doua arme de vinatoare, marcile "Renatto-Gamba", calibru 12 mm, cu 13.800 lei, si "Winchester Magnum", calibru 338, cu 5.750 lei si o arma cu aer comprimat, toate achizitionate in 1992), Vasile Buha (UM 0225, arma necunoscuta, 2.300 lei in 1992), Marin Neagoe (fost sef Directia a V-a la Securitate, arma vinatoare marca "IJ 54", calibru 12 mm, 10.350 lei in 1993), Ion Marin (MI, arma de vinatoare marca "Remington", 350.000 lei in 1995), Ristea Priboi (SIE, arma necunoscuta, 3.910 lei in 1992). Desi nu este ofiter, credem ca tot la aceasta categorie trebuie trecut Marian Magureanu, fiul lui Virgil Magureanu, ex-director SRI, care, in 1992, cu 3.450 lei si-a luat o arma a carei marca nu se cunoaste. Fosti si actuali ministri Bogdan Niculescu Duvaz, pe vremea cind era ministru in cabinetul Roman, in 1990, si-a luat doua arme de vinatoare, destul de piparate ca pret pentru acel an, dar rezonabile fata de valoarea lor reala: un "Saint Ettiene (Bok)", calibrul 12, cu 16.950 lei, si o arma "fara marca", in schimbul a 8.688 lei. Un an mai tirziu, a fost rindul ministrului MLPAT din cabinetul Roman, Doru Pana, sa-si achizitioneze doua arme de vinatoare, marcile "ZB", calibru 8x57S si "Voere-Kophstein", in schimbul a 14.000 lei. Ion Nicolaescu, ex-secretar general la Finante, a fost mai "modest", luindu-si doar un pistol cu gaze marca "Reck", in 1993, cu 1.250 lei. Aurel Novac, ex-ministrul pedeserist al Transporturilor, in prezent in barca lui Melescanu, a dat 66.198 lei, in 1995, pentru un pistol marca "Rohn RG 89, calibru 9 mm. Greu de crezut, dar si ex-ministrul pedeserist al Culturii, Petre Salcudeanu, a simtit nevoia sa detina un pistol, marca "Compact", pentru care, in 1996, a platit 97.350 lei. Dupa Victor Babiuc, despre care am scris in materialul precedent, si ex-ministrul de interne Doru Ioan Taracila si-a imbogatit panoplia, cu un pistol artizanal in valoare de 19.740 lei, si o mindrete de arma de vinatoare marca "Remington Arms", chilipir pentru care a scos din buzunar, in 1995, doar 375.000 lei. Si generalul George Ioan Danescu, ultimul ministru de interne militar, si-a cumparat, in 1996, un pistol marca "Browning", la modicul pret de 33.478 lei. In lista se mai regasesc si doua pistoale "Walther", cumparate de Ionel si Silviu Danescu, dar nu stim daca acestia au vreo legatura cu generalul. Dintre ministrii cu portofolii actuale, cel al Mediului, Aurel Constantin Ilie, detine, din 1996, un pistol cu gaze marca "Police", pentru care a platit 53.218 lei. Constantin Stroe, de la "Dacia Pitesti", uns recent secretar de stat, figureaza cu un pistol "Bruni Automatic", in valoare de 78.000 lei. In sfirsit, Marius Vorniceanu, director adjunct al Directiei Controlului Financiar de Stat din Ministerul Finantelor este, din 1995, detinatorul unui pistol marca "Rohm", luat cu 45.100 lei. Oameni de afaceri si directori iubitori de arme Calin Marinescu, zis "Shogunul", cunoscut din scandalul flotei, a dat pe o arma necunoscuta, in 1990, 1.243 lei. Pentru 1.356 lei, in acelasi an, Gheorghe Bostina, celebru din afacerea "Jimbolia", s-a ales tot cu o arma "fara marca". Eugen Comanescu, presedintele ICRAL Herastrau, a platit 1.404 lei, dar numai el stie ce arma si-a cumparat. Eugen Urzica, patronul firmei "Coleus", si-a cumparat un "Mausser PTB", calibrul 9 mm, cu numai 11.50 lei. El mai detine, "ilegal", potrivit documentului, un pistol cu glont marca "Hamerli", cumparat cu 90.816 lei. Si Gheorghe Florea, liderul afacerilor cu alcool din Bucuresti si patron al FC "Rocar", s-a dotat cu o arma de vinatoare marca "Winchester" pentru modica suma de 239.800 lei. Directorul UCECOM, Dumitru Dingu se simte mai in siguranta de cind are in buzunar un pistol marca "Combat", confort care costa numai 45.000 lei. Si Costica Tintareanu, patronul de la "Prisma", si-a facut rost de un pistol marca "Rohm". Arme pentru parlamentari, magistrati si politisti Constantin Bebe Ivanovici, presedintele Consiliului Judetean Ilfov, starostele certificatelor de revolutionar, si-a cumparat o mindrete de arma de vinatoare, marca "Shull", pentru 14.803 lei la valoarea din 1990. Alti cumparatori de la "magazinul" IGP: deputatul Gheorghe Ana, cel care s-a dus recent de capul sau in vizita in Irak (doua arme necunoscute), deputatul Florin Velicu, deputatul Ion Stan (actualul sef al Comisiei de Control al SRI). Peremistul Vasile Mois, pe vremea stagiului in PDSR, si-a cumparat o arma de vinatoare marca "Monte Carlo". Senatorul PD Nicolae Alexandru, fost sef al Comisiei de Aparare si ordine Publica din Senat detine o arma "necunoscuta" din evidentele IGP. Si multi dintre magistrati iubesc vinatoarea si preturile minuscule ale armelor de la camera de corpuri delicte: Cornel Badoiu si Mihai Popov (ambii Parchetul Militar), Valeriu Bogdanescu (fost presedinte al Curtii Supreme de Justitie), Adrian Nitoiu (judecator), Valentin Patrascu (avocat). In lista apar nume noi fata de galeria de politisti prezentata in numarul trecut: generalii Ion Pitulescu si Gheorghe Amza, col. Ursu Constantin, protagonist in recentul scandal al drogurilor, Calin Mateescu, fost sef al Brigazii de Crima Organizata, Tanase Viorel, Ion Florea, Nicolae Avramescu, Voicu Viorel, Dumitru Ciubotea. Staff-ul AGVPS s-a inarmat la pret redus Unul dintre gestionarii AGVPS, Cristian Rusescu, a cumparat o arma si 100 de cartuse. Ion Diaconu, patronul magazinului "Vinatorul si pescarul", prin care s-au facut tranzactiile in perioada 1994-1996, s-a dotat cu 6 arme, un pistol si 300 de cartuse, toate la preturi modice. Chiar Nicolae Selaru, presedintele AGVPS, figureaza pe tabel cu o arma necunoscuta si un pistol cu gaze. Mafioti in gratiile politiei Constantin Constantin, patronul de la "Sexi Club", a luat de la IGP un pistol cu gaze marca "Perfecta". Daca nu este o coincidenta de nume, si Ilie Marian, unul dintre fratii Gemeni, arestat in afacerea "Portbagajul" a cumparat o arma "necunoscuta", in 1992, cu 3.450 lei. Dumitru Pascalau, om de afaceri din Craiova, arestat in scandalul procurorilor, detine din 1991 o arma necunoscuta, luata in schimbul a 1.755 lei. Costel Bobic, un personaj controversat, a achizitionat un pistol marca "Reck", in schimbul a 66.198 lei. Pe linga faptul ca toate cele 900 de arme s-au vindut la preturi de nimic, in unele cazuri nu s-au achitat nici macar taxele aferente bugetului de stat. Despre cum a fost posibila toata aceasta poveste, probabil ca nu vom afla prea curind, avind in vedere puzderia de VIP-uri care au beneficiat de arme la preturi derizorii. NICOLETA SAVIN BOGDAN STANESCU DAN BADEA In dosarul "Albumul", Hrebenciuc, scos basma curata de Parchetul General O data cu preluarea puterii, PDSR pare sa fi inclus in programul sau de guvernare si curatire de dosare penale a unora dintre conducatorii sai. Primul beneficiar al acestui program este deputatul PDSR Viorel Hrebenciuc, acum vicepresedinte al Camerei Deputatilor, invinuit in dosarul "Albumul" de savirsirea infractiunilor de abuz in serviciu, uzurpare de calitati oficiale, folosirea instrumentelor oficiale false, luare de mita. Hrebenciuc a primit "scoatere de sub urmarirea penala" la data de 7 decembrie 2000, asa cum spune comunicatul trimis ieri redactiei noastre de biroul de presa al Parchetului de pe linga Curtea Suprema de Justitie (vezi facsimil). In "ritmul" acesta isi asteapta rindul la "curatatorie" dosarul "Jimbolia", in care procurorii au cerut in legislatura trecuta aprobare pentru anchetarea fostului premier Nicolae Vacaroiu (PDSR), acum presedintele al Senatului, si fostului ministru de interne Doru Ioan Taracila, acum senator PDSR. De asemenea, si trezorierul PDSR Gheorghe Pascu, pus sub acuzare in dosarul "Afise pentru Iliescu", poate dormi linistit. Pe linga ei si-au capatat linistea, gratie partidului, generalii Mihai Chitac si Victor Atanasie Stanculescu, carora procurorul general Tanase Joita le-a suspendat executarea celor 15 ani puscarie, desi era vorba de o hotarire definitiva a Curtii Supreme de Justitie data in dosarul "Timisoara - decembrie 1989". La rind, plin de sperante, isi asteapta eliberarea si ortacul-sef Miron Cozma, condamnat definitiv la 18 ani inchisoare pentru mineriada din septembrie 1991. Este greu de crezut ca presedintele Iliescu poate uita ajutorul pe care i l-au acordat minerii in iunie 1990, cind a vrut sa curete Piata Universitatii de opozitie, sau in septembrie 1991, cind Iliescu a scapat de Petre Roman. Ieri, avocatii lui Cozma faceau poteca in Parchetul General pentru ca noul procuror sa declare recurs in anulare la condamnarea sa. Din toata aceasta harababura penala are de suferit actul de Justitie. Este inadmisibil ca o infractiune de drept comun sa fie pedepsita pe baza de probe intr-un anumit regim politic, si, cum s-a schimbat macazul, iertarea sa vina pe banda rulanta cu parafa acelorasi institutii ale statului sau chiar sub semnatura acelorasi magistrati, cum a fost cazul lui Hrebenciuc. Din tot acest marasm judiciar reiese ca Romania nu este un stat de drept, ca magistratii sint inca subordonati politic si ca unii membri ai partidului aflat la guvernare sint deasupra legii. Hrebenciuc, "mai curat, mai uscat" Numele lui Viorel Hrebenciuc a fost legat de numeroase scandaluri financiare in ultimii sapte ani. Cel mai mediatizat scandal a fost insa cel legat de albumul "Eterna si fascinanta Romanie" (o publicatie costisitoare, al carei scop era sa imbunatateasca imaginea externa a Romaniei), pentru care, in 1995, Hrebenciuc, in calitatea sa de secretar general al guvernului Vacaroiu, a incheiat un contract de editare cu parizianul Adrian Costea initial pentru suma de 3,5 milioane de dolari. La data de 7 noiembrie 1996, cind nu mai ocupa functia de secretar general (fusese "eliberat" la data de 2 septembrie 1996 de premierul Vacaroiu), Hrebenciuc a semnat un act aditional prin care a marit valoarea contractului la 5,79 milioane de dolari. Banii au fost platiti de catre Bancorex, iar la data expirarii contractului nu fusese tiparit nici un exemplar din acest album. Scandalul a luat amploare in vara anului trecut, cind magistratii francezi au venit cu documente la Bucuresti in cadrul unei comisii rogatorii realizate pentru instrumentarea dosarului francez "Costea", despre care existau indicii ca ar fi spalat peste 100 de milioane de dolari in beneficiul unor demnitari PDSR, bani imprumutati de guvernul roman de la Banca Mondiala. Atunci am vazut negru pe alb semnatura lui Hrebenciuc pe documente din dosarul "Albumul", dar si din dosarele de importuri petroliere. Tot atunci, Hrebenciuc, in declaratiile publice facute ziaristilor, nu a negat paternitatea semnaturilor sale. Din aceleasi documente ale magistratilor francezi rezulta ca Adrian Costea facuse oaresce cadouri mai multor demnitari PDSR pentru a-si desavirsi afacerile. Viorel Hrebenciuc figura pe lista cu doua ceasuri din aur cu gravura, in valoare de 229.000 franci francezi. In declaratiile date anchetatorilor francezi, Adrian Costea a afirmat ca aceste cadouri ii erau "pretinse de catre functionarii romani". Vinovatie in functie de culoarea politica In baza acestor documente, dar si a celor gasite in arhivele administratiei romanesti, in luna septembrie 2000, procurorul general al Parchetului de pe linga Curtea Suprema de Justitie, Mircea Criste, a solicitat ridicarea imunitatii parlamentare a deputatului PDSR Viorel Hrebenciuc pentru a se permite astfel "perchezitionarea, retinerea, arestarea si trimiterea in judecata a invinuitului Viorel Hrebenciuc". Dupa nici patru luni, in luna decembrie 2000, actele in baza carora Hrebenciuc era invinuit nu mai valorau nici cit o ceapa degerata. Astfel, in adresa trimisa redactiei noastre de Parchet sta scris: "In urma cercetarilor efectuate s-a constatat ca nu sint intrunite elementele constitutive ale infractiunii". Cum s-a ajuns la o astfel de rasturnare de situatie, reprezentantii Parchetului nu ne-au mai explicat. ONDINE GHERGUT NICOLETA SAVIN Dupa ce a fost acuzat de complicitate la trafic cu masini furate, Soricica a devenit avocat Fostul sef al Brigazii de Politie Rutiera a Capitalei, col. Ion Soricica, a devenit avocat. Dupa finalizarea anchetei, in urma careia ofiterul a fost acuzat de complicitate la trafic cu masini furate, anchetatorii au decis trecerea in rezerva a col. Soricica. Surse judiciare ne-au declarat ca, in ciuda probelor existente la dosar, Parchetul Militar nu a reusit sa sustina nici unul dintre capetele de acuzare.Doi dintre subofiterii acuzati de implicare in "scandalul Soricica" sint cercetati penal. Alti trei subofiteri din cadrul Brigazii de Politie Rutiera au fost trecuti in rezerva. In prezent, Ion Soricica este avocat si activeaza la Tribunalul Buftea. ( P.C., D.N. ) A trait cinci ani din alocatia copilului pe care l-a ucis Maria Craciun, in virsta de 27 de ani, mama care si-a aruncat in urma cu cinci ani fetita in fintina, a fost audiata ieri de procurorii brasoveni. Ea a fost arestata 30 de zile pentru omor calificat, riscind o pedeapsa de peste 20 de ani de inchisoare. Femeia a fost retinuta luni dupa-amiaza, dupa ce un satean din Predelut, comuna Bran, a descoperit crima. Maria Craciun a aruncat atunci fetita, de numai sapte luni, intr-o fintina nefolosita de peste 30 de ani. Scheletul micutei a fost scos la suprafata, duminica seara, de Viorel Coltea, sateanul in gradina caruia se afla fintina. Fetita care a fost ucisa se numea Paula. Mama ei a aruncat-o de vie in fintina si, ca sa fie sigura ca se va duce la fund, a bagat in sac si un bolovan. Ieri, Maria Craciun si-a recunoscut fapta in fata procurorului Alexandru Cor. Ea a povestit ca Paula era copilul concubinului ei Vasile Serban, un tigan din comuna brasoveana Cristian. Acesta este amantul ei inca de pe vremea cind sotul sau traia. Fetita a fost inregistrata pe numele sotului. "Toata lumea voia sa scap de fetita. Eu nu mai puteam sa am grija de ea, voiam si sa ma angajez, era prea mica, nu aveam cu cine sa o las", a declarat politistilor Maria Craciun. Ea a mai spus ca in toti acesti ani a trait de pe urma Paulei. Femeia a mers luna de luna la posta si a ridicat banii de alocatie care i s-ar fi cuvenit fetitei pe care a omorit-o. CAMELIA CSIKI Epidemia de gripa se infierbinta! 39 de virusuri au fost identificate pina in prezent Specialistii Centrului National de Referinta pentru Gripa au identificat pina in acest moment 39 de virusuri gripale. "Numarul mare de virusuri arata faptul ca ne confruntam cu o epidemie de gripa, care are insa o evolutie particulara in acest sezon. Virusul care predomina nu determina forme clinice severe. Boala este dusa practic pe picioare de cei afectati", ne-a declarat dr. Viorel Alexandrescu, directorul Centrului de Referinta pentru Gripa. In perioada 28 ianuarie-12 februarie, au fost izolate 25 de virusuri in Bucuresti, trei in Bacau, cite unul la Brasov, Craiova si Oradea si cinci la Timisoara. 36 dintre virusurile identificate sint de tip Noua Caledonie, iar trei de tip Yamanashi. Forma de gripa care predomina se manifesta prin dificultati respiratorii, durere in git si febra moderata (38,5), ceea ce nu genereaza complicatii care sa necesite internarea in spital. Medicii avertizeza insa ca riscul aparitiei unor forme de gripa severe nu a trecut: boala se poate manifesta chiar si in lunile martie sau aprilie. GETA ROMAN Creste alarmant numarul cazurilor in care copii de virsta frageda devin Jucarii sexuale pentru propriii parinti O fetita de opt ani, obligata sa faca Sex oral cu tata Satul Nalbar, din judetul Cluj, este un sat uitat de lume, in care poti sa ajungi doar dupa ce parcurgi 18 kilometri de la cea mai apropiata sosea asfaltata, pe niste drumuri infundate. Nu exista nici telefon, nici dispensar, in schimb exista patru birturi. In acest loc traieste Ancuta Cretu, in virsta de opt ani, intr-o casa ai carei pereti stau sa cada in care nu mai este curent electric de mai bine de sase luni. Mama Ancutei prefera sa bea, impreuna cu concubinul ei, putinii bani care provin din alocatia celor doi copii. O fugarea pe ulita, descheiat la slit Viorel Cesarean este sofer de troleibuz la Regia de Transport in Comun Cluj. De mai bine de un an acesta a incercat sa-si salveze nepoata din casa in care este traumatizata psihic si fizic, de catre barbatul cu care mama Ancutei traieste de mai bine de doi ani. Cesarean spune ca Viorel Cretu, cu care sora lui, Dochita, traieste, o pune pe fetita sa participe la cele mai cumplite orgii sexuale. Viorel Cesarean spune ca in nenumarate rinduri Cretu a supus-o pe fetita la perversiuni sexuale: "O punea sa-l desfaca la prohab, dupa care ii cerea sa faca sex oral". Un alt frate al lui Viorel Cesarean, Isidor, care locuieste in sat, a declarat ca fetita venea deseori la el acasa cu rugamintea de a o lasa sa doarma. "De mai multe ori ne-a povestit, mie si sotiei mele, ca Viorel Cretu si cu mama ei fac dragoste pe masa din camera unde doarme ea impreuna cu sora ei mai mica, in virsta de numai trei ani". Isidor Cesarean mai spune ca Ancuta i-a povestit de citeva ori ca Viorel Cretu, dupa ce termina partida se sex cu mama ei, fugea prin casa dupa ea s-o violeze. Nistor Marginean, un vecin al Ancutei, spune si el ca l-a vazut de mai multe ori pe Cretu cum o fugarea pe Ancuta pe ulita, descheiat la slit. "O ameninta ca o prinde si n-o mai iarta. O bate de o snopeste si o alunga pe strada, iar fetita este obligata sa doarma pe la vecini. Inclusiv la mine a dormit de citeva ori". Ancuta este traumatizata Pe Ancuta Iuga am gasit-o la scoala. Este in clasa a doua. Invatatorul Valer Hurlui spune ca fetita este foarte buna la invatatura, in ciuda conditiilor de acasa. "Vreau sa plec la Cluj, sa nu mai ramin acasa. Nu mai suport, zilnic ma bate Doru (n.r. - Viorel Cretu). Dupa ce termina cu mama, ma ia pe mine", ne-a spus Ancuta. Valer Hurlui a declarat ca, in urma cu doua saptamini, a primit o scrisoare anonima in care i se atragea atentia cu privire la lucrurile care i se intimpla fetei. "Am primit scrisoarea, am stat de vorba cu fetita, dar de frica, poate, nu mi-a confirmat nimic din ceea ce scria in scrisoare". Valer Hurlui mai spune ca el incearca sa o ajute cum poate pe Ancuta. "Zilele trecute i-am cumparat rechizite si creioane. Am fost tare fericit ca s-a bucurat mult de ele. I-am mai cumparat si citeva kilograme de zahar, ulei si faina. Este o fetita tare buna, sa stiti, si este pacat sa ramina aici si sa-si bata joc bruta aia de ea". Un copil care nu exista in acte Mama Ancutei, Dochita Iuga, este o alcoolica recunoscuta in sat ca o femeie depravata. Fratele ei, Viorel Cesarean, spune ca a mai fost maritata, dar ca din pricina bauturii a lasat-o barbatul. Dochita l-a cunoscut apoi pe Viorel Cretu. Impreuna, cei doi au trei copii. Fetita de trei ani, Lucia Viorica, sta cu ei in casa, un alt copil, in virsta de cinci ani, traieste la Caminul de Copii "Prichindel" din Cluj-Napoca, iar despre cel mai mic, in virsta de numai trei luni, nimeni nu mai stie nimic. Viorel Cesarean a declarat ca acesta a fost abandonat de Dochita la nastere, in spital, iar in prezent i s-au intocmit actele pentru infiere de catre o familie din Marea Britanie. Lucica Viorica nu este trecuta in registrul de stare civila, de la comuna Taga, pentru ca pe numele ei nu a fost emis un certificat de nastere. Autoritatilor nu le pasa Desi Viorel Cesarean a facut nenumarate demersuri atit la politie, la Primaria Taga, cit si la Autoritatea de Protectie a Copilului din Cluj, toate s-au soldat cu esecuri. "Am fost la primarie, unde l-am rugat pe primarul de la Taga sa dispuna o ancheta sociala, dar acesta mi-a spus sa ma duc la Cluj, la Protectia Copilului, sa fac acolo o reclamatie". La Protectia Copilului i s-a cerut sa faca o cerere si sa o lase acolo, ca totul se va rezolva. Primarul comunei Taga, Gheorghe Muresan, a confirmat ca a avut o discute cu Cesarean in care acesta sesiza primaria despre perversiunile la care este supusa micuta Ancuta Iuga, dar ca nu s-a intreprins nimic in acest sens pentru ca Viorel Cesarean nu a sesizat in scris cele relatate verbal. Unchiul Ancutei a fost in audienta la adjunctul sefului IPJ Cluj, colonel Pop Teodor Puscas, care l-a dat afara. "Mi-a spus ca nu ma poate primi cu astfel de probleme si sa ma duc la politia din Gherla." La Postul de Politie din Taga, plutonier major Vasile Cismas a declarat ca s-au intreprins investigatii in zona, dar ca nimeni nu a confirmat nimic din cele relatate. In schimb, satenii il acuza pe Cismas ca nu ia nici o masura impotriva lui Viorel Cretu pentru ca il pune pe acesta sa-i taie lemnele din gospodarie si sa-i sape gradina. Acest lucru a fost negat de Cismas. "Altcineva imi lucra mie gradina si nicidecum Cretu". MIHAI SOICA Sapte ani de incest Stefan, arestat pentru ca a intretinut relatii sexuale cu fiica sa inca de la 13 ani Bucuresteanul Alexandru Stefan, in virsta de 42 de ani, a fost arestat ieri pentru ca a intretinut relatii sexuale cu fiica sa timp de sapte ani. Mama victimei a reclamat, in urma cu doua zile, la Sectia 19 Politie, ca sotul ei a abuzat sexual de fiica lor. Politistii au stabilit ca Stefan isi obliga fiica sa se culce cu el inca de la virsta de 13 ani. Teama de a nu fi considerata o femeie usoara a determinat-o pe tinara A.S. sa nu-i marturiseasca mamei sale si nimanui altcuiva despre faptul ca tatal sau o obliga sa intretina relatii sexuale. Ajunsa la virsta de 20 de ani, fata nu a mai putut suporta. Dupa ce a avut mai multi prieteni, de aceeasi virsta cu ea, tinara s-a hotarit sa-i spuna mamei ca nu poate sa aiba o relatie cu un baiat. Mama ei a luat decizia sa-si dea barbatul pe mina politiei. Pe numele incestuosului tata a fost emis un mandat de arestare. ( P.C., D.N. ) Psihoza copiilor maltratati de parinti pune pe jar politia Unchi acuzat de nepoti ca i-a agresat sexual Fratii Ghetau - Marius, 15 ani, Marian, 13 ani, Cosmin, de 12 ani, si Viorel, 8 ani, din Blagesti-Vaslui, il acuza pe unchiul lor, Decebal Banica Ghetau, 21 de ani, ca i-a agresat sexual. In urma cu citiva ani, parintii copiilor, Relu, 35 de ani, si Mariana, 31 de ani, s-au despartit. Patru dintre cei opt copii ai familiei au ramas in grija tatalui, ceilalti locuind cu mama lor. Marius, Marian, Cosmin si Viorel traiesc mai mult singuri, decit cu tatal lor, care lucreaza cu ziua prin sat. Aproape le-a fost unchiul lor, Decebal Banica Ghetau. In urma cu o saptamina, cel mai mare dintre baieti, Marius, a fugit de acasa, si s-a mutat la o femeie din satul Blagesti, careia i-a povestit ca unchiul Decebal "l-a obligat sa se dezbrace de mai multe ori si a facut cu el prostii". Asa i-a declarat mama baiatului asistentului social trimis de Directia pentru Protectia Copilului sa faca o ancheta. Si ceilalti trei baieti au sustinut ca au avut parte de tratament similar din partea unchiului lor. Ancheta declansata nu a confirmat cele spuse: "Noi am trimis o echipa de asistenti sociali, care, impreuna cu medicul legalist, a constatat ca afirmatiile copiilor nu sint reale. Cert este ca acestia vor fi inter-nati intr-un centru de plasament deoarece traiesc in niste conditii care cu greu pot fi descrise", a declarat, pentru "Evenimentul zilei", directorul adjunct al Directiei pentru Protectia Copilului, Roxana Chariton. Ieri, in comuna Blagesti s-au deplasat si politistii de la IPJ Vaslui: "S-a declansat o ancheta si pe aceasta parte, pentru a stabili exact daca exista un vinovat", a declarat purtatorul de cuvint, locotenentul Petru Vasilescu. Decebal Ghetau a negat orice acuzatie care i-a fost adusa: "Or fi facut ei reclamatii, dar nu sint adevarate. Nu-i adevarat nimic din ce vorbesc ei. Nu stiu de ce a zis asa ceva Marius despre mine. Eu i-am crescut de mici pe toti. I-am hranit, iar acum isi bat joc", a declarat Decebal Ghetau politistilor. IOANA TUDOR Alarma falsa Un anonim a sesizat ieri politia din Lipova ca un baiat de 10 ani ar fi fost agresat sexual si supus perversiunilor de catre tatal sau. Din primele cercetari a rezultat ca atit tatal, cit si baiatul au negat ca s-ar fi intimplat asa ceva. Politia si Directia Judeteana pentru Protectia Drepturilor Copilului Arad cerceteaza toate reclamatiile privind presupusele abuzuri impotriva copiilor, chiar daca de multe ori rezulta ca a fost vorba doar despre alarme false. SORIN TROCAN [27][pl.dll?rid=expresro] 