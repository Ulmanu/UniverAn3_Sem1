 Se scumpeste curentul electric De la 1 aprilie, factura la curent electric va creste din nou, pretul mediu de vinzare a energiei electrice urmind sa depaseasca 1.000 de lei/kWh. Ministrul industriei si resurselor, Dan Ioan Popescu, a anuntat ieri intr-o conferinta de presa ca, cel mai probabil de la inceputul lui aprilie, pretul energiei electrice va creste cu 5-6 procente din cauza deprecierii monedei nationale. Ultima modificare a tarifelor la energie electrica a avut loc in luna august a anului trecut, la un curs de 21.500 de lei pentru un dolar american. In prezent, pretul mediu de vinzare a energiei electrice este de 945 de lei/kWh. Populatia care a optat pentru tariful social plateste 767 lei/kWh pentru consumul sub 50 de kWh pe luna si 3.301 lei/kWh pentru un consum mai mare de 50 de kWh. Abonatii casnici care au optat pentru tariful standard platesc 1.209 lei/kWh. MIHAELA BALEA Nu e SPP, e SSP In articolul "Natalia Oreiro a sosit ieri la Bucuresti spre bucuria miilor de fani" s-a strecurat din neatentie o greseala in subtitlu si in text. Precizam ca fanii vedetei nu au fost bruscati de SPP, ci de angajatii SSP (numele complet al firmei fiind SSP Guard). In numarul 2654, de marti 13 martie a.c., al ziarului "Evenimentul zilei", a fost publicat, in pagina a 16-a, articolul "Natalia Oreiro a sosit ieri la Bucuresti spre bucuria miilor de fani", sub semnatura Claudiei Voicu. Din respect pentru adevar, pentru ziarul dv. si pentru publicul cititor, va aducem la cunostinta, pe aceasta cale, ca in articolul mentionat sint prezente o serie de aprecieri jignitoare si total neadevarate la adresa Serviciului de Protectie si Paza. Prin urmare, va aducem la cunostinta urmatorul drept la replica: 1. Serviciul de Protectie si Paza nu a fost implicat in asigurarea masurilor de ordine publica la Aeroportul International Bucuresti-Otopeni in ziua de luni, 12 martie 2001, cu prilejul sosirii in Romania a Nataliei Oreiro. De altfel, celebra actrita si cintareata nu face parte dintre persoanele carora, potrivit legii, Serviciul de Protectie si Paza trebuie sa le asigure protectia. 2. Aprecierile formulate la adresa Serviciului de Protectie si Paza in articolul "Natalia Oreiro a sosit ieri la Bucuresti spre bucuria miilor de fani" din ziarul "Evenimentul zilei" de marti, 13 martie a.c., sub semnatura Claudiei Voicu, sint, prin urmare, total neadevarate si aduc grave prejudicii imaginii institutiei noastre si personalului sau. 3. Solicitam conducerii ziarului "Evenimentul zilei" sa realizeze cuvenita rectificare, in conformitate cu prevederile articolului 10 din Codul Deontologic al ziaristului adoptat de Clubul Roman de Presa. Folosim si acest prilej pentru a va asigura de intreaga noastra consideratie si apreciere pentru efortul pe care colectivul redactional al ziarului "Evenimentul zilei" il depune pentru o informare obiectiva si oportuna a publicului. Compartimentul de relatii externe si presa al SPP Cintareata va vizita vineri Castelul Bran Natalia se intilneste cu Dracula Celebra actrita de telenovele si cintareata Natalia Oreiro ar fi trebuit sa fie prezenta ieri la Castelul Bran, insa si-a aminat vizita in locasul in care "salasluieste" Dracula pentru vineri. Cintareata din Uruguay, atrasa puternic de mitul Dracula, va filma un videoclip la Castelul Bran. Raul Mihai, directorul Castelului Bran, ne-a declarat ieri ca nu a facut nici o amenajare speciala pentru vizita celebrei actrite. "Castelul Bran a fost vizitat de o multime de vedete si de televiziuni celebre ca BBC, Discovery si multe altele si niciodata nu am schimbat decorul, nu am facut vreo schimbare, improvizatii sau amenajari speciale. Pentru mine, vizita Nataliei Oreiro este foarte importanta din punct de vedere financiar. Pe linga publicitate, fondurile pe care le-am primit de la firma care se ocupa de realizarea videoclipului imi vor asigura veniturile pe o perioada mai mare de doua saptamini", ne-a declarat Raul Mihai. Pina ieri, nimeni nu a solicitat Inspectoratului de Politie al Judetului Brasov sa ia vreo masura speciala pentru a-i asigura actritei din Uruguay protectia. Cu toate acestea, comandantul IPJ Brasov, colonelul Mircea Bucur, spune ca, daca artista va veni vineri la Bran, in zona se vor afla destui politisti care sa asigure desfasurarea in conditii bune a acestei vizite. CAMELIA CSIKI Vedeta a racit in Romania Natalia Oreiro a avut ieri program de odihna. Pe linga oboseala, vedeta a acuzat o raceala usoara, care nu putea fi neglijata, avind in vedere ca ea va sustine in aceasta seara primul concert la Bucuresti. Din cauza racelii, "Nati" si-a anulat deplasarea la Castelul Bran, unde trebuia sa filmeze videoclipul piesei "Como te olvido" l Epuizata dupa o zi plina, luni seara, inainte de a merge la culcare, vedeta a lasat vorba ca, a doua zi, sa nu fie deranjata pina la ora 19.00. In acest timp, cit "Nati" s-a odihnit, mama sa a iesit la cumparaturi. In cursul diminetii, insotita de alte doua persoane, ea s-a dus tinta spre complexul Mall, unde a tirguit pina spre amiaza l Natalia Oreiro a dormit singura in camera. Dupa ce a plecat de la emisiunea lui Florin Calinescu, vedeta s-a dus direct la hotel l In speranta ca vor avea norocul de a o vedea pe Natalia Oreiro, citiva copilasi s-au strins ieri, la prinz, in fata Hotelului Sofitel. Dupa doua ore de asteptare zadarnica, pustii au plecat dezamagiti spre casele lor. CLAUDIA VOICU Fanii timisoreni o asteapta Sosirea la Timisoara a celebrei actrite si soliste Natalia Oreiro este asteptata cu sufletul la gura de iubitorii de telenovele. Deocamdata, admiratorii vedetei sud-americane s-au multumit sa urmareasca la televizor primirea ce i-a fost facuta la Bucuresti, precum si talkshow-urile la care aceasta a participat. In multe familii timisorene, barbatii au avut parte de hrana rece in seara aparitiei televizate a Nataliei, consoartele fiind acaparate de micul ecran. Diva argentiniana va concerta in orasul de pe Bega simbata, 17 martie, in Sala Olimpia, si pina ieri au fost deja vindute aproape toate biletele. Pretul lor variaza intre 199.000 de lei, petru studenti si elevi, si 499.000 de lei, pentru cei care vor sa o vada mai de aproape pe interpreta preferata. In Complexul Studentesc din Timisoara au si aparut citiva tineri care, in schimbul sumei de 20.000 de lei, ofera fotografii cu Natalia care zimbeste candid. Doar norocosii posesori ai fotografiilor vor putea obtine un autograf in ziua concertului. Vinzatorii ambulanti de casete audio au dat lovitura in ultimele zile. Majoritatea dintre ei au vindut toate casetele cu Natalia Oreiro, iar cererea creste in continuare. SERGIU MIAT D'ALE GRADINARITULUI Cu toate ca a sosit vremea, Taierea pomilor nu se face la intimplare Cel mai important element de care trebuie sa se tina seama la taierea plantelor este ca acestea sa fie in perioada de repaus. Ratiunea taierilor este aceea de a regenera planta, dar in acelasi timp de a pastra insusirile de crestere normale. Cind se urmareste un anume scop, de exemplu schimbarea formei unei coroane de copac, taierea va fi mai mult de suprafata, ceva care sa semene cu o tundere. Daca se doreste stoparea cresterii unei plante si imbogatirea ei, atunci taierea se face cind planta este in plina perioada de crestere, proces care duce la noi inmuguriri. Reguli stricte sint la copacii ornamentali care infloresc primavara devreme si se taie imediat dupa ce se incheie inflorirea. Cei care intra in categoria cu inflorire estivala pot fi taiati anul urmator. Daca se doreste indepartarea ramurilor laterale, taierea se executa cit mai aproape de tulpina. Scurtarea virfurilor este o operatiune care are ca rezultat doar intirzierea aparitiei mugurilor. SORIN GRAUR Mobila de gradina - la indemina oricui, pentru orice fel de buzunare Nevoia de a petrece cit mai mult timp in natura, in apropierea casei, este legata de cele mai multe ori de asigurarea unui grad cit mai mare de confort. Daca ne referim strict la terase si gradini, am putea spune ca de alegerea unui mobilier pe gustul nostru, care sa indeplineasca in acelasi timp si ceva calitati estetice, depinde in mare masura realizarea unei ambiante placute. Prin citeva imagini alaturate va dam citeva sugestii de la care imaginatia fiecaruia poate pleca mai departe. (S.G.) Din niste sipci ramase de la alte lucrari poti face un raft pe care sa-l asezi linga un gratar. In felul asta ai totul la indemina, ca sa nu mai alergi in casa. Acest mobilier se poate realiza din orice fel de lemn. Scaunele sint pliabile, iar husele - detasabile - sint usor de intretinut. Pentru huse foloseste pinza tare, de exemplu din in, preferabil uni, ca sa se spele usor si sa suporte, la nevoie, o decolorare. Acest model e putin mai costisitor, dar nu-i pot fi contestate eleganta si functionalitatea. O mica magazie de scule e absolut necesara Daca ai inceput sa-ti amenajezi gradina, sa plantezi gazonul, sa refaci garduletul in dreptul spatiului destinat viitoarelor legume, iti dai seama ca ai nevoie de unelte pentru toate aceste operatiuni. Cu timpul, cu siguranta toate acestea vor intra in dotarea gospodariei tale. In acel moment insa va mai aparea o problema: iti trebuie o magazie. Structura din lemn fara fundatie Alegerea locului unde va fi pozitionata magazia pentru unelte trebuie sa fie mai retras, dar cu acces direct atit catre gradina de flori, cit si catre cea de legume. Dat fiind faptul ca ceea ce avem in plan sa realizam este doar o constructie destinata depozitarii uneltelor, nu se impune o armura din zidarie. Este suficienta asamblarea unei structuri din lemn, fara fundatie. Inainte de a ne apuca de orice, trebuie testat terenul, indiferent de compozitia lui, dupa care urmeaza nivelarea si presararea unui strat de pietris fin, cu o grosime de aproximativ 5 cm. In acest mod se realizeaza protectia contra umiditatii solului. Peretii din lemn, atit exteriori, cit si interiori, trebuie tratati cu ulei de in si, ulterior, cu lac incolor. In functie de preferinte, peste acoperis, care poate fi tot din lemn, sau din placi de policarbonat transparent sau opac, se poate aplica un carton gofrat colorat, in acest fel constructia incadrindu-se mai bine in peisajul general. SORIN GRAUR E vremea potrivita pentru a-ti instala Centrala termica la care tot visezi De ultima ora pe piata romaneasca sint centralele termice de apartament ETNA Lazer 21 SE-TURBO, cu o putere de 24,35 kW. Au un pret fara concurenta: 12 600 840 lei fara TVA, cu 3 milioane mai putin decit produsele similare disponibile in celelalte magazine. Centralele ETNA fac parte din ultima tehnologie pentru cazane murale cu combustibil gazos, consumul fiind minim, iar randamentul maxim. Au un sistem avansat de siguranta in eliminarea gazelor arse (tiraj fortat), se monteaza, utilizeaza si intretin usor. Aprinderea este electronica (Honeywell-Olanda). Au schimbator de caldura din cupru anticalcar de inalta calitate (Giannoni-Italia) si un sistem de prevenire a inghetului. Puterea de incalzire este reglabila electronic, in functie de marimea spatiilor de incazit (650 mc). Informatii suplimentare obtii sunind la tel: 092 285 894; 430 23 00; 211 86 05. ( C.D. ) Oglinda TV - manele, pornografie si Becali Postul de televiziune Oglinda TV da din coate de ceva timp sa-si faca loc pe piata mediatica romaneasca. Reporterii "EvZ" au aflat pentru cititorii sai care vor fi noutatile pe care le va aduce in peisaj noul canal. Astfel, la loc de frunte in grila de programe a TV Oglinda figureaza: "Emisiune interzisa: Manele" si "Becali show". Alaturi de acestea, Oglinda TV intentioneaza sa difuzeze, in fiecare noapte, o serie de filme fara perdea, care, potrivit unor surse, nu ar face parte din categoria soft, ci ar tinde spre pornografie. Cu aceste emisiuni in grila de programe, Oglinda TV alearga cu limba scoasa dupa sponsori carora le-ar satisface, contra unor sume deloc modice, orice placere. Noua televiziune Oglinda TV (OTV) a inceput munca pe teren. Pentru prima data, reporteri ai acestei televiziuni au aparut ieri la conferinta de presa a PDSR, cu camera de luat vederi si microfon personalizat cu sigla postului, asa cum ii sta bine unei televiziuni. Noii reporteri nu au trecut neobservati de secretarul general al PDSR, Cozmin Gusa, care a si salutat aparitia viitoarei televiziuni despre care citise "intr-un ziar", probabil "Evenimentul zilei". (S.D., L.P.) Emisiunea lui Calinescu, salvata cu decolteul Dupa ce Corina Danila s-a straduit sa o invete sa pronunte "Aici e casa ta", Natalia Oreiro trebuia sa apara neaparat si la PRO TV. "Avocatii" au fost sacrificati, iar Florin Calinescu - obligat sa faca o editie speciala a "Chestiunii Zilei". Intervievata scolareste de un Florin Calinescu cam tacut, Natalia a raspuns cu dezinvoltura la intrebari, chiar daca nu le intelegea pe toate. Obosita, cam zapacita, cu un decolteu care tinea ochii telespectatorilor larg deschisi, uruguayana incerca sa-l flateze pe Calinescu. Degeaba si-a pus fata pieptul pe masa lui, degeaba l-a luat in brate, pe Calinescu il preocupa altceva. Sa fi fost oboseala, sa fi fost plictiseala? Sa fi inteles ca trebuie sa fie din cind in cind politicos cu invitatii? Pina la urma, tot decolteul si zimbetele Nataliei au salvat emisiunea. IRINA DUMITRESCU "Mamicile" Nataliei de pe postul Acasa In prima zi de sedere in Romania, Natalia Oreiro aproape ca n-a avut timp nici sa respire. Dupa conferinta de presa, ea a plecat spre postul Acasa, unde a fost invitata Corinei Danila si a Mihaelei Tatu. Cele doua pareau ca si-au impartit clar rolurile: Corina Danila era reporterul mai temperat, care-si menaja oarecum interlocutoarea, in timp ce Mihaela Tatu facea pe moderatoarea transanta, care nu-si "iarta" invitata, nici macar atunci cind e vorba despre viata amoroasa. Fara sa stea mult pe ginduri, in sfortarea ei de a parea cit mai naturala si nonconformista, Mihaela Tatu si-a exprimat o curiozitate cel putin ciudata. "Ai avut relatii de o noapte?", a intrebat-o doamna Tatu pe Natalia Oreiro. Si, te pomenesti, ca astepta si un raspuns pozitiv. Poate ceva de genul "Cum sa nu? Ce, crezi ca numai una?". Doar ca Natalia, oricit de bine si-a confectionat imaginea de naiva, nu e. "Nu pot sa-ti spun. E mama aici", a glumit actrita. In fata unei prezente atit de volubile si de rasfatate, moderatoarele noastre au fost nevoite sa se complaca, de dragul telespectatorilor, in postura de mamici indulgente. CLAUDIA VOICU Primul post multicultural de televiziune pe Internet World Television Inc. va veni si in Romania La adresa postala 468 North Camden Drive, 2nd Floor, Beverly Hills, CA 90210 si la pagina de web www.1 World Television.com se gaseste primul site multicultural de divertisment adresat pietei afro-americane. Aici se pot urmari programe muzicale si divertisment de inalta calitate video si audio, servicii interactive de comunicare (e-mail, chat, forum), comert, educatie, stiri. Fenomenul hip-hop apreciat ca dominant, la aceasta ora, in peisajul cultural afro-american este bine reprezentat la 1 WTV, dar alaturi de celelalte genuri muzicale, realizindu-se o mare diversitate intr-o varietate de forme culturale. Dale Cross, fondator si presedintele al 1 WTV, are o experienta de 12 ani in televiziune, film si industria muzicala. Dupa toate probabilitatile, cit de curind, Cross va deschide o sucursala si la noi, 1 World TV Romania. Cu aceasta ocazie se asteapta o investitie de aproximativ un milion de dolari in echipament audio-video, necesar pentru dotarea a patru studiouri: unul de hip-hop, altul pentru dance & house si cite unul pentru sedinte foto si filmari video. Arkeni este noua vedeta de culoare a muzicii americane, care cinta ca Tina Turner si danseaza precum Michael Jackson. Pe linga ea, DJ Blue si David Williams vor fi promovati alaturi de artisti romani (precum BUG Mafia), atit in SUA, cit si la noi. ALEX REVENCO Iantu s-a-nFratila pentru imaginea Primei Anuntata ca o MEGA-LANSARE, cartea de interviuri "Amintiri din copilaria vedetelor", scrisa de actorul Catalin Dupu, s-a dovedit pina la urma un eveniment bolind. Dintre Andreea Marin, Horia Brenciu, Alessandra Stoicescu, Mihai Calin, Marina Almasan, Andre, La Familia, Spitalul de Urgenta, Fuego, Cornel Todea, Iulia Fratila, Virgil Iantu s.a., publicul nu i-a putut sorbi din ochi decit pe ultimii doi. A fost, se poate spune, seara vedetelor de la Prima, post lihnit de imagine si audienta. Smuls din pintecele mamei Prima si al scaunului protector de "miliardar", Iantu ne-a aparut ca un om blind, nu antipatic, asa cum vrea el sa para la "Vrei sa fii...?" S-a poticnit, s-a bilbiit, a rosit si a declarat cu modestie ca se simte onorat sa stea alaturi de celelalte vedete. In timp ce Iantu sedea cuminte in banca lui, o Iulia Fratila mai cu chef de lume si viata, mai spirituala ni se destainuia gingas ca, "prin clasa I, a venit vintul schimbarii peste mine". Serata s-a sfirsit cu remarcile lui Dupu care nu trebuie "impuscat", a facut si el ce-a putut: "Andre n-au venit pentru ca probabil se bat, Spitalul de Urgenta e probabil in zona spitalului", iar "Fuego muta mobila" . (R.M.) Pentru ca a vrut sa se razbune pe vecini, "Mexicanu" din Galati a dat foc blocului in care locuia In noaptea de luni spre marti un incendiu a izbucnit in blocul A1 din cartierul galatean Micro 39. Acesta a fost provocat chiar de un locatar al blocului, Nicusor Maxim, care a dat foc unei anvelope, dupa ce a impregnat-o cu benzina. Barbatul isi amenintase vecinii, cu citeva zile inainte, ca se va razbuna pe ei, conside-rindu-i vinovati de toate amenzile si de pedepsele cu inchisoare primite pentru tulburarea linistii publice. Mai multe persoane au ajuns in stare grava la spital, viata unei familii intregi fiind in pericol. "Am crezut ca este sfirsitul lumii" "Am crezut ca este sfirsitul lumii, ca e Apocalipsa, ca vom muri cu totii arsi si sufocati de fum si de flacari", ne-a spus, plingind, Georgeta Nadejde. Luni noaptea, in jurul orei 23.00, Nicusor Maxim, zis "Mexicanu", a luat o anvelopa, a impregnat-o cu benzina si apoi i-a dat foc in scara blocului in care locuia. Nicusor este cunoscut de politia galateana drept un personaj recalcitrant. El a primit mai multe amenzi si a facut de citeva ori inchisoare pentru tulburarea linistii publice. Vecinii l-au reclamat in mai multe rinduri pe Maxim pentru ca facea scandal si agresa sexual fetele si femeile din bloc. Focul provocat de acesta a ars mocnit, provocind un fum gros care s-a raspindit in toata scara blocului cu patru etaje. Locatarii au simtit fumul in apartamente si au iesit, innebuniti de groaza, pe casa scarii. Din cauza curentului produs, focul a izbucnit intr-o vilvataie care s-a intins pina la etajul IV. "Am vazut moartea cu ochii. Sotul si copiii dormeau. Era in jur de ora 23.00. Am simtit fum in casa. Fetita cea mica a inceput sa strige ca se sufoca. Am deschis usa de la intrare si m-a izbit fumul gros, nu se putea respira. Pe scara, toata lumea urla dupa ajutor, ca sare blocul in aer, nu stiam pe unde sa iesim, iesirea din bloc era blocata de anvelopa care ardea" - povesteste femeia, plingind pentru ca toti cei patru copii pe care ii are sub tutela sint internati la Spitalul de Pediatrie. Ionel, Elvira Amalia, Renata si Claudia au virste cuprinse intre 9 si 13 ani. Georgeta si sotul ei Vasile Nadejde au primit si ei ingrijiri la Spitalul Judetean Galati. Marcela Costin, in virsta de 73 de ani, a ajuns si ea la spital cu arsuri si intoxicatie cu monoxid de carbon. O familie intreaga internata la Sectia Arsi Familia Fluture locuieste la etajul patru al blocului incendiat noaptea trecuta. Costica Fluture, in virsta de 44 de ani, are arsuri pe tot corpul, de gradul I-III si IV, fiind internat la Sectia Arsi a Spitalului Judetean. Este protejat de un grilaj, fiind in stare foarte grava. Tot la Sectia Arsi sint internate sotia si fiica acestuia. Tanta Fluture, in virsta de 44 de ani, are arsuri de gradul I pe miini si pe fata. Carmen Fluture, 22 de ani, are arsuri la nivelul fetei, capului si la nivel cervical. Tanta a reusit sa ne povesteasca despre cosmarul prin care a trecut: "Sotul si fata dormeau, era tirziu. Mi-am dat seama ca e fum in casa, ca undeva e foc. Cind am deschis usa, am inteles ca blocul arde. Am crezut ca vom sari in aer, ca focul va cuprinde tevile de gaze". Costica Fluture a reusit sa ne spuna: "Acest Maxim este un pericol social. Zilele trecute i-am spus sa se potoleasca. Se ia tot timpul de fetele si femeile din bloc, le agreseaza fizic si verbal. Este scandalagiu si periculos. El mi-a spus ca o sa vedem noi toti ce o sa se intimple, ca o sa ne arate el noua de ce este in stare. Si uitati ce ne-a facut. Ne-a bagat in spital si ne-a distrus apartamentele. Unul dintre vecini a reusit sa scoata anvelopa in flacari din bloc, cu o ranga din fier". Locatarii blocului spun ca au apelat Pompierii de trei ori, dar ca acestia nu au venit la timp. O parte au reusit sa iasa din bloc pe un geam de la parter, dupa ce au fortat gratiile din fier. Blocul pastreaza urmele incendiului. Apartamentele sint afectate, peretii - innegriti de fum si de foc, la fata locului fiind un adevarat dezastru. Maiorul Ioan Maris, purtator de cuvint la Inspectoratul Judetean de Politie Galati, a declarat: «Maxim Nicusor, zis "Mexicanu", este un personaj recalcitrant. El a primit mai multe amenzi pentru tulburarea linistii publice si a facut si inchisoare pentru acelasi motiv. Maxim este acum cercetat de politisti, urmind sa fie deferit Parchetului. Pe numele sau va fi emis un mandat de arestare. El este acuzat de ultraj si distrugere de bunuri. Pedeapsa va fi influentata si de starea sanatatii persoanelor internate acum in spital». ALINA COMSA-DURBACA Bebelus de 11 luni, maltratat de iubitul mamei sale La Spitalul de Pediatrie Galati a fost internata luni seara, in stare grava, o fetita in virsta de 11 luni. Copilul a fost adus in brate de mama sa si avea tot trupul vinat, in zona capului prezentind multiple leziuni. Inspaimintate de felul in care arata copilul, cadrele medicale au sesizat politia. Mama fetitei spune ca ea nu are nici o vina si ca iubitul ei este cel care a batut copilul pentru ca nu se mai oprea din plins. "Am crezut ca o sa ma marit..." Marinela Marghidan are 20 de ani. Ea s-a nascut in judetul Vaslui, in satul Vetisoaia, unde a si locuit pina acum o saptamina. Fetita, ei Ana-Maria, in virsta de 11 luni, este vinata din cap pina in picioare.La cap si pe fata are multiple leziuni. Spatele este negru, ca si cum ar fi fost batut cu un furtun. Marinela spune ca Ana-Maria e copil din flori. "Nu am fost casatorita cu acte cu tatal ei" - spune ea. Cu o saptamina in urma l-a cunoscut pe Valentin Lungescu, cel care avea sa o desfigureze pe micuta Ana-Maria. "L-am cunoscut printr-o cunostinta, cu o saptamina in urma, si ne-am placut. El a mai fost insurat, dar nu are copii. Mi-a zis ca locuieste la Galati, la Vinatori, unde are casa si ca are si loc de munca. Mi-a spus ca pot sa vin sa stau la el si eu m-am dus. Am crezut ca pot sa ma marit". Ea sustine ca luni dupa-amiaza se afla in curtea casei iubitului. Ca nu stie si ca nu a auzit nimic din ce se petrecea in casa. In acest timp, Ana-Maria, fetita de 11 luni, era batuta de Lungescu cu pumnii si, probabil, cu un furtun, dupa cum arata leziunile de pe spatele micutei. Valentin Lungescu a spus politistilor ca s-a enervat pentru ca bebelusul plingea incontinuu. Micuta Ana-Maria se afla acum la sectia de Reanimare a Spitalului de Pediatrie Galati. Medicul Cornelia Stanciu ne-a declarat ca starea micutei este destul de grava, fiind sub stricta supraveghere a cadrelor medicale. Valentin Lungescu,in virsta de 30 de ani, este cercetat de politie pentru vatamarea grava a unui minor. ALINA COMSA-DURBACA RomTelecom Cluj a taiat telefonul pompierilor militari Ei s-au folosit de o cartela telefonica pentru rezolvarea apelurilor de urgenta Grupul de Pompieri "Avram Iancu" din Cluj a ramas luni noaptea, pentru mai bine de opt ore, fara telefon. RomTelecom Cluj a intrerupt mijloacele de comunicatie ale pompierilor militari clujeni ca urmare a neplatii la timp a facturii telefonice pe luna ianuarie. Colonelul Ilarie Boca, seful grupului de pompieri al judetului Cluj, a declarat ca: "Asa ceva nu s-a mai vazut in tara romaneasca. Acest lucru deosebit de grav s-a intimplat in premiera de cind a fost infiintat Corpul pompierilor militari. La aceasta situatie s-a ajuns pentru ca pompierii militari nu au primit la timp banii de la buget. Din transa de bani pe care o primim de la bugetul de stat am platit in avans pentru factura telefonica din luna ianuarie suma de opt milioane de lei, iar cu restul am asigurat alte necesitati ale noastre", a mai declarat col. Boca. Ca urmare a intreruperii legaturilor telefonice activitatea pompierilor a fost periclitata. Ilarie Boca sustine ca linia 981 nu a fost taiata, dar ca orice apel telefonic trebuie reconfirmat de centralistul de la pompieri. "In noaptea de luni, centralistul a fost nevoit sa reconfirme apelurile cu ajutorul unei cartele de telefon proprie de la telefon public din curtea grupului de pompieri". Banii cu care marti dimineata a fost achitata intreaga factura de telefon, in valoare totala de 26 milioane de lei, erau destinatia achizitionarii de alimente pentru soldatii in termen. Reprezentantii RomTelecom Cluj au declarat ca ceea ce s-a intimplat este regretabil si si-au cerut scuze pentru cele intimplate. Vina a cazut pe umerii centralistei de serviciu din noaptea de luni de la centrala telefonica la care pompierii militari clujeni sint conectati. Ea va suporta sanctiuni care pot merge pina la concedierea din RomTelecom. MIHAI SOICA Testicule zdrobite de ghidonul bicicletei Luni dupa-amiaza, in fata Spitalului Judetean "Mavromati", a avut loc unul dintre cele mai ciudate accidente rutiere inregistrate in Botosani. Din cauza neatentiei unui sofer, un botosanean a fost la un pas de a ramine impotent. Corneliu Mihai (27 de ani), din municipiu, tocmai oprise masina BT.01.BNZ, cind din spate venea un biciclist. Neasigurindu-se in momentul in care a deschis portiera din fata stinga, soferul l-a acrosat pe biciclistul Ovidiu Olariu (28 de ani). In cadere, Olariu si-a zdrobit testiculele de ghidonul bicicletei, dupa care a aterizat in mijlocul drumului. In momentul in care tinarul a ajuns pe caldarim, el a mai fost lovit si de un ARO, cu numarul de inmatriculare BT.03.APA, condus regulamentar de Mihai Bof (50 de ani), din Botosani. DANA SOVAN Ascensoarele groazei Un baietel in virsta de noua ani a plonjat 10 metri in gol din cauza unei usi de lift defecte Daniel Florin Coanda, in virsta de noua ani, a fost adus, luni seara, la Spitalul de Copii "Gr. Alexandrescu", dupa ce a cazut aproape 10 metri, in casa liftului dintr-un bloc de pe strada Soldat Croitoru Vasile, din cartierul Rahova. Din cauza defectarii mecanismului de inchidere a usilor, baiatul a pasit in gol. Printr-o minune, a reusit sa se salveze, in ultima clipa, agatindu-se de cablurile liftului, de care a ramas suspendat, citeva minute, pina cind a fost salvat de tatal sau. Daniel a fost internat in stare de soc traumatic, avind contuzii si escoriatii la nivelul fetei si miinilor. Bunica baiatului spune ca un vecin din bloc a auzit strigatele copilului si l-a alertat pe tatal lui Daniel. "Nicolae Marius Coanda, tatal copilului, a luat toate usile de lift la rind, de la toate etajele, le-a desfacut cu un patent si a reusit sa-l gaseasca pe Daniel intre etajele II si III". Baiatul, care ieri isi revenise din soc, spune ca se grabea sa iasa afara: "Ma duceam sa ma joc cu copiii, sa-mi iau pufuleti si sa-i cumpar bunicii tigari. La etajul VI nu urca liftul, asa ca am vrut sa-l iau de la etajul V. Usa de la lift era intredeschisa si am dat sa intru. M-am grabit, nu am vazut ca liftul nu era acolo, si am cazut. M-am prins de o bara sau de un cablu, pina m-a scos tata de acolo". Bunica lui Daniel spune ca baiatul a stat agatat de cabluri cam zece minute-un sfert de ora. "Am sa-l dau in judecata pe domnul Petrache, care este presedintele Asociatiei de locatari a blocului, pentru ca el este de vina ca usa de la lift era defecta - era deschisa la etajul V, cind cabina era la parter", a mai adaugat bunica baiatului. Directorul S.C. Ascensorul" S.A., ing. Ionel Fenichi, ne-a declarat ca societatea a fost instiintata "abia marti, in jurul orelor 16.00, dar de o persoana particulara, nu de detinatorii instalatiei, asa cum ar fi fost normal. Teoretic, in cazul de fata, nu se putea ca usa liftului sa fie deschisa, de vreme ce cabina nu era la etajul respectiv". Ionel Fenichi este mai mult ca sigur ca cineva a deschis usa cu forta. TATIANA DABIJA In Salaj, vaca noastra ne da noua Lapte infestat cu pesticide Consumat in cantitati mari, acesta poate provoca malformatii si cancer Pentru ca taranii din localitatile Zalha si Rus, judetul Salaj, si-au tratat animalele impotriva riiei si padu-chilor cu o substanta a carei utilizare este strict interzisa pentru produsele lactate, Directia Sanitar-Veterinara (DSV) Salaj a interzis, deocamdata, colectarea laptelui din cele doua localitati. Utilizarea pesticidelor respective este interzisa deoarece se elimina prin lapte si, in cantitati mari, se poate produce intoxicarea consumatorului. Specialistii DSV Salaj au confirmat ca produsele lactate contin DTT si HCH, pesticide foarte periculoase care intra in carnea si laptele animalelor sau in plantele tratate, putind produce cancerul la adulti sau diverse malformatii la nou-nascuti. DSV Salaj a aflat ca substantele respective au fost cumparate de tarani de la tigani, la preturi mici si ar putea proveni de la o halda de deseuri, de linga Turda. Specialistii afirma ca pesticidele nu pot fi decontaminate, ele acumulindu-se in grasimea animalelor, de aici intrind in lapte, singe si urina. Pina in prezent nu se cunoaste numarul animalelor infestate, fiind luate de la centrele de recoltare a laptelui peste 100 de probe si trimise la Institutul de Igiena si Sanatate Publica Bucuresti si la Laboratorul de Pesticide Timisoara. Produsele fabricate din laptele infestat nu vor fi comercializate Pentru ca laptele din Salaj ajunge si la consumatorii clujeni, DSV Cluj a recoltat probe din produsele finite existente in stocurile SC Napolact SA. "SC Napolact, impreuna cu fabrica de prelucrare a laptelui din Salaj, a organizat echipe care recolteaza lapte din fiecare punct de colectare de pe raza judetului, de unde SC Napolact Cluj colecteaza lapte, pentru a cunoaste situatia pe localitati, astfel incit, in perioada urmatoare sa achizitioneze lapte numai din acele localitati unde animalele nu au fost tratate cu aceasta solutie", a declarat directorul Ioan Fritea. El a precizat ca nu exista un pericol pentru populatie pentru ca "laptele achizitionat din Salaj, pina la sesizarea poluarii cu pesticide, a fost utilizat doar la producerea de brinzeturi, al caror ciclu de fabricatie este mai lung, si, pina in prezent, ele nu au ajuns in consumul uman". Fritea a dat asigurari ca aceste produse nu vor fi livrate populatiei decit in cazul in care analizele de laborator vor confirma ca sanatatea consumatorilor nu va fi pusa in pericol". Rezultatele analizelor se vor sti peste sapte zile. RAUL CHIS CAMELIA BUHASCHI Pe scurt 983 - Hot-line pentru copiii abuzati din Prahova Consiliul Judetean Prahova, prin Directia pentru Protectia Copilului, a infiintat, de ieri, o linie fierbinte speciala. Din cauza maririi numarului de cazuri de copii abuzati in sinul familiei, Serviciul de urgenta SOS - violenta in familie, care poate fi apelat la numarul de telefon 983, sta la dispozitia celor care ar putea ajuta institutiile statului sa ia masurile necesare pentru scoaterea din mediul familial a copiilor maltratati. Numele apelantului ramine confidential. ( V. Stoica ) Puradei - la export Directorul DGPDC Salaj, Alexandru Basa, vrea sa mareasca numarul adoptiilor nationale in detrimentul celor internationale. Copiii eligibili a fi adoptati fac parte, in proportie de peste 70%, din etnia rromilor, ei nefiind doriti de familiile din Romania, in timp ce strainii nu isi pun asemenea probleme. In ceea ce priveste adoptiile internationale, din Salaj "au plecat", anul trecut, in Italia, Spania, Franta, SUA, Danemarca, Finlanda, Canada, peste 60 de copii. ( Camelia Buhaschi ) Adio, Cartea Recordurilor! Marius Barbu, tinarul iesean care si-a propus sa faca turul Romaniei in alergare, s-a oprit la Cluj dupa 7 zile de la start, din lipsa de alimente. El dorea sa doboare recordul si sa revina la Iasi in mai putin de 32 de zile, pe un traseu prin Timisoara si Bucuresti. ( M. Bacalu ) Administratorul Publirom, cercetat penal Dupa ce a fost acuzat de delapidare, evaziune fiscala, fals si organizarea de jocuri de noroc fara licenta, Nicolae Cristea, administratorul "Publirom Press", este cercetat acum intr-un nou dosar penal, deoarece a inselat o societate comerciala cu aproape cinci miliarde de lei, folosind zece bilete la ordin fara acoperire. Potrivit IGP, pe 19.10.1999, in calitate de reprezentant al "Publirom Press", Cristea a incheiat un contract cu "Arti Grafiche Geacone" SA pentru tiparirea de felicitari, taloane si calendare de buzunar. Dupa ce a intrat in posesia comenzii, Cristea a completat zece bilete la ordin, in valoare de 4,7 miliarde de lei, care nu aveau acoperire. ( A. Grigore ) [37][pl.dll?rid=expresro] 