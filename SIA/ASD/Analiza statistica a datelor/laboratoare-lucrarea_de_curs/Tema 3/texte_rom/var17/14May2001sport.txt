 Viorel Moldovan a trait cea mai frumoasa noapte din viata sa Campionul campionilor Fotbalistul roman Viorel Moldovan a devenit simbata campion al Frantei cu FC Nantes Atlantique. "Canarii" au invins, in penultima etapa din Hexagon, formatia St. Etienne, cu scorul de 1-0 (1-0), prin golul marcat de Vahirua in minutul 10. Internationalul nostru a jucat 56 de minute, fiind inlocuit cu Olembe. Strazile orasului francez au devenit, la citeva minute dupa fluierul final, neincapatoare. Zeci de mii de suporteri ai "galben-verzilor" au sarbatorit al 8-lea titlu pentru Nantes pina spre dimineata, cu riuri de sampanie si intr-o atmosfera extraordinara. Pe Moldovan l-am gasit ieri la locuinta sa, rupt de oboseala, dupa "cea mai frumoasa noapte a vietii lui", dupa cum a declarat chiar campionul campionilor mondiali si Cum te simti in postura de campion al Frantei? Senzational. Pina la sapte dimineata am petrecut intr-o discoteca din centrul orasului, alaturi de conducere si suporteri. Sint "ghipsat" rau de tot... La fluierul final, suporterii au invadat terenul si a fost o nebunie. Jocuri de artificii, tot tacimul. Trebuia sa sarbatoresc si eu acest titlu, asa ca mi-am facut de cap, nu? Sint ragusit, nici macar nu pot sa mai vorbesc de cit am cintat. A fost Cu citva timp in urma erai fluierat de suporterii romani pe Ghencea, iar acum ai luat titlul in Hexagon... Asa se intimpla peste tot. Si aici, acum sint bun, ca am luat campionatul, dar, daca la anul mergem prost, aceiasi suporteri or sa ne fluiere. Oricum, pentru Nantes este o performanta extraordinara. Anul trecut s-a salvat de la retrogradare in ultima etapa, iar in acest an sintem campioni cu o partida inainte de final. Nu credeam ca voi trai aceste clipe, insa bucuria este cu atit mai Dedici cuiva succesul? In primul rind familiei mele, care a fost mereu cu mine. Apoi, tuturor suporterilor din tara. A fost cea mai frumoasa noapte din viata mea si n-o voi uita niciodata. DANIEL NAZARE Lauri pentru Alin Anderlecht Bruxelles a cucerit pentru a 26-a oara titlul de campioana a Belgiei, dupa ce a intrecut echipa FC Malines cu scorul de 1-0 (1-0). Alin Stoica a intrat in minutul 63 in locul lui Dindane, autorul golului n In Bundesliga, Energie Cottbus a trecut de SV Hamburg cu 4-2 (2-1), al treilea gol al gazdelor fiind marcat in minutul 51, din penalty, de Miriuta. Laurentiu Reghecampf a evoluat pina in minutul 83, in timp ce Miriuta a bifat tot meciul n Dorinel Munteanu a inscris din lovitura libera primul gol al echipei sale, VfL Wolsfburg, in meciul disputat acasa cu Eintracht Frankfurt. Gazdele s-au impus cu 3-0 (3-0), toate golurile fiind marcate in prima jumatate de ora n VfB Stuttgart, cu Ionel Ganea intrat in minutul 80, a invins formatia Schalke 04 cu scorul de 1-0 (1-0) si trage nadejde ca se va salva de la retrogradare n Deportivo La Coruna, campioana Spaniei, a dispus cu 2-1 de Deportivo Alaves, la oaspeti Cosmin Contra evoluind tot meciul pe postul de fundas dreapta. "Gurita" a faultat de doua ori, in careul propriu, jucatorii adversi, golurile galicienilor fiind marcate din lovituri de pedeapsa. Ambele penalty-uri au fost acordate usor, noteaza presa spaniola n In Olanda, Heerenveen si Vitesse Arnhem au terminat la egalitate, scor 0-0. Stefan Nanu a jucat foarte bine pe toata durata partidei in formatia oaspetilor n Florin Raducioiu a revenit ca titular la AS Monaco, insa formatia sa a pierdut doua puncte pe teren propriu, remizind, scor 0-0, cu Lens. Jucatorul roman a jucat tot meciul, avind numarul 35 pe tricou. (D.N.) Gloria lui Moldovan Golgeterul Viorel Dinu Moldovan e mentosanul care improspateaza respiratia suporterilor din orasul sau natal dupa ce au ingurgitat frisca acrita de pe blaturile nelipsite din meniul bistritean. In timp ce Gloria incheie armistitii fara sa poarte nici un razboi, baioneta bistriteanului Moldovan transeaza lupte pe cimpurile de bataie franceze. Ce-l mai leaga pe Viorel de meleagurile copilariei e modestia cu care-si face treaba: oblu, fara fusereala. La FC Nantes Atlantique, Moldovan a inscris in acest sezon 11 goluri, impingindu-si echipa spre al optulea titlu de fruntasa in Hexagon. E momentul de glorie al atacantului care a fost huiduit cind purta tricoul nationalei pentru ca "Moldogol" nu face spectacol. Spre deosebire de mingicarii sterili, el da autografe pe tabela de marcaj. Sa fii campion in tara campioanei mondiale si europene la fotbal e echivalentul unei cine romantice cu Julia Roberts, dupa ce tulburatoarea artista a fost premiata de Academia Americana. Sint fotbalisti care merita statui in marime naturala. Lui Moldovan o sa-i dam una mai mica, un Oscar. HORIA GHIBUTIU Unde se avinta "cormoranii" FC Liverpool a cistigat, simbata, Cupa Angliei, trofeu considerat in Albion mult mai pretios decit cucerirea campionatului sau a unei cupe europene, un adevarat Everest al fotbalului insular. La editia cu numarul 130, prima disputata pe stadionul "Millenium" din Cardiff, capitala Tarii Galilor, "cormoranii" s-au impus in fata echipei Arsenal, scor 2-1, gratie "dublei" reusite de copilul-minune din "Anfield Road", Michael Owen. Pentru "tunari" a deschis scorul suedezul Ljungberg (min. 72). Owen a inscris in minutele 83 si 88, spulberind sperantele antrenorului de la Arsenal, Arsene Wenger, de a salva macar o bucatica dintr-un sezon compromis. Atacantul de 21 de ani a adus, astfel, cel de-al doilea trofeu al sezonului, dupa Cupa Ligii, pentru echipa cu care, in aceeasi zi, a semnat un nou contract. Liverpool va juca miercuri o noua finala, cea a Cupei UEFA, impotriva bascilor de la Deportivo Alaves. Iar Gerard Houllier si elevii sai spera sa-si treaca in palmares o "tripla". MARGARIT BANUTA Coulthard, cel mai tare-n Ring Scotianul David Coulthard a invins ieri, la Spielberg, in Marele Premiu al Austriei, pe circuitul A1 Ring, cursa care a contat pentru etapa a sasea a Campionatului Mondial de Formula 1. Coulthard a reusit astfel sa readuca zimbetul la McLaren Mercedes, greu incercata in aceste zile. Gruparea respectiva l-a pierdut simbata pe Paul Morgan, cofondatorul companiei "Ilmor Engineering", cea care proiecteaza si echipeaza cu motoare monosposturile McLaren Mercedes. Morgan s-a prabusit cu un avion de colectie pe care-l pilota, in apropiere de aeroportul Sywell (128 de kilometri nord de Londra), si a murit la impactul cu solul. In al doilea rind, amaraciunea echipei lui Coulthard a fost alimentata de ghinionul care continua sa-l urmareasca pe finlandezul Mika Hakkinen. Acesta nu a reusit sa plece de pe grila de start. Coulthard a fost urmat de pilotii de la Ferrari, Michael Schumacher si Rubens Barrichello. Brazilianul a dat dovada de multa eleganta cind, pe ultimele sute de metri, i-a cedat pozitia secunda coechipierului sau german. O surpriza a cursei o reprezinta sosirea pe locul patru a finlandezului Kimi Raikkonen (Sauber Petronas), aflat la primul sau sezon in Formula 1. Printre marile abandonuri ale etapei trebuie amintite cele ale pilotilor echipei Williams-BMW, germanul Ralf Schumacher si columbianul Juan Pablo Montoya. In clasamentul general al pilotilor continua sa conduca Michael Schumacher (42 de puncte), urmat de David Coulthard (38 de puncte). Pe pozitia a treia se situeaza Barrichello, cu 18 puncte. La echipe, ordinea este urmatoarea: 1. Ferrari (60 de puncte); 2. McLaren (42p); 3. Williams (18p). MARGARIT BANUTA Presedintelui de la FR Box ii este teama sa mai raspunda la telefon Leu, amenintat cu moartea Scandalul care macina pugilismul romanesc de la inceputul anului a atins un punct culminant vineri seara, cind Mihai Leu, presedintele executiv al FR Box, a fost amenintat cu moartea. "Daca nu renunti la functie, te vom omori", a avertizat un necunoscut care l-a apelat pe telefonul mobil. Initial, fostul campion mondial la box profesionist nu a luat in considerare amenintarea individului, socotind-o o nebunie. Dupa numai citeva ore, un alt apel telefonic, de aceasta data pe telefonul fix al locuintei sale din Bucuresti, a inspaimintat-o pe Anna, sotia lui Mihai. "Mi-a spus tot ceea ce am facut in ultimele zile. M-a urmarit si pe mine, si pe copil, dezvaluindu-mi ca stie tot programul. Pina si orele cind pleaca si cind vine Marco (n.r. - baiatul familiei Leu, in virsta de opt ani) de la scoala. Ce mai, stia tot! Adresa, numarul de telefon fix, numar pe care nu-l cunosteau decit trei persoane din familia noastra, locul unde ne parcam masina, pe care vor sa o incendieze", a spus Anna Leu-Baratto. Dupa aceasta discutie, presedintele FR Box a fost sunat din nou, de aceasta data de un alt necunoscut. Pus in garda de primele doua apeluri, el a apucat sa inregistreze convorbirea. "Daca nu renunti la functie, baiatul tau o sa aiba mult de suferit. In prima faza, o sa-i taiem o mina!", a suierat amenintator vocea individului. In acel moment, Leu a luat hotarirea sa-si trimita familia departe de Bucuresti. "Vineri-seara, mi-a fost si teama sa mai raspund la telefon. Am plecat spre Budapesta, de unde Anna si Marco au luat avionul spre Italia. Eu voi ramine la Bucuresti", a spus presedintele FR Box, care spera ca totul sa fie doar o gluma sinistra. LAURENTIU CIORNEI Dinamo - Rocar 2-0 (1-0) Fiii ploii Cind ploaia mocaneasca se imbina cu nivelul in picaj ametitor al fotbalului romanesc rezulta partida Dinamo - Rocar. Un meci tern, perfect asortat cu cerul plumburiu sub care s-a disputat. Un joc in care nuantele de gri au fost matuite de gafele individuale ale jucatorilor, dar si de albeata care s-a pus pe ochii arbitrului asis-tent Tudor Constantinescu, singurul care a vazut ofsaid la golul egalizator al Rocarului. Era minutul 81 al partidei atunci cind, bine gasit de Vrajitoarea, Luca l-a evitat pe Prunea, pasindu-i lui Manta, care, de la doi metri, a trimis in poarta goala. Pilcurile razlete de suporteri dinamovisti incepusera deja sa-si huiduie favoritii, numai ca, in acel moment, s-a ridicat, izbavitor, steagul "tusierului". "Multumim, Dorobantule!", s-a auzit glasul unui "ciine rosu", care, necunoscind numele izbavitorului, l-a pronuntat pe cel al "centralului", desi acesta nu era in culpa. E drept, Constantinescu nu e singurul vinovat de faptul ca Rocar, care a avut superioritate numerica timp de o jumatate de ora, nu s-a putut apropia prea mult de poarta lui Prunea. Insa gafa ramine, neputind fi estompata nici macar de jocul penibil al citorva dintre oaspeti pe parcursul ultimelor 30 de minute. Disputa club - galerie si pretul prohibitiv al biletelor a facut ca in tribunele stadionului din Soseaua Stefan cel Mare sa nu se adune decit o mina de oameni n Obisnuitele "bannere" ale "ciinilor rosii" au fost inlocuite cu altele, care demonstrau ca boicotul galeriei va dura. La peluza au fost arborate pinze pe care scria "Respectati-ne", "Obiectiv realizat - campionat ratat", "Locul vostru e in lanul de porumb", "Anti Mihal-cea" si "Nastase - 4 clase". Insa cel mai reusit mesaj era cel afisat la tribuna I: "Organizam meciuri de retragere" Revenit dupa o accidentare, Daniel Florea a avut nesansa ca, la un duel, sa primeasca o lovitura exact in locul unde a avut fisura, obligindu-l pe Dinu sa-l inlocuiasca la pauza n Rocar nu a avut reprezentant la conferinta de presa. Extrem de suparat din cauza golului anulat lui Manta, antrenorul Titi Dumitriu a preferat sa nu vina in fata presei pentru a nu rosti vorbe care, cu siguranta, i-ar fi atras suspendarea. Totusi, contactat telefonic, antrenorul Rocarului ne-a declarat: "Pentru e-chipa Rocar, faptul ca a fost dezavantajata de Dinamo, echipa campioana, reprezinta o onoare. Totusi, noi am ramas cu onoarea, in vreme ce ei au plecat cu punctele". HORIA HASNAS Dinamo - Rocar 2-0 (1-0) Au marcat: MIHALCEA (min. 18), TILVAN (min. 90) Stadion: "Dinamo" ; Spectatori : 300 DINAMO : Prunea 6,5 - Kirita 3, Nastase 6, Onut 6 - T. Petre 5, Bolohan 5, Lupescu 6, Tilvan 5,5, D. Florea 5 (min. 46 I. Badea 5) - M. Niculae 5, Mihalcea 5,5 (min. 90 Cl. Dragan). Antrenor : Cornel Dinu ROCAR: Radulescu 5,5 - Ionut Voicu 5,5, Prodan 4,5, Nemtanu 5, C. Ursu 4,5 - M. Nicolae 4 (min. 67 Vrajitoarea 4), Zanc 4 (min. 46 C. Cristescu 4,5), Buia 5,5, Alexa 4,5 (min. 57 Balace 5) - Manta 5, M. Luca 5,5. Antrenor: Dumitru Dumitriu Cartonas rosu: Kirita (min. 61) Arbitri : M. Dorobantu 6,5 - T. Constantinescu 4, Ad. Vidan 6,5 Gaz Metan Medias - Univ. Craiova 1-0 (1-0) Olteni in "camera de gazare" Dupa ce, in etapa trecuta, a pus piedica Forestei, Gaz Metan Medias s-a asezat simbata piezis in calea Universitatii Craiova, o echipa ai carei jucatori s-au intrecut in gafe. Ardelenii au modificat iute tabela de marcaj, cind oltenii nici nu se asezasera bine in ghete. Galdean si-a facut o minge perpendicular pe poarta lui Tudor, iar lui Naicu nu i-a ramas decit varianta sa-l faulteze, la 18 metri de buturi, ocazie cu care a incasat si un cartonas galben. Ciurar a executat ca la carte si, din acel moment, Mediasul si-a aparat cu strasnicie reduta, avind in Filip jucatorul partidei. "La acest meci, baietii mei au jucat pe cite 3.500 de marci, bani pe care n-au fost in stare sa-i incaseze. Ce sa le fac, daca ofera prea putin in comparatie cu ce li se da?", a declarat principalul actionar al Universitatii, Gigi Netoiu, intr-un dialog purtat la finalul meciului cu politistii care i-au pazit masina in parcare Ardelenii au jucat pe cite 400 de dolari, atit cit vor incasa si pentru rezultatul de egalitate realizat la Suceava. Miercuri, conducerea echipei i-a bagat pe jucatori in sedinta, dupa ce acestia au protestat ca, desi li se promisesera cite 1.000 de dolari pentru partida cu Foresta, vor primi cu 600 de dolari mai putin Gaz Metan l-a legitimat in preziua meciului pe fundasul Cristi Dulca, fostul capitan al Rapidului. In minutul 82, cel care a taiat panglica la inaugurarea bazei de la ProRapid a fost eliminat pentru ca l-a lovit pe Marius Mitu. "Doar i-am bagat mina in git", a incercat sa se disculpe jucatorul provenit de la Ceahlaul. In faza derulata cu un minut inainte, Mitu avusese o interventie periculoasa la portarul Filip, dupa care s-a iscat o bataie generala Casian Miclaus, fundasul de banda stinga al Gazului, a iesit si el sifonat din aceasta invalmaseala: "Mitu m-a lovit in c..., de aceea m-am prabusit pe teren", a spus blondul aparator Atacantul Cosmin Dragulin va parasi gruparea ardeleana la finalul sezonului. "Impresarul meu, Cezar Rasuceanu, mi-a promis ca-mi gaseste un contract in strainatate", a declarat fotbalistul care nu vede cu un ochi "Sint adeptul formulei cu 16 echipe in Divizia A", a afirmat Netoiu la sfirsitul confruntarii Oficialii gazdelor considera nedreapta decizia de a se indeplini baremul in aceasta editie de campionat: "Nicaieri in lume nu se procedeaza asa. Speram, totusi, ca nu vom retrograda, daca se va schimba sistemul competitional. Tragem si noi nadejde, sa vedem ce s-o intimpla", a opinat un reprezentant al Gazului Pentru ca nu aveau decit echipamentul de baza, tricouri albe, oltenii au fost nevoiti sa joace pe piept cu emblema Gazului. Oficialii gazdelor le-au imprumutat fotbalistilor de la Universitatea tricourile de re-zerva, de culoare galbena, oaspetii pastrindu-si sortul si jambierele albastre. DANIEL CONTESCU MARIO MORCOV Gaz Metan Medias - Univ. Craiova 1-0 (1-0) A marcat: CIURAR (min. 2) Stadion: "Gaz Metan"; Spectatori: 3.000 GAZ METAN: Filip 7 - Dulca 3, Fl. Somfalean 6, Nicolau 5,5 - Ciurar 6,5, Axinciuc 5 (min. 32 Hanc 5,5), Cl. Moldovan 6 (min. 54 Boruncoi 5,5), Andrei 5,5, Miclaus 6 - Galdean 6, Boaru 5,5 (min. 84 Dragulin). Antrenor : Silviu Dumitrescu UNIV. CRAIOVA : D. Tudor 4,5 - C. Dobre 4,5, Naicu 4 (min. 23 Baldovin 4,5), Alistar 4,5, I. Dragomir 4,5 - Grigorie 4,5, Danciu 4, M. Mitu 5,5, Burca 5,5 (min. 65 D. Rednic 4,5) - Barcauan 4 (min. 59 Domocos 4,5), Cl. Niculescu 4. Antrenor: Nae Ungureanu Cartonas rosu: Dulca (min. 82) Arbitri : V. Anghelinei 5,5 - I. Muresan 6,5, Cr. Starica 6,5 Ceahlaul P.Neamt - Rapid 1-0 (0-0) Rednic: "Nici pe vremea lui Ceausescu nu se fura ca la Piatra-Neamt" O repriza de doi bani, alta - ceva mai de soi, asa s-ar putea caracteriza partida de la Piatra-Neamt, pe care gazdele si-au adjudecat-o mult mai limpede decit o arata scorul. Nemtenii si-au impus stilul bine cunoscut, tip UCK: intrari tari, joc la intimidare, dar spectaculos, lasat liber de multe ori de "centralul" Sorin Altmayer. Spre deosebire de adversari, elevii lui Mircea Rednic au evoluat slab, fara nici o idee de joc. Dorind parca sa-si acopere slabiciunile, rapidistii au vrut sa paraseasca terenul in minutul 84, dupa ce au cersit un penalty De la plecarea lui Bogdan Lobont la Ajax Amsterdam, in urma cu un an si jumatate, in poarta Rapidului a ramas un permanent gol. Nici Florentin Radulescu, nici Razvan Lucescu nu l-au putut face uitat pe ardelean. S-a vorbit apoi despre Emilian Dolha, irascibilul international de tineret si vesnica rezerva a lui Lucescu, tinut pe banca de rezerve de Mircea Rednic. Simbata, Dolha a avut pentru prima data o sansa, de care s-a agatat cu incapatinare. Tradat de apararea sa in multe situatii, a evoluat practic singur impotriva nemtenilor. A parat penalty-ul executat de Ionescu, in minutul 18, a zburat din bara in bara, aducindu-i la disperare pe moldoveni Absenta lui Razvan Lucescu era anuntata de oficialii rapidisti inca de vineri. Aceasta era pusa pe seama unei accidentari, numai ca adevarul e altul. Intre Rednic si Lucescu-junior a avut loc saptamina trecuta o cearta, fiul antrenorului de la Galata refuzind sa evolueze la Piatra-Neamt La prima faza mai incisiva a oaspetilor, in minutul 84, Viorel Ion a cazut in careul nemtean, in urma unui contact cu Serban. Rapidistii au "explodat" si au cerut cu insistenta lovitura de pedeapsa, dupa care, la sugestia lui Iencsi si Nita, au vrut sa paraseasca terenul. Dupa doua minute, au renuntat "Nici pe vremea lui Ceausescu nu se fura ca la Piatra-Neamt", striga furios Mircea Rednic, la final. Oaspetii au acuzat arbitrajul si jocul dur al gazdelor. ADI DOBRE Ceahlaul P.Neamt - Rapid 1-0 (0-0) A marcat : C. ILIE (min. 71) Stadion: "Ceahlaul"; Spectatori: 7.000 CEAHLAUL : Lefter (fara nota, nu a avut ce apara) - Vochin 6, M. Ionescu 6, Perja 6 - Purica 5,5, C. Ilie 6, Margarit 5 (min. 36 T. Serban 5,5), Solomon 6, Botez 5 (min. 60 Rodrigo 6) - Enache 6 (min. 90 Piclesan), Axinia II 6. Antrenor : Florin Marin RAPID : Dolha 7,5 - P. Marin 5, Iencsi 5,5, Maftei 5, Mutica 5, Bar 5 (min. 55 Crivac 5,5) - Apostol 5 (min. 78 T. Balan), Nivaldo 3, Frasineanu 5 - R. Nita 4, Burke 4 (min. 63 V. Ion 5). A ntrenor: Mircea Rednic Cartonas rosu: Nivaldo (min. 27) Arbitri: S. Altmayer 5 - Al. Nicolae 7, M. Toader 7 Otelul Galati - Astra Ploiesti 1-0 (0-0) Pitu poate fi oprit doar cu pistolul La aproape un an dupa ce Farul stabilise "un nou record mondial la prostie" (parerea ii apartine lui Viorel Stoica, vicepresedintele cubului), retrogradind in ultima etapa, Constan-ta a vazut simbata, din nou, un meci de Divizia A. Combatantele s-au numit Otelul si Astra, dar spectacolul oferit nu s-a ridicat la inaltimea exigentelor. A fost o partida anosta, fara momente memorabile, cu o singura exceptie: faza din minutul 67, cind Pitu a inscris superb dupa o serpuire printre adversari, ca la schi. Otelul a jucat la Constanta din cauza deciziei LPF de a suspenda stadionul din Galati pe o etapa. Ideea de a alege urbea de la malul marii i-a apartinut insa lui Petrica Buduru, director general la Astra si fost presedinte la Farul. "Cei de aici n-au tinut cont ca jucam impotriva lui Buduru si s-au comportat foarte corect cu noi. Vad ca stadionul ne poarta noroc. Ca sa mai joc aici, poate ca ar trebui sa-i mai dau unui arbitru un pumn in stomac", se tinea de glume, la final, Mihai Stoica, vicepresedintele de la Otelul Cristian Munteanu, Adrian Pitu, Bogdan Andone - de la Otelul si Ion Marin, Petrica Buduru - de la Astra si-au facut si ei veacul, intr-o vreme, pe la Farul. Autorul golului, Pitu, s-a lansat chiar la "marinari" Dupa partida de Divizia A, pe stadion s-a disputat intilnirea-vedeta pentru localnici, Farul - Fulgerul Bragadiru, din Seria I a Diviziei B. Observatorul pentru arbitri al meciului Otelul - Astra a fost chiar presedintele CCA, timisoreanul Nicolae Grigorescu. Ramas si la jocul de "B", acesta a fost sunat de citiva "supusi", care l-au informat despre ceea ce se petrecuse pe alte stadioane. "Am auzit ca la Dinamo - Rocar si Ceahlaul - Rapid au fost probleme, dar nu am o certitudine. Vreau sa vad imaginile si sa vorbesc intii cu cei vizati", i s-a adresat Grig, prin intermediul telefonului mobil, unui "fluieras" speriat Auzind declaratia lui Ion Marin, care spusese ca "Pitu trebuia oprit prin orice mijloace, inclusiv prin fault la faza golului", Mihai Stoica a raspuns cu umor: "Ce sa-i mai faci?! Acolo, Pitu putea fi oprit doar cu pistolul!" Adi Pitu a fost in iarna si prin ograda Astrei, dar Ion Marin nu l-a retinut in lot. "Nu regret nici acum acea decizie", a comentat "Sapaliga" "Astia au venit aici ca sa testeze terenul pentru baraj! In sfirsit, jucam si noi ca meseriasii, iar Otelul si Astra, in deschidere!", se amuzau citiva suporteri ai Farului Ilie Dumitrescu mai avea putin si sarea intr-un picior de bucurie, la finalul meciului: "Vital! Asta a fost un meci vital pentru noi!", exclama fostul international, care in timpul jocului si-a insotit indicatiile tactice cu gesturi teatrale, spre deliciul publicului. MATEI UDREA Otelul Galati - Astra Ploiesti 1-0 (0-0) A marcat: PITU (min. 67) Stadion: "Gheorghe Hagi" (Constanta); Spectatori: 3.000 OTELU L: Cr. Munteanu 6,5 - S. Ghionea 6, Tofan 6, Pelin 6 - Cr. Vlad 5,5 (min. 62 Cristache 5), Bastina 6, Ad. Toma 6, Bostina 5,5 - B. Andone 5 (min. 84 Zain), Bukvici 5 (min. 69 Chioreanu 5), Pitu 6,5. Antrenor: Ilie Dumitrescu ASTRA : Preda 6 - Petroesc 6 (min. 75 Malaele 4), B. Nicolae 6, Lacusta 6 - L. Dobre 5,5, Ilyes 5, Mihart 5,5, Craciun 5 (min. 84 Dida), Gh. Leahu 5 - Duna 5 (min. 80 Dascalescu), Mihalache 4,5. Antrenor : Ion Marin Arbitri : Cr. Balaj 7 - M. Beudeanu 7, M. Savaniu 6,5 Flick-Flack Fulgerul a izbit la Constanta In etapa a 28-a a Diviziei B la fotbal s-au inregistrat simbata urmatoarele rezultate: SERIA l. Precizia Sacele - Metalul Plopeni 0-1; FC Onesti - Callatis Mangalia 2-0; Tractorul Brasov - Juventus Bucuresti 4-1; Poiana Cimpina - "Poli" Iasi 4-0; Apemin Borsec - Cimentul Fieni 1-0; Midia Navodari - Metrom Brasov 1-0; Diplomatic Focsani - Sportul Studentesc 0-2; ARO Cimpulung - Laminorul Roman 1-0; Farul Constanta - Fulgerul Bragadiru 2-2. In clasament, lider este Sportul, cu 69 de puncte. Pe pozitia secunda se afla Farul, 64 de puncte, podiumul fiind completat de Midia, 54 de puncte. SERIA a ll-a . Extensiv Craiova - ASA Tg. Mures 4-0; Pandurii Tg. Jiu - Corvinul Hunedoara 1-0; UM Timisoara - CSM Resita 2-1; FC Vilcea - FC Drobeta 6-1; UTA - "Poli" Timisoara 0-0; Electro Craiova - Jiul Petrosani 1-2; Apulum Alba Iulia - FC Bihor 1-2. FC Baia Mare si Olimpia Satu Mare au stat. Pe primul loc se afla UMT, cu 52 de puncte. Pe a doua pozitie se afla FC Baia Mare, 50 de puncte. Americanul nu s-a simtit bine la Felix Pugilistul Felix Trinidad a devenit primul boxer care a cucerit "Centura cu Diamante" (tro-feu care include cele trei titluri mondiale ale versiunilor WBA, IBF si WBC) in acest mileniu. Portoricanul, in virsta de 28 de ani, l-a deposedat, simbata-seara, de centura de campion pe americanul William Joopy, invingindu-l prin KO in repriza a cincea. Meciul a contat pentru suprematia categoriei mijlocie-mica (71 kg), WBA. (L.C.) Visle poleite Lotul national de kaiac-canoe al Romaniei a cistigat, in cadrul Regatei de la Sevilla (Spania), sase medalii. Echipajul feminin de K4 (Maria Vulpes, Anca Mateescu, Lidia Rusanescu si Elena Huidu) a cisti-gat medalia de aur in proba de 1.000 de metri, performanta lor fiind repetata, pe aceeasi distanta, de echipajul masculin de C4 (Mitica Pricop, Florin Popescu, Silviu Simiocencu si Ionel Averian). Medalii de argint au obtinut echipajele mas-culine canoe-dublu si kaiac-patru. Canotorul Sami Grigore a cistigat medalia de bronz, asemeni echipajului masculin de kaiac-dublu. (L.C.) Bronz pentru Sudureac Sportivul roman Petru Sudureac a obtinut ieri medalia de bronz la Campionatele Europene de lupte greco-romane, competitie care s-a desfasurat la Istanbul. In finala mica a categoriei 97 kg, Sudureac l-a invins, scor 7-1, pe luptatorul slovac Roman Meduna. (L.C.) Inter - AC Milan 0-6! Partida Internazionale Milano - AC Milan, meci contind pentru etapa a 30-a a campionatului italian de fotbal, s-a incheiat cu un rezultat bizar: 0-6 (0-2)! Pentru "diavolul milanez" au marcat Comandini (min. 3 si 19), Giunti (min. 53), Sevcenko (min. 67 si 78) si Serginho (min. 81). Iata si rezultatele din celelalte partide: Fiorentina-Juventus 1-3 (1-2); Bari-Vicenza 2-2 (0-0); Brescia-Bologna 0-0; Napoli-Lazio 2-4 (1-1); Reggina-Parma 2-0 (1-0); AS Roma-Atalanta 1-0 (0-0); Udinese-Perugia 3-3 (0-3); Vero-na-Lecce 0-0. In clasament conduce AS Roma, cu 67 de puncte, urmata de Lazio, cu 62 de puncte, si Juventus, cu 61 de puncte. (D.N.) Petrolul - FC Brasov 0-1 (0-0) Petrolul, aurul, si ardelenii Unul dintre filmele preferate ale antrenorului Gabriel Stan este "Petrolul, aurul si ardelenii". Cunoscind pelicula lui Mircea Veroiu in cele mai mici amanunte, tempera-mentalul tehnician al ardelenilor a fost la Ploiesti omul cu portavocea care dicteaza "motor". Chiar daca in fata asistentei nu au mai evoluat Ilarion Ciobanu, Mircea Diaconu si Ovidiu Iuliu Moldovan, ci Iorga, Vascko si Buga, "regizorul" si-a facut treaba cum nu se putea mai bine. Din "actul creatiei" au lipsit replicile gazdelor, ardelenii zburdind pe linga echipa in care au fost folositi cel putin 8 figuranti. Intre buturile ardelenilor s-a aflat din nou "Motanul negru", ghanezul Dossey neputind fi invins nici macar de coechipieri. In minutul 75, "inchizatorul" Cocan, aflat in careul propriu, a sutat inselator si puternic, Dossey fiind nevoit sa respinga balonul care ameninta sa scuture plasa, printr-un spagat a la Oleg Danovschi n Iorga, autorul golului cu care ardelenii au reusit sa obtina o victorie de aur, sinonima cu o caruta de bani (fiecare jucator urmind sa primeasca o prima de 2.000 de dolari), s-a accidentat grav in mo-mentul in care a inscris. Venit in viteza pentru a relua dupa centrarea lui Vascko, atacantul originar din Medias s-a lovit puternic de bara, fiind suspect de o fisura a bazinului Dupa meci, ambii antrenori si-au laudat echipele "pentru efort si daruire" Recent promovat in lotul de elita al arbitrilor romani, galateanul Daniel Boca, fratele mai mic al "centralului" Sorin, a avut parte de un debut nefericit. Tinarul "asistent", promovat la exceptional, a luat citeva decizii care au contrazis regulamentul, dar care, spre norocul lui, nu au influentat rezultatul final Galeria gazdelor si-a apostrofat permanent favoritii, numindu-i "lupi hepatici", in loc de "lupi galbeni" Singura ocazie a petrolistilor a fost opera tinarului Florin Gherghiceanu, care a sutat in bara in minutul 78. LAURENTIU CIORNEI Petrolul - FC Brasov 0-1 (0-0) A marcat: IORGA (min.53) Stadion: "Ilie Oana"; Spectatori: 2.000 PETROLUL : C. Grigore 5 - Lupsa 5, Toporan 5, Gh. Rohat 4,5, Mozacu 4 - E. Tudor 4 (min.73 L. Costache 4), Todoran 4, A. Savu 4,5, M. Irimescu 4 (min.61 D. Stanciu 4) - Orlando 4, I. Anghel 4 (min.63 Gherghiceanu 5,5). Antrenor : Victor Rosca FC BRASOV: Dossey 7 - Buta 5,5, Fl. Moldovan 5, Isaila 6, I. Andrasi 5, Sarmasan 5,5 - Buga 5 (min.89 Benciu), Cocan 4,5, Stere 5 - Iorga 6 (min.55 Al. Andrasi 5,5), Vascko 6 (min.85 Sandor). Antrenor: Gabi Stan Arbitri: S. Burloiu 6,5 - Al. Drogeanu 6,5, D. Burloiu 5 FC Arges - Foresta Suceava 1-1 (1-0) Pe Arges, in gios! Intentiile recent exprimate de conducerea clubului argesean de a cistiga titlul in acest an nu par a avea acoperire. Cel putin judecind dupa meciul disputat simbata, la Pitesti, impotriva echipei Foresta, joc la fina-lul caruia gazdele au coborit o treapta in clasament. Nu tagaduieste nimeni ca FC Arges a incercat sa obtina o victorie, dar, in ciuda atacurilor furibunde, nu a reusit sa depaseasca apararea bine organizata de antrenorul oaspetilor, Marin Barbu. Lajos a fluierat fals O contributie deloc de neglijat la acest semiesec inregistrat pe teren propriu de elevii lui Marian Bondrea a avut-o arbitrul de centru Tiberiu Lajos. Timisoreanul a condus slab partida, gresind grav in doua rinduri n O prima decizie eronata care i s-a imputat lui Lajos a fost cea din minutul 23. Suceveanul Pacurar a cazut pe gazon, dupa un contact cu Bogoi. Atacantul Forestei a primit ingrijiri medicale, apoi, dupa ce s-a ridicat, s-a dus si l-a lovit cu pumnul in fata pe pitestean, meciul fiind intrerupt. "Centralul", aflat in apropiere, le-a aratat ambilor fotbalisti cartonasul gal-ben, stirnind furia gazdelor. Pe buna dreptate, pentru ca Pacurar ar fi trebuit sa primeasca direct cartonasul rosu. De altfel, "Magiun" Barbu a sesizat nervozitatea de care dadea dovada Pacurar si l-a inlocuit trei minute mai tirziu Faza care a generat scinteia revoltei in tabara argeseana a fost eliminarea nejustificata a fundasului Nicolae Dita. Dupa un atac intirziat al acestuia, Lajos a scos din buzunar, cu o promptitudine demna de o cauza mai nobila, cartonasul stacojiu. Intreaga banca tehnica a echipei FC Arges a explodat, navalind pe teren ca sa protesteze impo-triva deciziei. Partida a fost din nou intrerupta, timp de patru minute. Ulterior, acesta a mai luat, in compensatie, citeva decizii marunte pentru gazde La conferinta de presa, antrenorul Marian Bondrea a tunat si a fulgerat la adresa arbitrajului, dar fara sa faca referiri concrete. "Iata de ce nu este fotbal, de ce nu este specta-col. Pentru ca sintem furati peste tot. Nu vreau sa dau nume pentru ca voi fi sanctionat. Se stiu ei, cei cu musca pe caciula. Echipelor mici intotdeauna li se pune botnita. Poate ca nu aveam mari sanse la titlu, dar nici chiar asa, sa fim decapitati". In conti-nuare, Marian Bondrea a afirmat ca e pacat sa-ti bati joc de aspiratiile fotbalistilor tineri. "Ce pot sa le mai spun, cind vad si ei cum stau lucrurile? Trei dintre ei plingeau la vestiare". "Magiun" l-a facut tigan pe Fannis Marin Barbu, antrenorul Forestei, s-a agitat in spatiul tehnic si a vorbit de unul singur, in stilul caracteristic. Dintre "perlele" acestuia, reproducem citeva, pentru deliciul microbistilor. "Mama, ce fotbalisti buni am!", a spus "Magiun", pentru ca, mai tirziu, sa strige "Hutule, vino si ia-ti jucatorii. Du-te cu ei acasa!". In momentul cind atacantul de culoare Fannis s-a accidentat, Barbu a exclamat: "Ia uitati-va si la tiganu' asta. A atins de doua ori mingea si a murit!" n Cele doua factiuni ale galeriei pitestene, "Vulturii alb-violeti" si "Republic Viola", facusera un pact in urma caruia se reunisera pentru citeva etape. Simbata s-au scindat din nou, ocupind in stadion pozitii diferite. Din partea oaspetilor, a facut deplasarea la Pitesti un grup de 13 fani n Neaga a fost cel mai huiduit jucator de pe teren, desi la tribuna oficiala s-a aflat, ca de obicei, un impresar de la clubul italian Perugia, care-i urmareste de mai multe saptamini pe Rica si pe Augustin Chirita. MARGARIT BANUTA FC Arges - Foresta Suceava 1-1 (1-0) Au marcat: Gr. TUDOR (min. 18) / GAVRILESCU (min. 65) Stadion: "Trivale"; Spectatori : 3500 FC ARGES: Colceag 5,5 - M. Stan 6 (min. 85 Dica), Bogoi 6 (min. 73 Ghinda 5,5), Somcherechi 5, N. Dita 3, Dancia 6 - Birdes 5 (min. 46 M. Radu), Gr. Tudor 6, A. Chirita 5,5 - Neaga 5, Mara 6. Antrenor: Marian Bondrea FORESTA: Ciubotaru 5,5 - Dani 6, Minescu 6, Schiopu 6,5, Goian 6,5 (min. 54 Marta 6), Semeghin 5,5 - D. Ene 5,5, Brujan 6, Botan 6 - Pacurar 4 (min. 26 Gavrilescu 5,5), Fannis 5 (min. 85 Beldiman). Antrenor: Marin Barbu Cartonas rosu : N. DITA (min. 40) Arbitri: T. Lajos 5 - I. Onicas 6, M. Ene 6,5 Steaua - FC National 2-1 (0-1) Sontic-sontic In confruntarea din Ghencea, meci care a schimbat si ora Stirilor PRO TV de simbata seara, Steaua a mai facut un pas important spre titlu, la capatul unui joc modest, salvat doar de primele douazeci de minute ale reprizei secunde. Viitoarea campioana i-a exasperat pe fanii prezenti in tribune, care nu si-au pierdut insa cumpatul, incurajindu-si frenetic favoritii. "Ros-albastrii" si-au creat o singura ocazie de gol in prima repriza, iar Mitrovici a speculat unica oportunitate a "bancarilor", formatie "plombata" cu Papura si Gabi Popescu, fosti componenti ai Universitatii Craiova. Cosmin Olaroiu parea ca va obtine primul mare succes ca antrenor, insa a fost trezit la realitate de reusitele lui Radu Niculescu si Claudiu Raducanu. Copil de mingi cu capul spart Cristian Ciocoiu a fost cel mai slab fotbalist de pe teren, fiind inlocuit in minutul 42 cu Claudiu Raducanu. La iesirea de pe gazon, atacantul stelist a fost huiduit de intreaga asistenta. "Ba, daca te duceai la Bacau, nici acolo n-aveai loc! Tu nu esti fotbalist, esti agent Bronec! Stai degeaba pe teren", i-a strigat un fan mai colorat inaintasului din Ghencea Unui copil de mingi i-a fost spart capul. Un spectator de la peluza intii a aruncat cu o bricheta direct in pustiul respectiv, care a zbughit-o imediat spre tunelul de la vestiare, unde a primit ingrijiri de la echipa medicala a Stelei n Jucatorii bancari au fost incurajati de 18 suporteri, inarmati cu o toba La primul gol marcat de Steaua, Cosmin Olaroiu a avut unele obiectii. "Corpodean a dus mina la buzunar, vrind sa-i dea cartonas galben lui Caramarin, care facuse un fault. Stelistii au executat repede, iar arbitrul, in loc sa dea avertismentul, a lasat jocul sa continue. Despre maniera de a conduce in mod subtil partida, n-are rost sa mai vorbesc. Vom vedea la televizor fazele respective", a afirmat "Oli-gol", asa cum este alintat tinarul tehnician de elevii sai. Si cei de la Steaua au contestat arbitrajul. Sorin Corpodean s-a indreptat spre Victor Piturca, in minutul 72, amenintindu-l ca-l va elimina daca va continua sa protesteze. "Piti" s-a linistit imediat, dupa ce inainte s-a aratat indignat de prestatia arbitrului, ca si ceilalti spectatori prezenti simbata dupa-amiaza in Ghencea. Bancarii au dat cu piciorul la 3.000 de dolari Duelul dintre Radu Niculescu si Adrian Matei a fost aprig. Cei doi s-au injurat, scuipat si imbrincit pe tot parcursul meciului Fiecarui component al gruparii din Cotroceni i se promisese, in eventualitatea unui succes in Ghencea, o prima de 3.000 de dolari Florin Petcu, fostul atacant bacauan, este nemultumit de postura de rezerva si intentioneaza ca din vara sa paraseasca gruparea bancara. El are contract cu FC National inca doi ani, dar spera sa gaseasca un club la care sa evolueze ca titular Enervat de faptul ca a scapat o minge in aut, Claudiu Raducanu a sutat puternic in balon, care a trecut milimetric pe linga un soldat aflat linga gard. Acesta s-a speriat teribil, in risetele spectatorilor Bogdan Arges Vintila a avut un tricou albastru mulat pe corp, precum cele purtate de reprezentativa Italiei la EURO 2000 "Continua sa ma uimeasca aceste transferuri-fantoma, cazurile lui Gabi Popescu si Corneliu Papura fiind elocvente. Ma astept ca in urmatorul meci de campionat, cu Rapid, giulestenii sa-i transfere pe Sergiu Radu si Narcis Raducan", a glumit "secundul" stelist Fane Iovan. DANIEL NAZARE Steaua - FC National 2-1 (0-1) Au marcat : R. NICULESCU (min. 54), CL. RADUCANU (min. 65) / MITROVICI (min. 39) Stadion: "Steaua"; Spectatori : 7.000 STEAUA: M. Tudor 6 - D. Balan 4,5 (min. 51 Lita 5,5), M. Baciu 5, Radoi 7, I. Miu 5,5 - Paraschiv 5,5, Falemi 5,5 (min. 64 Lincar 5,5), Fl. Dumitru 6, P. Stoica 6 - Ciocoiu 4 (min. 42 Cl. Raducanu 6,5), R. Niculescu 5,5. Antrenor : Victor Piturca FC NATIONAL : Vintila 5 - D. Chirita 4,5, Curt 4 (min. 70 N. Raducan 4,5), Papura 6, Ad. Matei 4,5, G. Coman 5,5 - Caramarin 5,5 (min. 77 Lutu), Gabi Popescu 4,5, Ov. Petre 5,5 - Mitrovici 5,5, S. Radu 4,5 (min. 61 Carbas 4,5). Antrenor : Cosmin Olaroiu Arbitri: S. Corpodean 5,5 - Z. Szekely 6, I. Cojocaru 6 FCM Bacau - Gloria Bistrita 2-0 (1-0) Fara nici o jena In sfirsit, simbata, Bacaul a reusit sa obtina victoria linistita dupa care tinjea de atita amar de vreme. Spre deosebire de disputele "galben-albastrilor" de la Pitesti si Brasov, cind suporterii formatiilor-gazda au dat peste cap planurile stabilite de strategii Diviziei A, acum nimic n-a mai putut tulbura linistea si pacea din teren. Sfinta regula a reciprocitatii a functionat perfect. Marele maestru de ceremonii Jean Padureanu este un om de cuvint, asa ca elevii lui Poenaru si Simionas n-au avut altceva de facut decit sa intre pe teren si sa culeaga din iarba jilava punctele mult-dorite. Atent la amanunte, "Lordul" si-a creat alibiul numeroaselor absente. Vasile Popa si Cioloboc n-au evoluat din cauza suspendarilor, in vreme ce Sasarman, Mindrean, Schumacher, Ceausu si Oana au fost accidentati. Chiar si in aceste conditii, daca ar fi luat jocul in serios, Gloria putea cistiga clar disputa cu o formatie bacauana debila, pe care numai o eventuala modificare a regulamentului in privinta retrogradarii o mai poate salva de la matineu. Cimpeanu, auto-mascat de zid In primele 20 de minute, Sinmartean s-a straduit din rasputeri sa nu faca sah-mat apararea moldovenilor. Dupa ce a trecut in trei rinduri, cu o lejeritate dezarmanta, de fundasii adversi, tinarul mijlocas bistritean a preferat un dribling in plus sau o pasa in spate in locul unor angajari pentru Birsan sau Gorga, aflati in pozitii excelente pentru o eventuala finalizare La faza primului gol, realizat de Trofin in urma unei lovituri libere de la circa 18 metri de poarta bistriteana, Cimpeanu (36 de ani) s-a plasat mai prost decit debutant de la Divizia D, avind grija sa lase trei sferturi din poarta libera. Mai mult, in momentul in care mijlocasul "galben-albastrilor" se indrepta spre balon, Cimpeanu a avansat cinci-sase metri, ajungind aproape in spatele zidului format de coechipieri! La sase minute de la golul lui Trofin, Birsan a scapat singur-singurel cu Anton, insa, inexplicabil, in loc sa salte mingea peste goalkeeper-ul gazdelor, a incercat sa-l dribleze si a irosit imensa oportunitate de a egala Circul a continuat cu Gorga (in doua rinduri a luat la tinta plasa laterala), cu Chibulcutean (complet liber la 15 metri de poarta, a sutat in tribune) si cu acelasi Birsan (n-a putut relua cu capul o centrare foarte buna a lui Sinmartean). Meci fara galbene Cel mai iubit fotbalist al echipei moldave, Catalin Cursaru, a reusit sa marcheze la prima atingere de balon, reluind plasat, cu capul, la o centrare venita de pe partea dreapta, de la Florin Ganea. Golgeterul bacauan a beneficiat de plasamentul dubios al fundasilor ardeleni, care l-au lasat liber la 10 metri de poarta lui Cimpeanu Probabil jenati de parodia fotbalistica pusa la cale, nici Poenaru, nici Cirstea n-au aparut la conferinta de presa, preferind sa-si trimita "aghiotantii", pe Sorin Condurache, respectiv pe Ion Balaur Arbitrul craiovean Marian Ezaru a fost atins si el de apatia din teren, nearatind nici un cartonas galben pe toata durata celor 90 de minute, desi au fost trei-patru cazuri in care, din neatentia unor jucatori ai celor doua formatii, s-au produs intrari ceva mai tari Cea mai usoara misiune a avut-o arbitrul de rezerva Augustus Constantin. El n-a fost deranjat de nici unul dintre ocupantii celor doua banci tehnice, care au urmarit meciul calmi, fara a interveni nici macar cu un sfat Bacauanii privesc duelul de miercuri cu Foresta ca pe unul capital pentru salvarea de la retrogradare. "Daca nu batem la Suceava, putem sa ne luam adio de la Divizia A", au declarat, la unison, oficialii gruparii moldovene. Pentru o cit mai buna pregatire a disputei cu "padurarii", Cursaru si coechipierii sai au intrat in cantonament imediat dupa termi-narea partidei de simbata Lucrarile de montare a instalatiei de nocturna la stadionul din Bacau sint in plina desfasurare, firma bucuresteana care se ocupa de proiect promitind ca, la startul viitoarei editii de campionat, FCM isi va putea dispu-ta jocurile de pe teren propriu dupa lasarea intunericului. SILVIU TANASE FCM Bacau - Gloria Bistrita 2-0 (1-0) Au marcat: TROFIN (min. 23), CURSARU (min. 78) Stadion: "Nicolae Paduraru"; Spectatori : 6.000 FCM BACAU: Fl. Anton - Vetrea, E. Baciu, Bolfa, Bordeanu - Fl. Croitoru (min. 62 M. Croitoru), Trofin, C. Tanase, Rat (min. 77 Fl. Ganea) - Zlati, Badoi (min. 71 Cursaru). Antrenor : Gheorghe Poenaru GLORIA: Cimpeanu - Miszti, Jula (min. 79 Paica), Velcea, S. Costin, Chibulcutean - I. Luca (min. 85 Cornaci), Coroian, Gorga (min. 79 A. Florea), Sinmartean - Birsan. Antrenor: Constantin Cirstea Arbitri: M. Ezaru 5,5 - M. Deaconu 6, C. Nica 6 [35][pl.dll?rid=expresro] 