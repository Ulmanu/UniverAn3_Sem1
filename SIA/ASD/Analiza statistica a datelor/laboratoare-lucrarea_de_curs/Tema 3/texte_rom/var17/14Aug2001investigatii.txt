 Sotia apatridului de pe Otopeni dezvaluie: "In 1998, Romania a refuzat repatrierea lui Romanov" Carol Romanov, apatridul expulzat zilele trecute de autoritatile germane, a ramas inca in spatiul de tranzit al Aeroportului International Otopeni, refuzind intrarea in tara in care s-a nascut, considerind ca expulzarea sa din Germania este total ilegala. Paradoxal e faptul ca, desi a renuntat inca din 1992 la cetatenia romana, in ideea ca ii va fi mai usor sa o dobindeasca pe cea germana, in 1998, cind Carol Romanov a cerut el insusi repatrierea, a fost refuzat de guvernul roman. Acest amanunt socant a fost anuntat de sotia lui Romanov, care si-a vizitat sotul chiar pe Aeroportul Otopeni. "Mi-am vizitat sotul la Otopeni ca sa ma conving ca e bine" Daniela-Mirela Romanov, sotia apatridului, a reusit sa isi intilneasca sotul in zona de tranzit a aeroportului bucurestean, dupa indelungi insistente. Ea a ajuns fata in fata cu Carol vineri seara. "Asa am putut sa ma conving ca e bine. Prima data am luat legatura cu el joi, la ora 6.30 dimineata, cind m-a sunat de pe aeroport si mi-a spus ca e decis sa ramina in sala de asteptare si ca refuza categoric sa intre pe teritoriul romanesc". De la Daniela, care considera absolut justificat gestul sotului sau, am aflat cite ceva despre viata celor doi. Carol este din comuna timiseana Dudestii Vechi, iar inainte de revolutie, in octombrie 1989, a reusit sa fuga in Germania dupa ce cu doua luni mai devreme, esuase in tentativa de a ajunge in Jugoslavia. Faptul ca era un om de treaba, dornic sa munceasca si sa traiasca in alte conditii decit cele oferite de Romania comunista, alaturi de o pregatire de specialitate in instalatii electrice, l-a jutat sa isi gaseasca un loc de munca foarte bun: specialist in instalatii electrice pentru autoturisme BMW, Mercedes, VW, Audi, la reprezentanta firmei Drexlmaier din orasul Vilsbiburg. Aici avea un contract de munca pe termen nelimitat, iar in ultimii ani s-a ocupat si de formarea profesionala a personalului firmei adus la specializare din alte tari. "Am fost la el, la Gerzen, de 13 ori " Trecusera deja sase ani de cind renuntase la cetatenia romana cind, in 1998, aflind de conventia romano-germana de preluare a fostilor cetateni romani - conventie pe care, dupa cum ne-a declarat Daniela Romanov, sotul ei o considera o ilegalitate - Carol Romanov, pentru a nu avea probleme, si-a cerut singur repatrierea. Insa, autoritatile romane nu i-au acceptat cererea. Pe Daniela, cu care s-a casatorit pe 30 decembrie 2000, o cunostea de un an. "De cind ne-am casatorit am fost in vizita la el, in Gerzen, de 13 ori. Mergeam periodic, perfect legal, niciodata nu ne-am gindit ca as putea ramine ilegal in Germania, datorita statutului lui Carol de apatrid. Daca ar fi primit cetatenia germana, ar fi fost altceva", ne-a mai declarat Daniela Romanov. Zilnic, zeci de cunoscuti si necunoscuti il suna ca sa-i arate ca-i sint alaturi "Nimeni si nimic nu poate sa ii schimbe sotului meu decizia de a refuza sa intre in Romania. Si-a manifestat tot sprijinul Asociatia Apatrizilor din Germania, iar telefonul ii suna aproape in continuu, fiind apelat de multi oameni care-i spun ca sint alaturi de el, care il sustin astfel moral. Nu pot spune ca acelasi lucru il fac autoritatile romane care, desi s-au comportat bine cu el pina acum, incearca sa-l dezarmeze, spunindu-i mereu: "nu are rost sa stati asa", "au mai fost si alte cazuri care nu au dus nicaieri", "nu aveti nici o sansa". Si, la fiecare replica, sotul meu raspunde respectuos: "Va multumesc de sfat, dar este doar parerea dumneavoastra si nu pot tine cont de ea"", isi aminteste Daniela Romanov. Ea este nemultumita ca accesul presei si al avocatului la sotul ei a fost interzis. "Acum jucam o singura carte. Vom merge pina la capat si sintem optimisti ca aceasta situatie se va rezolva in favoarea noastra", ne-a mai spus Daniela Romanov. GEORGETA PETROVICI "Nu au nici un argument" "Initiativa expulzarii lui Romanov din Germania si a celorlalti apatrizi apartine statului roman", a declarat Aurelian Pavelescu, avocatul lui Carol Romanov. Potrivit avocatului Pavelescu, autoritatile germane i-au trimis somatia de expulzare lui Romanov la data de 31 iulie 2001, iar pe 8 august l-au imbarcat in avion, desi, conform legilor germane, acesta avea dreptul sa faca o contestatie la tribunalul regional in termen de 31 de zile. Pentru ca acest drept i-a fost incalcat, "toate procedurile realizate pina acum de statul german sint nule de drept", sustine avocatul Pavelescu. "Vom face aceasta contestatie, iar autoritatile romane vor trebui sa-l trimita in Germania ca sa-si sustina contestatia. Romanov si-a scos si cazierul de la politia germana, si este perfect curat. Deci, nu au nici un argument impotriva lui", ne-a mai declarat avocatul. LAURA LICA Guvernul il ignora pe Romanov Guvernul nu va lua in discutie situatia apatridului Carol Romanov, aflat in zona neutra a Aeroportului Otopeni, a afirmat ieri secretarul general al guvernului, Serban Mihailescu. Ministrul a aratat ca exista anumite reglementari referitoare la apatrizi si a amintit ca la Otopeni exista Centrul pentru refugiati, care le ofera si acestora conditii civilizate de cazare pentru o perioada determinata. "Avem o vasta experienta in domeniu pentru ca la Otopeni sint permanent 20-30 de persoane care stau acolo linistite", a declarat Mihailescu. El a precizat ca spatiul, amenajat intr-o fosta magazie, are 11 dormitoare "superbe", fiecare putind gazdui cite patru persoane. (Lucian Purcareanu) S-a trezit si Ministerul de Interne La numai cinci zile de la expulzarea apatridului Romanov, Ministerul de Interne a binevoit sa remita un comunicat, desi cazul tine capetele ziarelor de saptamina trecuta. Serviciul Relatii cu Presa al Ministerului de Interne, afirma ca pe data de 8 august, anul acesta a fost expulzat "legal" de catre autoritatile Republicii Federale Germania, Carol Romanov, posesor al unui document de calatorie Leissez-passer, modelul Uniunii Europene, valabil pentru o singura calatorie. "In masura in care cel in cauza va dori sa redobindeasca cetatenia romana va fi sprijinit in demersurile ce urmeaza a fi intreprinse pe linga Ministerul Justitiei, precum si pentru reintegrarea sa socio-profesionala", se arata in comunicatul MI. Ministerul de Interne a mai precizat ca ii asigura lui Romanov, din considerente umanitare, tot ajutorul in conditiile existente pentru zona de tranzit a Aeroportului Otopeni: cazare, masa, acces telefon si dreptul de a fi asistat. F.BICHIR Din punct de vedere al averii, seful Politiei Cluj este curat ca lacrima Grupul de Control al Ministerului de Interne a facut public ieri raportul cu privire la verificarea unor sesizari "primite din partea mass-media", in legatura cu situatia materiala a colonelului Pop Teodor Puscas, seful Politiei Municipiului Cluj-Napoca. Ca si in celelalte cazuri, cind s-a verificat modul in care unii politisti din cadrul IPJ Cluj si-au dobindit averile, Grupul de Control a conchis ca, in prezent, nu sint intrunite conditiile pentru a fi sesizata "Comisia de cercetare" constituita pe linga Curtea de Apel Cluj. Inca 90 de zile de incercare Conform celor declarate de generalul de divizie Nicolae Neagu, seful Grupului de Control al MI, colonelul Pop Teodor Puscas a fost verificat si in legatura cu munca profesionala. Din verificarile efectuate de catre ofiterii inspectori au fost retinute in sarcina colonelului Puscas nereguli in exercitarea actului de comanda vizind stabilirea sarcinilor de serviciu, urmarirea si indeplinirea acestora si lipsa de exigenta in controlul activitatii personalului din subordine. In consecinta, s-a dispus ca ofiterul sa nu fie definitivat - la sase luni dupa numire - pe functia de sef al Politiei Municipiului Cluj-Napoca, urmind ca situatia lui sa fie reanalizata in termen de 90 de zile, cind se va decide daca se vor impune si alte masuri. In legatura cu aceste aspecte, colonelul Nelu Pop, comandantul IPJ Cluj, a declarat ca Pop Teodor Puscas a fost numit in functia de comandant al Politiei municipiului Cluj-Napoca, fara termen de evaluare. "Cind a fost eliberat din functia de inspector-sef adjunct al IPJ Cluj a fost numit la comanda politiei Municipiului, fara termen de evaluare". Ori generalul Neagu nu cunoaste situatia operativa din teren ori aceasta masura se vrea un praf aruncat in ochii opiniei publice pentru deturnarea atentiei de la adevaratele probleme cu care se confrunta Ministerul de Interne. Avere construita pe produse alimentare de la socri Dupa cum a relatat si "Evenimentul zilei", Grupul de Control a verificat la inceputul acestei luni, situatia materiala a colonelului Pop Teodor Puscas. Din verificarile inspectorilor a reiesit ca ofiterul poseda un apartament cumparat in anul 1996 cu suma de 14,5 milioane de lei, o locuinta tip vila cu o suprafata locuibila de 243 mp, evaluata la suma de 612,9 milioane de lei si un autoturism marca Opel Vectra cumparat din Austria, contra sumei de 14.500 DM. Aceste bunuri au fost dobindite din salariul de politist, din salariul sotiei, din propriile economii facute pina in 1990, din vinzarea unui apartament detinut in Tirgu Mures, din ajutoare banesti si produse alimentare, imprumuturi de la Banca Dacia Felix, precum si de la un prieten aflat in strainatate. Colonelul Puscas nu a dorit sa declare nimic. "Nu comentez nimic pentru ca eu n-am primit nimic din partea Grupului de Control. Nu va spun numele prietenului meu pentru ca este secret, iar referitor la imprumutul luat de la Banca Dacia Felix va pot spune ca l-am returnat in termen de cinci luni pentru ca au crescut dobinzile foarte mult". MIHAI SOICA Tragedie la Daisoara-Brasov Doi copilasi au ars de vii in casa Tragedia prin care trece familia Somu din localitatea Daisoara, judetul Brasov, a cutremurat tot satul. Ovidiu Somu si Monica Rusu, doi tineri care locuiesc impreuna de sase ani, si-au pierdut ieri noapte, intr-un incendiu, ambii copii. Micutii Maria Nicoleta, in virsta de 5 ani, si Ovidiu Florin, in virsta de 3 ani, dormeau impreuna intr-un pat aflat linga o soba fara usa, in care ardea focul. Parintii lor lipseau de acasa, aflindu-se in vecini. Incendiul a fost provocat de jarul din soba Ovidiu Somu, tatal copiilor, povesteste ca micutii nu au fost lasati singuri mai mult de 20 de minute, interval de timp in care s-a petrecut marea tragedie. El spune ca s-a dus la un vecin sa discute cu el cum sa se organizeze pentru muncile agricole de a doua zi. Parintii copiilor nu au un loc de munca stabil si traiesc din banii pe care ii cistiga muncind ziua la sateni. Copiii au fost lasati singuri in casa, dormind intr-un pat aflat in apropierea sobei. Cercetarile asupra cauzelor incendiului au dus la concluzia ca focul a izbucnit de la jarul aprins care a cazut din soba fara usa. Flacarile s-au extins apoi cu repeziciune spre patul in care dormeau micutii. Acestia s-au trezit ingroziti, abia in momentul in care au fost cuprinsi de flacari. Ei au reusit sa coboare din patul care ardea, dar nu au mai apucat sa strige dupa ajutor pentru ca fumul din camera si caldura i-au asfixiat. Ingroziti, micutii s-au imbratisat intr-un colt al camerei, unde au fost gasiti morti citeva minute mai tirziu de catre bunicul lor. Parintii au aflat ingrozitoarea veste de la vecini. Micutii au murit imbratisati Bunicul lor, Nicolae Somu, care dormea intr-o alta camera, a auzit la un moment dat plinsetele baietelului, dar nu s-a nelinistit pentru ca nu era ceva neobisnuit. Batrinul a asteptat un timp, crezind ca fiul sau si nevasta acestuia sint acasa si il vor calma, dupa care s-a hotarit sa mearga sa vada ce se intimplase. Cind a iesit din casa, batrinul a simtit fumul care iesea din camera din spate si a vazut pe geam flacari. Atunci a intrat repede sa vada ce s-a intimplat si a alertat vecinii. Disperat, batrinul nu a mai asteptat interventia autoritatilor. El a intrat in casa sa-i caute pe copii, sperind ca mai sint inca in viata. Nicolae Somu i-a gasit pe cei doi nepoti ai sai morti linga usa de la intrare. Maria si Florin stateau ghemuiti pe podea cu fetele arse si hainutele afumate. Cei doi frati erau imbratisati, cu minutele strinse unul in jurul celuilalt si capetele aplecate, incercind parca sa se apere de flacarile mistuitoare. Intre timp au ajuns acasa si parintii, care fusesera anuntati ca in casa lor a avut loc o tragedie. Cind si-au dat seama ca din cauza unei neatentii si-au pierdut ambii copii, Monica si Ovidiu au intrat in stare de soc. Camera in care dormeau cei doi copii a ars in proportie de 80%, in ciuda interventiei pomierilor. Politia Rupea a declansat o ancheta pentru a stabili imprejurarile in care cei doi copii si-au pierdut viata. Politistii au aminat audierea parintilor pina dupa inmormintarea micutilor. IOANA CERNA Contestatia procurorului Budusan se va judeca pe 5 noiembrie Ministerul Public a inaintat ieri la Curtea Suprema de Justitie contestatia prin care procurorul Ovidiu Budusan a atacat decizia de excludere a sa din magistratura. Magistratii instantei supreme au hotarit ca aceasta contestatie va fi judecata pe data de 5 noiembrie, intr-un complet de noua magistrati. Fost sef al Sectiei Anticoruptie de la Parchetul Curtii Supreme de Justitie, Ovidiu Budusan a fost exclus din magistratura, pe data de 24 mai, in urma deciziei Consiliului de Disciplina. El a fost acuzat de comiterea unor ilegalitati in rezolvarea dosarelor care i-au fost incredintate pe timpul in care a condus Sectia Anticoruptie. Inainte de a fi exclus din magistratura, Ovidiu Budusan a fost acuzat de procurorul general Joita Tanase ca ar fi incalcat prevederile legii atunci cind a inaintat autoritatilor franceze documentatia legata de "Cazul Costea". In motivarea contestatiei sale, procurorul Budusan sustine ca excluderea sa din magistratura este ilegala, intrucit faptele care ii sint imputate nu sint dovedite nici in fapt, nici in motivatia deciziei. VASILE SURCEL Amendati pentru ca au dat telefoane obscene politistilor Doi tineri din Focsani au fost identificati si amendati dupa ce au terorizat mai multe zile la rind politistii de la dispeceratul IPJ Vrancea. Catalin Badiu si Florin Tarciuc sunau la numarul de urgenta 955 si adresau cuvinte obscene si injuraturi politistilor care preluau apelurile. Cei doi se aflau de mai multa vreme in atentia politiei si au fost depistati cu ajutorul unui nou telefon care afiseaza numerele de la care se suna. In ultima vreme, dupa cum se pling politistii, la numarul netaxabil suna tot felul de indivizi, barbati si femei deopotriva, care adreseaza tot felul de injurii oamenilor legii. Dupa cum ne-a declarat capitanul Gheorghe Ilionoiu, de la politia judeteana, la 955 se primesc zilnic si 500 de apeluri si doar 1-2a sint intr-adevar situatii de urgenta. De cele mai multe ori, cei care suna ii injura pe politisti, le fac propuneri obscene, ii intreaba cit este ora sau daca ii doare burta. Cei doi tineri demascati au fost amendati conform Legii 61. SILVIA VRICEANU Fetita de 7 ani, violata in lanul de porumb In timp ce trecea calea ferata in apropierea cladirii gradinitei din localitatea Borla, comuna Bocsa-Salaj, dorind sa-si intimpine bunica care era la munca la vie, minora Sorina E., in virsta de numai 7 ani, a fost acostata ieri de un barbat necunoscut care i-a pus mina la gura si a tras-o cu brutalitate intr-un lan de porumb. Dupa ce a tirit-o la aproximativ 250 metri de cantonul CFR pentru a nu putea fi auzite eventualele tipete ale fetitei, barbatul a violat-o. Dupa ce si-a satisfacut poftele, a eliberat-o pe fetita, iar aceasta, plingind, a povestit cele intimplate acasa. Dind dovada de operativitate, politistii l-au identificat, dupa numai citeva ore, pe violator, in persoana lui Matis Tiberiu (35 de ani), din Borla, casatorit, tatal unui copil de 9 ani, muncitor la IAIFO SA Zalau. El si-a justificat fapta spunind ca alcoolul i-a luat complet mintile, Matisa fost arestat si risca pedeapsa cu inchisoarea de pina la 20 de ani. CAMELIA BUHASCHI Injunghiat de satanisti pe plaja Constanteanul Nicu Caraboi, in virsta de 27 ani, sudor la T.M.U.Ch.B.- Midia, a fost, simbata noaptea, victima unei agresiuni asemanatoare cu ritualurile satanice. Dupa ce s-a distrat cu prietenii in Mamaia, Nicu a vrut sa faca o baie in mare si s-a indreptat spre plaja din fata blocului unde locuia, situat in zona Faleza Nord. Tinarul declara ca nu a vazut pe nimeni in jur, dar ca, la un moment dat, cineva l-a lovit in doua rinduri cu o sticla in cap. Cind s-a dezmeticit, s-a vazut inconjurat de 3-4 indivizi, care, spune el, miroseau puternic a peste. Speriat, Nicu s-a ridicat de pe nisip si a luat-o la fuga spre apa. Cunoscind bine zona, a inotat spre digul din apropiere. Cind a ajuns la stabilopozi a fost intimpinat de agresorii de pe plaja. Trei dintre ei l-au tinut de miini si de picioare si al patrulea i-a crestat trupul cu lama unui cutit, iar in final l-a injunghiat de doua ori in zona hemitorace sting. Cind si-a revenit, Caraboi s-a tirit cu ultimele puteri pina la blocul in care locuieste si a apelat la un vecin de la parter. Acesta l-a transportat la spital, unde, dupa ce a fost supus unei interventii chirurgicale, a fost internat in sectia Chirurgie II. In urma investigatiilor medicale, Caraboi a fost diagnosticat cu traumatism cranio-cerebral acut deschis, plaga injunghiata hemitorace sting, plagi taiate torace si brate. Din cauza torturii la care a fost supus si a traumatismului cranian, tinarul acuza pierderi de memorie. Politia a demarat cercetarile in acest caz in vederea depistarii agresorilor. Caraboi afirma ca a fost si tilharit, sustinind ca i-au disparut lantisorul din aur pe care il purta la git, precum si suma de 60.000 lei. BOGDAN GABRIEL Enervat de muzica dintr-un bar, Un fost subofiter de securitate a deschis focul asupra unor tineri Unul dintre acestia a fost nimerit de opt alice Un fost ofiter de armata a impuscat ieri noapte un tinar in centrul Craiovei. Sorin Stancele se afla impreuna cu citiva prieteni la o terasa. Un batrin, care locuia in blocul de vizavi, a inceput sa-i certe pe tineri ca nu dau muzica mai incet. Dupa ce au aruncat cu tigle si pietre unii in altii, fostul subofiter a pus mina pe o arma si a inceput sa traga din balconul de la etajul III. Se trage de la balcon! Sorin Stancele, in virsta de 24 ani, iesise la o terasa impreuna cu trei prieteni. Tinerii se aflau chiar in fata barului cind au auzit tipete si injuraturi de la un balcon al blocului de peste drum. Un batrin le cerea cu insistenta sa dea muzica din bar mai incet ca nu poate dormi. Vazind ca nimeni nu-l baga in seama, Gheorghe Gruia s-a suparat, a luat o tigla si a aruncat-o spre grupul baietilor care, in replica, i-au spart batrinului geamul de la bucatarie. Din acest moment, Gheorghe Gruia parca a innebunit. A intrat val-virtej in casa, a luat arma de vinatoare, a iesit pe balcon si a inceput sa traga. In catare i-a aparut Sorin Stancele, care nu a mai avut timp sa se fereasca din calea alicelor si, in citeva clipe, trupul i-a fost ciuruit. In jur, clientii au inceput sa strige ca la revolutie. "Se trage de la etajul trei!". Dupa ce au reusit sa-l scoata din bataia focului, prietenii l-au transportat pe Sorin la spital. Medicii au constatat cu stupoare ca in corpul tinarului se aflau opt alice. Coapsele, gambele si miinile ii erau perforate. Cind a fost ridicat de politisti de acasa, Gheorghe Gruia a ripostat. Fostul subofiter a spus in permanenta ca tinerii l-au scos din minti cu muzica lor. Procurorii si politistii au demarat deja cercetarile pentru a stabili cu exactitate imprejurarile in care a fost impuscat Sorin Stancele. Retinut sub acuzatia de tentativa de omor calificat, Gheorghe Gruia risca sa petreaca pina la 12 ani dupa gratii. BOGDAN BERNEANU Mercedesul primului politist botosanean controlat pentru avere s-a facut scrum Politistului i-au ars toate actele si banii Lt.-col. Dumitru Zmau, fostul sef al Serviciului Judetean al Politiei Rutiere, in prezent ofiter al Serviciului Cultura si Traditii Populare din cadul IPJ Botosani, primul politist botosanean cercetat din ordinul ministrului de interne pentru averea pe care o detine, a ramas de simbata dupa-amiaza fara autoturismul sau marca Mercedes BT-01-ZZZ. Masina, proprietate personala, estimata la aproximativ 50 de mii de marci germane, s-a facut scrum din cauza incendierii unui teren agricol din comuna Mihai Eminescu. Incendiul nu a durat decit citeva minute, dar a mistuit aproape complet Mercedesul, actele si aproape 10 milioane de lei pe care ii avea in masina. El a lasat autoturismul pe acel teren pentru a vedea de ce ardeau citiva baloti de paie de pe un teren al parintilor sai. Lt.-col. Zmau nu a observat insa ca miristea avea mai multe urme de foc si a oprit chiar pe o astfel de urma care ardea mocnit. La intoarcere, autovehiculul era in flacari. Dumitru Zmau a incercat sa mute masina in balta din vecinatate, dar nu a reusit. El s-a ales cu arsuri la picioare si la brate. "Unul dintre baloti ardea. Am oprit masina la marginea miristei si am plecat sa sting incendiul. Nu am vazut ca am lasat-o pe o portiune care ardea mocnit. Cinci minute a durat totul, iar cind m-am intors masina era in flacari", a declarat lt.-col. Dumitru Zmau. Mercedesul avea computer la bord, era turbo-diesel si nu era asigurat. Faptul ca autoturismul politistului a luat foc de la miristea incendiata a fost confirmat de Grupul de Pompieri "Nicolae Iorga" Botosani. "Miristea fusese incendiata, iar masina a luat foc de la iarba care ardea mocnit", a afirmat lt.-col. Petru Jugulan, purtatorul de cuvint din cadrul Grupului de Pompieri. El a adaugat ca IPJ Botosani trebuie sa-l descopere pe autorul incendierii miristei. IPJ Botosani nu a comunicat luni nimic in aceasta privinta. Pierderea autoturismului nu este singurul ghinion pe care l-a avut in acest an Dumitru Zmau. Luna trecuta, el a mai pierdut peste cinci tone de peste dintr-un lac, de asemenea proprietate a familiei Zmau, din aceeasi comuna Mihai Eminescu, deoarece pestii au murit sufocati din cauza temperaturilor ridicate. Lt.-col. Dumitru Zmau este primul politist din cadrul IPJ Botosani a carui avere este cercetata in baza ordinului ministrului de interne Ioan Rus. IPJ Botosani nu a precizat pina luni nimic in legatura cu verificarile efectuate conform acestui ordin. Lt.-col. Dumitru Zmau a sustinut in mai multe rinduri ca vila situata in bulevardul Mihai Eminescu, din municipiul Botosani, autoturismul recent distrus, lacul din comuna natala, precum si depozitul farmaceutic au fost dobindite in mod legal si are documente justificative in acest sens. CRISTIAN DIMOFTE Fostul director general al FPS este sacrificat de dragul imaginii "anticoruptie" Alin Giurgiu, tinut in penitenciar desi este bolnav de cancer In timp ce Mihai Chitac se plimba liber prin Capitala, desi este condamnat definitiv pentru mortii de la Timisoara, Alin Giurgiu, fostul director general al FPS, a fost ridicat in pripa dupa extirparea a doua tumori maligne, si trimis la Spitalul Penitenciarului Jilava. Aceasta, in pofida faptului ca are nevoie de chimioterapie, iar "cabinetul medical" din inchisoare nu poseda aparatura necesara. Refuzul de a se efectua o expertiza medico-legala (care ar pune in discutie o eventuala cercetare in stare de libertate), confirma o data in plus ideea ca Alin Giurgiu a devenit prima victima politica a noii puteri. Asa cum spuneam intr-un material trecut, instanta si-a motivat decizia mentinerii in puscarie a bolnavului de cancer Alin Giurgiu, prin ecoul negativ pe care eliberarea sa l-ar avea asupra opiniei publice. Cu alte cuvinte, pentru a-si pastra imaginea de luptatori impotriva coruptiei, oamenii puterii sint dispusi chiar sa sacrifice viata unui om, necondamnat inca de nici o instanta. Fostului director FPS i-a fost diagnosticat, in 1993, un cancer al pielii. Probabil ereditar, intrucit mama sa a decedat din cauza aceleiasi boli, dupa numai sase luni de la descoperirea ei. In 1993, lui Alin Giurgiu i s-a inlaturat prima tumoare, aparuta in zona capului. A facut chimioterapie si, printr-o minune, spune sotia sa, lucrurile s-au stabilizat. Inainte de a fi arestat (la inceputul lunii mai, anul acesta), sub o acuzatie legata de privatizarea CI-CO, Alin Giurgiu avea deja cinci tumori, una pe brat si alte patru, pe spate. Din cauza stresului, element fatal intr-o astfel de boala, evolutia tumorilor cutanate a fost rapida: pe 25 iulie, medicii de la Fundeni i-au extirpat o tumoare de 1,8/1,5 centimetri si una de 2,5/1,5 cm. Celelalte sint in stare de "hiperactivitate", adica in plin proces de malignizare, dupa cum mentioneaza certificatele medicale. Cu toate acestea, inainte ca medicii sa-i fi stabilit un tratament postoperator si in ciuda faptului ca Alin Giurgiu are nevoie de chimioterapie, medicul Valentin Iftenie, de la Institutul Medico-Legal Bucuresti a semnat un ordin care sustine ca arestatul poate suporta regimul de detentie. Cu acest act, fostul director FPS a fost ridicat pe 9 august, seara, cind in spital nu se mai aflau decit medicii de garda. "Evenimentul zilei" nu pune in discutie vinovatia lui Alin Giurgiu. Insa paralela inevitabila intre situatia unui bolnav de cancer pastrat in arest, desi nu a fost condamnat de vreo instanta, si numeroasele intreruperi ale pedepsei pe motive banale, precum claustrofobia (Costel Constantin, patronul "Sexi-Club), readuc pe tapet moralitatea celor care semneaza expertizele medico-legale. Scandalul de la Penitenciarul Gherla si multe alte cazuri au demonstrat ca expertizele de la IML se vind ca la tirg, iar infractori periculosi sint pusi in libertate pentru tot felul de fleacuri medicale. Iar atunci cind un om sufera, intr-adevar, de una dintre cele mai necrutatoare boli, justitia si institutiile din preajma ei se pronunta dupa singura prioritate pe care o cunosc - imaginea guvernantilor. MARIANA BECHIR [25][pl.dll?rid=expresro] 