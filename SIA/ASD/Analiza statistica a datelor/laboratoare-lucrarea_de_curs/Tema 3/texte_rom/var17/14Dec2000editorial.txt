 Cauza e justa. Mijloacele, nu! ______________________________________________________________________ Am putea crede ca tot romanul care a votat cu Vadim seamana cu fanfaronul. Nici vorba! Daca ne uitam doar la citiva dintre apropiatii acestuia, observam ca ei propovaduiesc o blindete si un spirit pacifist de te-apuca somnul. Unii chiar asa sint. Altii si-au dat seama ca amenintarile sperie lumea si au schimbat placa. Si-au stropit discursul cu sirop de zmeura. Unii se contrazic cu fanfaronul, altii ii reproduc cuvintele cu fidelitate. Nici el nu mai stie cite "limbi" vorbeste. Ba e amenintator si improasca pe cine apuca, ba e smerit si isi cere iertare. Duminica seara, la inchiderea urnelor, a anuntat cel mai mare furt electoral din istorie, iar a treia zi s-a dus frumusel in parlament si i-a intins mina lui Ion Iliescu. La el nu e alba sau neagra. E un fel de amestec, de bolmojeala, de inconsecventa ce tine de patologic. Azi ii poate scoate ochii lui Ion Iliescu, miine ii saruta mina cu respect, si poimiine zice ca n-a auzit de el. Atitudinea aceasta ar putea sa ne pacaleasca pe toti. Nu-i periculos, dom'le! E un pic diliu! Se da in stamba, face spectacol, dar nu poate trece de asta ca-l apuca plinsul! A-l reduce pe Vadim la o simpla curiozitate comportamentala inseamna a lua in calcul doar aparentele. Riscul cel mai mare vine de la ignorarea cauzelor succesului presedintelui PRM si de la impingerea sustinatorilor in aceeasi oala cu tribunelul. De ce l-au votat trei milioane de oameni? Toti sint la fel de "dusi"? O afirmatie de genul acesta ar fi o jignire de neiertat! Unii i-au dat votul din simpatie. Dar foarte multi i l-au oferit din disperare. Au fost inselati de marimile iesite din viltoarea lui 1989. Au fost umiliti. Au fost sfidati de functionarii publici din toti acesti ani. Si in timpul PDSR, si al CDR! Au simtit cum aluneca spre prapastie in timp ce de la virful societatii romanesti n-au primit decit vorbe, vorbe, vorbe. Cei mai multi i-au dat votul lui Vadim si Partidului Romania Mare dintr-un sentiment de revolta fata de mafia de la putere. Sloganul "Jos mafia!" a adus mai multe voturi decit toate programele politice la un loc. De ce? Pentru ca intre cei care au impartit puterea in acesti 11 ani s-a instaurat un tip de relatii bazate numai pe interese financiare. Modul de a face politica in toti acesti ani s-a redus la agoniseala. Sloganul lui Vadim sintetizeaza corect o racila a societatii. Sustinerea lui s-a bazat pe corecta identificare a uneia dintre principalele slabiciuni ale Romaniei in acest moment. Oricit ne displace, cauza aparata de el in campania electorala e justa. De aceea a gasit si atitia adepti si simpatizanti. Doar solutiile aberante, comportamentul sau cu totul si cu totul iesit din normele elementare de convietuire sint nedemocratice si periculoase. In consecinta, nu Vadim trebuie stirpit, ci cauzele. Sustinatorii nu au nici o vina. Ei au exprimat doar necesitatea eradicarii unei racile. A-i condamna, batjocori sau ignora pentru asta e si nedemocratic, si inutil. In stilul "Huo!" sau "Dan Iosif" nu ajungem nicaieri. Mult mai corect este sa recunoastem existenta problemei si sa purcedem in chip democratic la rezolvarea ei. Metoda cea mai eficienta de combatere a extremismului consta in eliminarea surselor care hranesc radacinile lui. Ceea ce presupune si pentru PDSR, si pentru partidele din opozitie o schimbare a modului de a face politica. A continua in vechiul stil nu inseamna decit o crestere a procentelor de sustinatori ai PRM. Cu bascalie, cu tolerarea coruptiei, cu tirade democratice, cu punerea la zid a peremistilor nu se rezolva nimic! Agravam doar boala. Iata de ce electoratul Partidului Romania Mare merita aceeasi consideratie. El trebuie respectat, ascultat si inteles. Numai lucrind cu seriozitate la rezolvarea nevoilor acestuia il putem ajuta sa se indeparteze de atitudini periculoase pentru democratie. Geaba ne-am bucurat ca niste copii ca am scapat pentru o vreme de un dictator! Pericolul extremismului n-a disparut. Electoratul nu a oferit decit un ragaz. Sau facem sa dispara "obiectul muncii" sau chestiunea va reveni pe tapet. Dar mult mai periculoasa! _________________________________________________________________ 