 Candidati in urmarire generala O campanie cu cintec Alegerile parlamentare si prezidentiale din aceasta toamna vor fi unele cu cintec, cel putin in ceea ce priveste sensul propriu al expresiei. Majoritatea partidelor si-au tocmit interpreti sau formatii care sa transforme mitingurile electorale in spectacole, sau chiar sa le inlocuiasca. Inainte de a va prezenta optiunile muzicale ale candidatilor, ne-am gindit sa facem noi citeva propuneri, in ton cu personalitatea fiecarui prezidentiabil. Astfel, credem ca Ion Iliescu ar fi deosebit de incintat ca admiratorii sai sa fredoneze cu entuziasm refrenul "Intoarce-te in gara noastra mica", sau ca femeile de serviciu de la Palatul Cotroceni sa interpreteze, la matura si galeata, "Intoarce-te in viata mea". Omul bun Petre Roman ar putea asculta, la umbra pomului copt, o varianta actualizata a celebrului slagar lansat de Dan Spataru: "Voturile noastre POATE te vor stampila vreodata". Independentului Mugur Isarescu i s-ar potrivi cu siguranta balada interpretata de Nicu Alifantis "Singur, singur, singur, singur...", in timp ce Teodor Melescanu se va delecta, in fata oglinzii, doinind a jale: "Portofele, portofele, unde-s procentele MELE?". Nationalizarea valutei il va urmari pe Theodor Stolojan pina in pinzele albe, astfel incit candidatul liberal va auzi si noaptea in somn "Banii mei, banii mei, ce-ai facut Stolo cu ei?". Impetuosul candidat al Aliantei Nationale, Marian Munteanu, nici macar nu are nevoie de cor de "fluierici". Isi va infige la chimir o pusca plina cu 300 de glonti la radacina, se va urca pe un murg de patru ani care musca din dusmani si va chiui de sa rasune valea: "Unde-s pistoalele, unde-s pumnalele?". La polul opus se va afla milostivul Corneliu Vadim Tudor care, dupa ce a colectionat cu rivna dopuri negre de Coca-Cola, va interpreta, acompaniat la paharofon, hit-ul "Din bucata mea de piine am hranit un om si-un ciine". Campania a inceput, auditie placuta! RADU PREDA Muzica de partid 3rei Sud-Este la PDSR PDSR negociaza in acest moment contracte cu mai multe formatii de muzica usoara. Cu siguranta, pentru PDSR va cinta, in cadrul unui turneu, formatia 3rei Sud-Est. Primul concert a si avut loc ieri, in Piata Constitutiei din Bucuresti, iar in deschiderea concertului 3rei Sud-Est au cintat Animal X si Candy. Turneul celor de la 3rei Sud-Est se va desfasura in 30 de orase si se va incheia pe 20 noiembrie. Alte formatii pe care liderii PDSR si le doresc sa cinte pentru partid sint Exotic, Valahia, Latin Expres, Anda Adam, No Comment, intr-un show prezentat de Tociu si Palade. In privinta interpretilor de muzica populara, conducerea PDSR lasa fiecare organizatie judeteana sa isi organizeze propriile concerte. (L.P.) Garoafa cu IRIS Pe toata durata campaniei electorale, formatia Iris va tine concerte in cele mai mari orase din tara in sprijinul partidului lui Teodor Melescanu. Aperistii recunosc ca s-au gindit si la ceva muzica lautareasca, dar au renuntat la idee deoarece astfel de sunete se pot auzi la orice colt de strada. A ramas de stabilit daca IRIS va cinta si imnul ApR si daca va concerta in doar cinci orase ale tarii sau in mai multe. (T.G.) Cintareti din Ungaria pentru UDMR UDMR si candidatul la prezidentiale, Gyorgy Frunda, vor fi "acompaniati" de o formatie de pop- rock din Ungaria, "Dollyroll". Cintaretii din Ungaria nu au fost angajati, ci s-au oferit singuri sa sprijine Uniunea in campania electorala. (T.G.) "Body & Soul" & Stolo PNL nu va organiza in mod special concerte in campania candidatului la Presedintia Romaniei, Theodor Stolojan, ori in campania partidului. Stolo va fi insa insotit in citeva deplasari in teritoriu de artistii care dau glas imnului PNL, "Sint un om real": Dida Dragan, Victor Socaciu, Marina Florea, Adrian Daminescu si grupul "Body & Soul". Pe alocuri, se asteapta ca si alti interpreti, alte trupe sa se alature acestora. PNL nu vrea insa sa transforme deplasarile lui Stolo in spectacole, scopul declarat fiind acela de a face cunoscut imnul liberalilor "in priza directa" cu electoratul. (C.S.) Democratii "pot", dar nu vor decit "Verde inrourat" Staff-ul de campanie al Partidului Democrat nu renunta la imnul consacrat in 1996, "Verde inrourat", interpretat de Mircea Rusu. Si cum ar face-o, din moment ce a devenit slagar, melodia fiind cintata pina si la nunti, botezuri si alte sindrofii. In afara difuzarii inregistrate a acestui imn cu ocazia fiecarei sosiri-plecari a lui Petre Roman in vizita electorala, democratii nu vor spectacol. Campania va fi una "adaptata" nivelului de trai, cit mai putin festivista. (N.I.) CDR-2000 va avea "o campanie sobra" Directorul de campanie al CDR-2000, Dorin Marian, a declarat ca, pina in momentul de fata, nu s-a incheiat nici un contract pentru concerte. "Ideea mea este o campanie sobra, mai putin spectaculoasa din punct de vedere artistic, dar mai spectaculoasa politic. De aceea nu avem, deocamdata, programate concerte. Dar, campania este lunga si mai putem aduce modificari", a precizat Dorin Marian. (M.C.) Iliescu va cinta, in duet, cu Marcel Pavel, "As da zile de la mine" Succesul neasteptat al melodiilor "Frumoasa mea" si "As da zile de la mine", interpretate de Marcel Pavel, i-a determinat pe liderii PDSR, responsabili cu partea artistica, sa-i propuna artistului un contract "gras" pentru campania electorala care tocmai a inceput. Marcel va colinda intreaga tara impreuna cu Ion Iliescu si alti candidati pedeseristi si va cinta in spectacole-caravana prin toate orasele mari melodiile care l-au consacrat. Mai mult, pentru a atrage simpatia publicului, se pare ca insusi candidatul PDSR la presedintie, Ion Iliescu, va urca pe scena, alaturi de Marcel, si, impreuna cu fruntasii partidului, va "face galerie" pe versurile celebrei melodii "As da zile de la mine". "Eu sint artist si, chiar daca nu am simpatii politice, trebuie sa traiesc din ceva. Nu ma dau in laturi sa cint pentru orice partid politic, atita timp cit cistig sume frumusele, desi nu ma imbogatesc din asta. In rest, nu ma intereseaza strategia lor de campanie si nici rezultatul alegerilor", ne-a spus Marcel. Trebuie sa va mai spunem ca interpretul a "impuscat" unul dintre cele mai bune contracte, el primind pentru fiecare concert 1.000 de dolari. ADRIANA TOMA Lipitorii de afise electorale au "intrat in priza" O data cu campania electorala a inceput si goana dupa orice petic liber de stilp, de gard sau de zid, pe care partidele politice sa isi poata etala candidatii. Va curge multa hirtie si in aceasta campanie, mai ales ca edilii celor sase sectoare ale Capitalei au suplimentat zonele in care este permis afisajul electoral. Traian Basescu, primarul general al Capitalei, ameninta insa partidele politice cu amenzi zilnice. 1,2 milioane de lei amenda Traian Basescu a avertizat, ieri, toate partidele politice ca, in cazul in care nu respecta Legea 70/1991, care cuprinde conditiile de afisaj electoral, vor fi amendate, zilnic, de catre inspectorii municipalitatii si le vor fi demontate panourile publicitare. In acelasi timp, Basescu atrage atentia partidelor inscrise in cursa alegerilor generale sa verifice la singe firmele de publicitate pe care vor sa le desemneze pentru a le face reclama. Basescu spune ca Primaria Capitalei va pune la dispozitia partidelor, incepind de luni, 400 de panouri pentru reclama. In afara de acestea, partidele pot incheia contracte cu firmele de publicitate si mai pot dispune gratuit de spatii pentru reclama de la primariile de sector. Formatiunile politice pot fi amendate cu pina la 1,2 milioane de lei pentru fiecare panou amplasat ilegal. Conform Legii 70/1991, amenda pentru afisaj ilegal este cuprinsa intre 300 si 700 de mii de lei. Mai pot fi aplicate amenzi intre 100 si 500 de mii de lei si conform Hotaririi Consiliului General al Municipiului Bucuresti nr. 57/1996. De partea cealalta, primarii de sectoare se declara neputinciosi in fata preconizatei invazii de afise electorale. "Degeaba ii amendam. Amenzile pentru afisajul in locuri nepermise sint derizorii si nu ii afecteaza prea mult", a declarat primarul sectorului 3, Eugen Plesca. Primarul sectorului 1, Vasile Gherasim sustine ca invazia afiselor ar putea fi evitata doar daca armata s-ar implica in aceasta chestiune si ar dispune paza in oras. MONA STOICA IULIANA ANGHEL Parlamentari iesiti din hibernare Ghicitoare electorala A fost nu o data surprins de camerele video sau foto lovindu-se cu nasul in piept, in timpul sedintelor din plenul Senatului. Apare intr-un costum mereu sifonat, cu haina prea strimta, nasturele chinuindu-se sa nu plesneasca si cu turul pantalonilor atirnind precum la Charlot. Invariabil avind ochii umflati si o voce de parca abia s-a trezit din somn. A aparut o data in fata ziaristilor pentru o declaratie de presa cu barbia minjita de brinza, dupa ce savurase o merdenea. A motait patru ani in fotoliul de senator, dupa alti patru de hibernare in cel de presedinte al Senatului. Si pentru toate astea, ii mai si apare portretul intr-un tablou de mari dimensiuni in galeria de onoare a Senatului. Dar, in sfirsit, s-a trezit. In urma cu doua saptamini, dupa ce s-a convins ca nu mai are loc pe lista de senatori PDSR in Dolj, fiind dat la o parte de Adrian Paunescu. Nu trece o zi si nici un act normativ prin Senat fara ca el sa intervina. Se ridica greoi din fotoliu si se indreapta alene spre microfon. Isi pironeste privirea undeva, in fata, stinga jos. Bilbiie in serie "a"-uri, "i"-uri si "a"-uri si, chiar daca e profesor universitar de fizica, se baga si-n dezbateri despre medicina, si-n cele despre cultura semintelor oleaginoase. Asa, doar ca sa se afle in treaba. Nu mai amintim de declaratiile politice, care se intind fara substanta pe trei sferturi din totalul minutelor alocate intregului grup senatorial al PDSR. O face doar din dorinta de a convinge pe cine trebuie ca este util partidului, ba, chiar indispensabil, deci ca trebuie sa fie prezent si in viitorul Senat. In fond, ce e asa grav daca un om s-a obisnuit sa doarma in sala Omnia, in fotoliul din piele sau prin vreun birou de sef de comisie permanenta, pe bani frumosi? Daca n-ati ghicit inca identitatea personajului, va dam noi raspunsul, fara sa-l scriem cu litere rasturnate: Oliviu Gherman. NARCISA IORGA Parlamentul a tras obloanele Legile importante care se afla in dezbatere in parlament au de asteptat viitoarea legislatura. Senatorii si deputatii s-au hotarit sa lucreze doar cite trei zile pe saptamina. Adica luni si marti, sedinta in plen, miercuri se lucreaza in comisii, iar joi si vineri "se munceste in teritoriu". Acesta e programul oficial. In fapt, parlamentarii vin lunea la ora 16.00 si pleaca la 18.00 (cei mai "silitori"), martea vin la 12.00 si pleaca la 16.30, iar miercuri, joi si vineri nu mai vin deloc. Asta pentru ca miercurea sint putine comisii care lucreaza, iar finalul de saptamina este dedicat campaniei electorale. Noul program a fost adoptat de conducerile celor doua Camere ca sa se evite chiulurile oficiale. Oricum, alesii nu veneau, asa ca noul program le vine ca o manusa. De exemplu, saptamina trecuta, la Camera Deputatilor, din 343 de deputati, abia daca au fost 90 in sala, la sedinta de marti. Si cum sa vina, daca nici macar cei care conduc sedintele nu vin tot timpul. De curind, nici presedintele Camerei Deputatilor si nici unul dintre vicepresedinti nu au fost prezenti miercuri, sedinta suspendindu-se, neavind cine sa o conduca. Programul redus nu imputineaza drepturile banesti ale parlamentarilor, ei fiind platiti la fel in continuare. LUCIAN PURCAREANU Campania pe sticla Aburim poporul cu televizorul Principalele posturi de televiziune si-au definitivat deja grila de programe pentru perioada campaniei electorale. Prima televiziune ce gazduieste o emisiune electorala este Antena 1. Radu Herjeu ii asteapta pe candidati in cadrul emisiunii "Tu decizi" - care va dura o ora. Emisiunea "Tu decizi" va fi difuzata lunea si vinerea, incepind cu ora 17.10. Din noiembrie, vor fi invitati la emisiune si prezidentiabilii si chiar "candidatii" pentru functia de prim-ministru, durata transmisiei urmind sa fie de doua ore. Televiziunea nationala acorda spatii ample pentru alegerile parlamentare si prezidentiale din acest an, dupa cum ne-a informat producatorul general al emisiunilor electorale, Mirela Gruita. Pe Canalul Romania 1, diminetile electorale se vor desfasura de marti pina vineri, la ora 9.30 cu emisiunea Agenda Electorala, care va dura 30 de minute. Simbata, Agenda Electorala va fi transmisa de la ora 9.35 si va dura 25 de minute. Dupa-amiaza, de la ora 17.00, timp de o ora, lunea, martea, joia si simbata, timp de 60 de minute va fi difuzata emisiunea Studioul Electoral. Aceeasi emisiune, in zilele de miercuri si vineri, va avea o durata de 30 de minute. Talk-show-ul Alegeri 2000 va fi transmis, timp de o ora si jumatate, de la ora 22.30. La TVR 2, emisiunea Studioul Electoral este programata in zilele de luni, miercuri, vineri si simbata, de la ora 12.05 si va avea 30 de minute. Talkshow-ul Alegeri 2000 va fi transmis martea si joia, timp de o ora si jumatate. Canalul TVR International gazduieste simbata, de la ora 21.00, timp de 60 de minute talkshow-ul Alegeri 2000. Prima emisiune electorala, Studioul Electoral, va fi transmisa marti, 17 octombrie. La Pro Tv inca nu au fost stabilite clar emisiunile electorale. CRISTIAN OPREA Agenda electorala Ion Iliescu, Mugur Isarescu si Petre Roman merg in acest weekend in Moldova. Cei trei candidati la prezidentiale au un singur punct comun in agenda: participarea la slujba Sfintei Liturghii la Catedrala Mitropolitana din Iasi. Dupa aceasta, drumurile lor se despart. Lui Mugur Isarescu i se va conferi titlul de cetatean de onoare al municipiului, apoi va vizita compania POLIROM. Ion Iliescu se va intilni, dupa-amiaza, cu intelectuali ieseni la Universitatea Tehnica "Gheorghe Asachi", iar seara va participa la un cocktail la Primaria Iasi. Petre Roman va poposi in Iasi numai pentru a participa la slujba de la Catedrala, va servi masa tot aici, dupa care va reveni in Capitala Mugur Isarescu va prezenta sustinatorilor sai, duminica, la Ateneul Roman, oferta sa electorala Candidatul PNL la presedintie, Theodor Stolojan, isi va lansa astazi candidatura in mod oficial. Evenimentul are loc in localitatea natala a lui Stolojan, orasul Tirgoviste. Prezidentiabilul liberal va prezenta in fata concitadinilor atit programul sau economic, cit si programul de guvernare al PNL Teodor Melescanu, candidat la prezidentiale din partea ApR, va fi astazi la Hunedoara, unde se va intilni cu minerii. El va cobori in mina pentru a vedea la fata locului daca revendicarile minerilor sint justificate Gyorgy Frunda, candidatul UDMR la prezidentiale, va sarbatori astazi un an de la infiintarea Radio GA-GA, in Tg. Mures. Cot la cot cu Gyorgy Frunda se afla si Ervin Szekely, candidat UDMR din partea filialei Bihor pentru Camera Deputatilor Astazi, organizatia judeteana a PNL, condusa de deputatul George Serban fuzioneaza cu cea a PUNR sub sigla liberala. Sedinta politica festiva va fi dublata de una cu iz de benzina, liberalii braileni organizind un raliu auto. Intrecerea va avea un traseu urban de 35 km, la finis, George Serban, candidatul PNL Braila la Camera Deputatilor, urmind sa inmineze premii in valoare de zece milioane de lei. Poate participa orice autoturism, cu atit mai mult cu cit raliul nu este unul de viteza, ci unul de "indeminare" Doua scoli din comunele botosanene Manoleasa si Tudora vor primi astazi doua calculatoare cu imprimanta, donatie a candidatului PD la Camera Deputatilor, Mihai Darie. Elevii celor doua scoli urmeaza cursuri de informatica, dar numai teoretic, pina astazi neexistind si posibilitatea practicii. Este a opta serie de asemenea donatii facute de Mihai Darie in judetul Botosani Seful Agentiei Nationale a Functionarilor Publici, Ludovic Orban, care candideaza din partea PNL pentru locul intii la Camera Deputatilor in circumscriptia Calarasi, este de doua zile prezent in judetul pe care intententioneaza sa-l reprezinte in viitorul parlament. Orban va avea astazi o intilnire cu oamenii de afaceri la Camera de Comert si Industrie Calarasi, se va deplasa in piete si intreprinderi pentru a distribui pliante si va face campanie din casa in casa in cartierul Mircea Voda din Calarasi Candidatul CDR-2000 pentru Senat, la Bucuresti, prof. dr. Irinel Popescu a fost decorat ieri cu cea mai inalta distinctie bisericeasca a Mitropoliei Moldovei si Bucovinei, Crucea Moldovei Varujan Vosganian, candidat pentru Senat din partea CDR-2000, la Bucuresti, a participat ieri, la Bacau, la aniversarea a 135 de ani de la infiintarea primei Camere de Comert si Industrie din localitate. El va fi prezent astazi la sarbatorirea Zilelor Iasilor Taranistul Remus Opris, candidat pentru Camera Deputatilor in judetul Prahova din partea CDR-2000, si-a lansat ieri la Ploiesti programul politic. Opris va participa astazi, la slujba de la Biserica Sf. Vineri din Ploiesti, cu ocazia sarbatoririi Sfintei Cuvioase Parascheva, iar miine se va duce la Biserica Sf. Ilie Presedintele ANCD, Victor Ciorbea, va participa astazi, la Alba Iulia, la festivitatea lansarii candidatilor CDR-2000 pentru parlament. Bref Candidatura lui Lepsa, vehement contestata de Aristotel Cancescu Presedintele Consiliului Judetean Brasov, democratul Aristotel Cancescu, a contestat ieri, la Biroul Politic al Partidului Democrat, candidatura deputatului brasovean Sorin Lepsa pe listele PD Tulcea pentru Camera Deputatilor. Cancescu si-a motivat contestatia prin scandalurile repetate care au fost intre democratii si taranistii brasoveni cit timp PNTCD Brasov a fost condus de deputatul Sorin Lepsa. "Este inadmisibil ca un om care a carotat PD, care a contribuit la arestarea prefectului Ioan Opris, sa candideze pe listele Partidului Democrat". Fostul senator spune ca daca totusi Lepsa va reusi sa candideze pe listele PD, democratilor nu le mai ramine decit "sa se roage la Dumnezeu sa nu fie ales", mai ales ca, in legislatura trecuta, PD nu a obtinut nici un post de deputat la Tulcea. (C.C.) Un ziarist, ambasador in Pakistan Emil Ghitulescu, noul ambasador al Romaniei in Pakistan, este o figura aparte in lumea diplomatiei romanesti. Fost realizator de programe in TVR, doctor in filologie, fost profesor asociat la Universitatea Bucuresti, domnia sa este autor a peste 300 de studii, eseuri, articole in presa romana si straina. In ceea ce priveste activitatea lui publicistica din strainatate, aceasta i-a conturat chiar un stil aparte ca ambasador in perioada cit a ocupat aceasta functie in Uruguay si Filipine: domnia sa imbina diplomatia cu jurnalistica pentru ca, afirma el insusi, "sint doua domenii care se completeaza perfect". Articolele publicate in limbile engleza, franceza si spaniola privesc in special valorile perene ale culturii romane, dar si orientarile si prioritatile de politica externa a Romaniei. Misiunea in Pakistan a una dificila, dar Ghitulescu se declara convins ca poate imbunatati schimburile comerciale si turistice dintre cele doua tari. (D.V.) Sondajele fata cu reactiunea PNL PNL considera ca rezultatele ultimului sondaj de opinie efectuat de Biroul de Cercetari Sociale (BCS) reprezinta "o noua tentativa de manipulare a opiniei publice", deoarece acestea nu corespund cu cele efectuate de celelalte institutii de sondare a opiniei publice. Intr-un comunicat remis ieri presei, liberalii atrag atentia opiniei publice ca BCS, "prin puternicele legaturi cu Palatul Cotroceni, nu poate reprezenta o institutie credibila". In opinia PNL, scorurile "supradimensionate" inregistrate de catre CDR-2000 si "candidatul acesteia la presedintie", Mugur Isarescu, se pot explica numai in acest mod. "PNL considera ca prezenta unor institutii fantoma de sondare a opiniei publice, patronate de diferite cercuri de interese, reprezinta o anomalie a societatii romanesti", se arata in documentul citat. Pentru a preintimpina prejudicierea "credibilitatii institutiilor serioase de sondare a opiniei publice", liberalii fac apel la responsabilii acestor institutii sa se dezica de toate tentativele de manipulare a electoratului. (M.S.) 