 "Nu mi-l doresc in lot", afirmase Procuroru' simbata Prunea, adus in "Groapa" peste capul lui Dinu Fane Preda va sari, se pare, din schema Spirala evenimentelor care zguduie de la inceputul sezonului gruparea campioana a fotbalului romanesc, Dinamo, pare sa nu aiba sfirsit. Plecarea lui Lupescu, scandalul Lupu, eliminarea din turul preliminar al Ligii Campionilor, moartea lui Hildan, imbolnavirea lui Florentin Petre, demiterea si apoi reinstalarea antrenorului Dinu, rezultatele proaste care au culminat cu esecul de antologie in fata Forestei, sint continuate acum de un nou taraboi, iscat chiar in sinul echipei dinamoviste. Cele cinci goluri incasate pe propriul teren de la moldoveni in repriza secunda, dupa ce scorul fusese la un moment dat 4-0, au nascut critici virulente la adresa portarului Stefan Preda, considerat principalul "artizan" al infringerii. Dupa unele informatii, acesta ar fi fost acuzat de coechipieri si chiar de conducerea clubului. Se pare, de altfel, ca Preda a si fost pus pe lista de transferari. Aproape de acest statut pare sa fie si Vali Nastase, cazut in dizgratia lui Dinu de citva timp. Un alt subiect fierbinte este aducerea lui Florin Prunea, jucator transferat de conducerea "ciinilor" peste capul antrenorului, care anuntase deja ca n-are nevoie de serviciile fostului international. Apele nu sint deloc limpezi nici in privinta lui Cornel Dinu, considerat de unii membri ai Consiliului de Administratie ca fiind responsabil de parcursul slab al echipei. "Nu consider necesar transferul" Cu nici 48 de ore inaintea revenirii in "Groapa" a fostului international, antrenorul Cornel Dinu isi manifesta deschis reticentele in privinta lui Florin Prunea. In conferinta de presa tinuta simbata, la ora 14.00, dupa esecul suferit pe propriul teren cu Foresta, tehnicianul "ciinilor rosii" a respins categoric ideea cooptarii portarului in lot: "Nu mi-l doresc pe Prunea in lot. Noi am avut niste discutii in vara si ajunseseram la o intelegere la care el a renuntat in ultima clipa. Acum, noi avem un lot, un colectiv cu care am pornit la drum, si nu consider ca este necesar transferul acestui jucator". Ieri, Dinu a refuzat sa faca vreo declaratie legata de acest subiect. Este de presupus insa ca parerea antrenorului nu a suferit modificari substantiale de simbata pina luni. Prunea: "N-am avut nici un fel de divergente cu Dinu" Florin Prunea a confirmat ieri ca a semnat un contract cu FC Dinamo pentru o perioada de un an si jumatate. "Sint foarte multumit de revenirea la Dinamo, este clubul la care m-am format. Am primit cartea verde de la Litex, asa ca nu exista nici un impediment sa evoluez pentru noua mea formatie chiar din jocul urmator", a apreciat Prunea. Referitor la declaratiile lui Cornel Dinu, de la finele partidei Dinamo - Foresta, conform carora Mister nu l-ar dori ca elev, fostul portar al "tricolorilor" a declarat: "Nu stiu nimic despre asa ceva. Este treaba voastra, a ziaristilor. Eu am vorbit cu Dinu duminica seara si n-am avut nici un fel de divergente. Am semnat un contract cu diriguitorii echipei din Soseaua Stefan cel Mare, restul nu ma intereseaza". Nicolae Badea, presedintele Consiliului de Administratie de la FC Dinamo, este multumit de faptul ca Prunea a revenit la matca: "Asta-vara am fost la un pas de a cadea de acord, insa jucatorul a optat pentru bulgari. Ma bucura revenirea lui". "Preda e departe de forma sportiva", apreciaza Badea Nicolae Badea nu ne-a spus cu certitudine daca Fane Preda si Vali Nastase au fost exclusi din lot, insa a lasat sa se inteleaga ca portarul ex-ploiestean e in plus. "Avem acum trei portari din aceeasi generatie si de o valoare deosebita. Unul din ei va fi titular, iar unul rezerva. Al treilea nu stiu daca va prefera sa stea in tribuna. Preda este departe de forma sportiva de anul trecut si a avut in acest sezon evolutii mai mult decit modeste", a spus Badea. Mister a interzis accesul presei Cornel Dinu a condus ieri dupa-amiaza, de la ora 15,30, primul antrenament dupa esecul usturator cu Foresta. Mister a interzis accesul fotoreporterilor, cameramanilor si ziaristilor, reprezentantii presei urmarind sedinta tehnica din inaltul tribunei. Florin Prunea s-a antrenat cot la cot cu fotbalistii dinamovisti. Fane Preda a fost reprofilat extrema stinga. Evolutia sa a fost una foarte buna, el marcindu-i lui Prunea un gol de la 25 de metri, direct in vinclu. Zilele lui Preda in Soseaua Stefan cel Mare sint insa numarate, conform unor surse din cadrul clubului. Acelasi surse vorbesc de o retrogradare a fundasului Vali Nastase la echipa de tineret-rezerve pentru meciul cu Universitatea Craiova. "Comisarul" Moldovan se specializeaza la italiana Echipa nationala de tineret a Romaniei disputa azi, de la ora 17.00, pe stadionul "Cotroceni", o partida amicala de fotbal impotriva Italiei. Antrenorii Ion Moldovan si Francesco Rocca vor folosi jucatori care sint aspiranti la un tricou in reprezentativele "mici", care se afla in aceeasi grupa de calificare la Campionatul European din 2002, urmatoarea partida oficiala fiind programata chiar cu Italia, la Bucuresti, in martie 2001. De altfel, "Comisarul" nici n-ar putea sa alinieze prima echipa, fiindca jucatorii cei mai valorosi, Niculae, Codrea, Mara, Neaga si Dolha, au intrat deja in vederile lui Ladislau Bölöni pentru nationala de seniori. Dupa reunirea de duminica, Moldovan a renuntat la Tiberiu Ghioane, accidentat, in timp ce Razvan Rat este incert. Antrenorul roman isi doreste un rezultat bun, asemenea celui obtinut in meciul oficial, disputat in toamna acestui an, cind nationala "mica" a terminat la egalitate, 1-1, cu Italia. BOGDAN GHEORGHE "Raducioiu" va petrece o zi la cazarma FC Dinamo a organizat ieri, la sediul clubului, un concurs de sosii ale fotbalistilor pregatiti de Cornel Dinu. Au participat peste 20 de persoane, insa numai sapte dintre ele au cistigat premiul constind intr-un echipament de joc complet al "ciinilor rosii", un album cu fotografii, un tricou cu chipul jucatorului si o zi la Saftica linga toti fotbalistii dinamovisti. Sosia lui Florin Raducioiu se numeste Razvan Ene Adrian, are 30 de ani si este din Ialomita. "Mi se spune mereu ca seman cu Raducioiu. In timpul armatei am constatat prima oara acest lucru", a spus Razvan. O alta asemanare izbitoare este aceea intre Florin Cernat si Alexandru Botei. Originar din Alba Iulia, acesta are 19 ani si a avut neplaceri cind s-a deplasat la Medias pentru partida Gaz Metan - Dinamo. "Mi-au strigat aia prin tribuna ca sint un tradator fiindca am plecat de la Galati. Am incercat sa le explic ca nu sint eu, dar degeaba", a declarat "Diamantul 2", nemultumit de randamentul lui Florin Cernat, in ultima vreme. DANIEL NAZARE Cupa Mondiala de fotbal din 2002, in pericol din cauza difenililor policlorinati si a dioxinelor Japonia, tara care va gazdui, alaturi de Coreea de Sud, turneul final al Cupei Mondiale din 2002, are mari probleme generate de gradul ridicat de poluare a mediului inconjurator. Un grup de cercetatori ai mediului au detectat in solul din incinta arenei "Yokohama International Sports Stadium" un praf toxic care contine cantitati foarte mari de dioxine si difenili policlorinati, substante cunoscute ca avind actiuni cancerigene. Ca atare, oamenii de stiinta au cerut decontaminarea imediata a stadionului din Yokohama. Yasuji Shimizu, un purtator de cuvint al unei agentii de supraveghere a mediului (SYS Citizen's Enviromental Survey Team), a declarat ca "situatia este foarte grava si sintem foarte ingrijorati de faptul ca turneul final din 2002 se va disputa in aceasta arie contaminata. Nu putem accepta apropierea acestui eveniment fara sa luam suficiente masuri de protectie a mediului. Exista riscul de imbolnavire a cetatenilor acestei comunitati si a oaspetilor care vor veni pentru Cupa Mondiala". Expertii au apreciat ca aceasta contaminare a fost cauzata de depozitarea ilegala a unor reziduuri industriale vreme de 30 de ani. MARGARIT BANUTA Sortii au decis sferturile de finala ale Cupei Romaniei la fotbal Dinamo si Rapid se ciocnesc la infinit Impinse de la spate de mina perfida a hazardului, Dinamo si Rapid vor fi nevoite sa se infrunte pe 29 noiembrie in sferturile de finala ale Cupei Romaniei-Tuborg la fotbal. Pusa in scena ieri la sediul FRF, tragerea la sorti a partenerilor pentru "ruleta ruseasca" a produs rumoare in rindul celor prezenti, care ar fi preferat, totusi, "traditionala" stratagema cu bilele calde, menita sa evite eventuale intilniri de gradul III nedorite acum. Cele patru partide din "sferturile" Cupei sint programate miercuri, 29 noiembrie, de la ora 13.00, si se vor disputa pe terenuri neutre. Este foarte posibil, totusi, ca derby-ul Rapid-Dinamo sa fie reprogramat pentru ora 16.00, la solicitarea TVR, care doreste sa-l transmita in direct. Cacovean l-a pacalitpe Goicea Liderii echipelor care se vor infrunta intr-un adevarat derby, Steaua si Petrolul, au pozat frumos in fata fotoreporterilor si a cameramanilor. Dupa ce s-au imbratisat, Cornel Cacovean si Eugen Goicea au dat repede citeva telefoane. Ca reprezentant al clubului organizator, Goicea a lansat trei propuneri: Tirgoviste, Pitesti sau Buzau. Dupa cinci minute, a venit si raspunsul Stelei, care a ales a doua varianta. "Am fi mers la Buzau, ca doar acolo am batut de fiecare data. Dar, ca sa va dam si voua o sansa, am decis sa mergem la Pitesti. Sa-ti spun si de ce: ultima etapa jucam la FC Arges, asa ca n-are rost sa mai schimbam terenul", i-a spus, zimbind, Cacovean lui Goicea, care, sesizind rapid micul avantaj pe care si l-a asigurat Steaua, a vrut sa ofere o alta varianta, motivind ca n-ar fi normal ca adversarii sa aiba de surmontat handicapul publicului. Dupa acest dialog, cei doi au plecat sa parafeze intelegerea. "Mi-e frica de fanfara" Daca Adi Pigulea a plecat mai repede din sala, Paul Cazan a mai ramas, devenind tinta unor ironii lansate in ritm de mitraliera. "Mai bine jucati la Pro Rapid, ca la citi spectatori aveti si unii, si altii, e perfect". "Sau mai bine pe Girueta, sa nu mai dati bani pe motorina pina acolo", a replicat Dinu Gheorghe, adaugind: "Va luati gentile cu echipament in spate si, gata, la meci". "De ce nu jucati chiar in Cotroceni, ca sinteti ca acasa?". Zimbind, Cazan a raspuns: "Pe Cotroceni, nu, ca mi-e frica de fanfara". Propunerile au continuat sa curga, printre terenurile amintite fiind "Aversa", "Mecanica Fina", "Icar" si chiar sala "Infratirea intre popoare". Obiectivele Petrolului: Cupa si campionatul Inainte de a parasi sala de festivitati, Eugen Goicea a fost asaltat de reporteri. "Nu e cea mai comoda tragere la sorti. Steaua e o echipa deosebita. Va fi un meci extrem de interesant. Oricum, eu am incredere in echipa mea", a spus directorul general al Petrolului. Intrebat daca e adevarat ca noul obiectiv al echipei sale este cistigarea Cupei Romaniei si titlul de campioana, Goicea a raspuns malitios ca "ne-am propus asta inca de la inceputul campionatului, in special pentru a-i enerva pe cei care anticipau ca Petrolul va face doar cinci puncte in campionat". Chihaia: "Noi sintem pata de culoare" Romeo Chihaia, directorul general al "studentilor", s-a declarat multumit de tragerea la sorti. "Putea fi si mai rau. Sportul reprezinta in acest sezon pata de culoare a competitiei, sintem o echipa mica ajunsa intr-o faza superioara. Acum, ca mai sint doua tururi pina la finala, am inceput sa ne facem si noi calcule. Dorim sa facem o figura frumoasa, sa ne promovam jucatorii. Referitor la partida cu Otelul, Sportul Studentesc are sansa sa. Ei sint favoriti pentru ca au experienta. Noi avem o echipa tinara si de mare valoare". "Vama" vorbeste despre un sezon ratat Dinu Gheorghe, zis "Vama", directorul executiv al giulestenilor, a ezitat initial sa dea declaratii, pentru ca pina la urma sa accepte la insistentele presei. "Este un meci interesant. Derby adevarat... Sint doua echipe care vor cauta sa se reabiliteze pentru tot acest sezon ratat". Intrebat daca Rapid are un avantaj in urma faptului ca Dinamo trece printr-o criza de forma, "Vama" a replicat spontan: "Dar ce, noi sintem intr-o perioada mai fasta?" Stoenescu a vrut sa discute intii cu seful Nerabdarea oficialilor rapidisti de a parafa cu Dinamo intelegerea asupra terenului a generat un moment tensionat intre Dinu-"Vama" si Mircea Stoenescu. "Hai, dom'le, sa semnam o data pentru «23» (n.r. - stadionul "Lia Manoliu")", l-a imboldit rapidistul pe Stoenescu, la citeva minute dupa tragerea la sorti. Scos din sarite de insistentele interlocutorului, dar si de faptul ca nu reusea sa-l "prinda" pe Nicolae Badea la telefonul mobil, dinamovistul a rabufnit: "Stai putin... Adica, nu-mi dai voie sa vorbesc cu seful meu?" "Care sef?", a venit intrebarea ironica a lui "Vama". "Cum care, Badea! Trebuie sa-i spun cu cine am cazut...". Bölöni era nelamurit Sosit degraba in sala unde s-a efectuat tragerea la sorti, selectionerul Bölöni a ocupat un loc marginas, alaturi de un grup de ziaristi. Atunci cind Adalbert Kassai, secretarul general al FRF, a citat din regulament, informind ca prima echipa extrasa din urna este organizatoare, Loti s-a aratat nedumerit, intrebind: "Care este diferenta dintre cele doua echipe, daca tot se joaca pe teren neutru?". Aflat linga antrenor, Ionel Stoica, de la TVR, l-a lamurit pe acesta ca echipele organizatoare primesc incasarile de pe bilete si de la drepturile de televiziune. Acestea din urma au fost acontate insa de FRF, care le-a vindut postului national de televiziune pentru intreaga competitie. Grupaj realizat de HORIA HASNAS MATEI UDREA Sferturile de finala ale Cupei Romaniei FC NATIONAL-ROCAR Stadionul "Rapid" RAPID-DINAMO Stadionul "Lia Manoliu" PETROLUL-STEAUA Pitesti SPORTUL STUDENTESC-OTELUL Buzau Sirbii sosesc azi la Bucuresti Prodan are "o foame teribila de meciuri" Loti Bölöni, antrenorul echipei nationale de fotbal, s-a intilnit ieri dupa-amiaza, la sediul FRF, cu 13 dintre cei 18 jucatori convocati pentru partida amicala de miine, cu Iugoslavia. "Am discutat cu baietii care au venit si le-am spus ca-i asteapta o responsabilitate foarte mare", a declarat selectionerul. Bölöni a precizat ca a renuntat la Chivu, pe care Ajax a refuzat sa-l lase la lot. Convocat la prima actiune internationala dupa doi ani de pauza, Prodan a anuntat ca are "o foame teribila de meciuri". Debutantul Barcauan a mentionat ca nu s-a gindit niciodata ca va fi convocat la nationala, iar Alin Stoica crede ca revenirea sa la lot, dupa doi ani si jumatate, se datoreaza evolutiilor din Liga Campionilor. "Evolutiile de la Elche l-au obligat pe selectioner sa ma ia in calcul", a opinat si Dennis Serban, revenit la lot dupa mai bine de un an. Echipa Iugoslaviei soseste la Bucuresti astazi.(M.U.) 