 Selectioner cu mina de fier Gica Hagi a cerut ca toate reprezentativele Romaniei sa foloseasca aceeasi tactica de joc! Numit in functia de antrenor al echipei nationale de fotbal a Romaniei, Gica Hagi si-a inceput in tromba munca la cirma "tricolorilor". "Regele" le-a cerut colaboratorilor sai, antrenorii celorlalte reprezentative ale Romaniei, sa foloseasca aceeasi asezare tactica precum cea a nationalei mari! Hagi doreste sa detina controlul absolut asupra tuturor selectionatelor, actionind mai degraba ca un director tehnic decit ca un antrenor principal, rolul lui Emeric Ienei parind astfel doar unul decorativ. "Daca veti folosi aceeasi tactica de joc ca si la nationala mare, acomodarea jucatorilor tineri cu rigorile primei reprezentative se va face mult mai usor", le-a spus selectionerul tehnicienilor. Ion Moldovan, antrenorul nationalei de tineret, a confirmat ieri existenta discutiilor purtate in acest sens cu cel mai valoros produs al fotbalului romanesc. "Gica vrea sa aiba controlul asupra tuturor echipelor si mi se pare normal acest lucru. Incearca sa-si faca munca mai usoara", a declarat "Comisarul", care, in urma cu o saptamina, si-a scos ghipsul de la gamba piciorului drept, locul unde, acum doua luni, a suferit o fractura de tibie si peroneu. DANIEL CONTESCU O blonda misterioasa i-a sucit mintile lui Chivu Scurta vacanta fotbalistica de la sfirsitul sezonului competitional 2000 - 2001 l-a gasit pe internationalul roman Cristian Chivu la Timisoara. El a participat, de altfel, in urma cu putin timp, la cununia lui Cosmin Contra, colegul sau de la echipa nationala. Chivu a venit neinsotit la nunta, dar pe tot parcursul mesei festive de la complexul Continental a trebuit sa faca fata valului de admiratoare. Tinarul fotbalist, unul dintre cei mai vinati barbati din Romania, n-a mai stiut pe unde sa se ascunda ca sa scape de asaltul si privirile pofticioase ale fetelor. Innebunite de placerea de a avea macar un autograf de la Cristi, fetele si-au oferit sutienele si chiar sinii pentru o semnatura! Ca sa mai poata respira, capitanul echipei nationale a luat camera de filmat a celor de la PRO TV, singura televiziune acceptata sa ia imagini de la nunta lui Contra, filmind citeva minute bune pentru trustul lui Sirbu. Apoi a trecut pe la pupitrul muzical pe post de D.J., dimineata prinzindu-l tot in compania fetelor. Desi nu a dansat aproape deloc, Chivu s-a intretinut mai mult timp cu o blonda superba. De altfel, cind a zarit-o pentru prima data, fotbalistul s-a luat cu miinile de cap. Inarmata cu un balon rosu in forma de inima, blonda l-a fermecat pe Cristi pentru ca nu i-a cerut nimic. Ei au stat impreuna vreo zece minute, retrasi intr-un coltisor, dar ramine o enigma ce si-au spus unul altuia. Numele frumoasei blonde care l-a fermecat pe Chivu este deocamdata secret. SERGIU MIAT Ion Marin: "Cea mai importanta provocare a carierei" "Sapaliga" n-are pretentia sa i se spuna Mister "Numirea in functia de antrenor principal la Dinamo reprezinta pentru mine cea mai importanta provocare a carierei", a marturisit ieri Ion Marin. "Sapaliga" amina sa dea un verdict despre potentialul echipei: "In perioada de pregatiri, toata lumea zice ca a lucrat bine, insa la ora meciurilor apar destule surprize, asa ca, daca e sa spun ceva, voi spune doar banalitati. Ionut Lupescu va juca acolo unde va fi nevoie. Cit despre plecarea lui Niculae si a lui Mara, nu pot sa zic decit ca in locul lor au fost adusi alti jucatori. Ramine de vazut si ce randament vor avea acestia". Marin nu a dorit sa comenteze despartirile de fundasii Gica Mihali si Daniel Florea, surse din apropierea conducerii tehnice dind insa de inteles ca acestea s-au facut peste capul "principalului". Referindu-se la conlucrarea cu Cornel Dinu, Marin mentioneaza ca este una excelenta. Noul antrenor principal al "ros-albilor" nu are pretentia ca jucatorii sa i se adreseze intr-un anumit fel pe parcursul antrenamentelor. "Imi spun nea Marin. Nu trebuie sa-mi zica Mister sau mai stiu eu cum. Cit despre porecla "Sapaliga", ea nu ma deranjeaza. Traiesc de atitia ani cu ea, incit ar fi chiar culmea sa ma supere". DANIEL CONTESCU Fotbal pe telefonul mobil! Pentru prima oara in istorie, meciurile dintr-un campionat de fotbal vor fi difuzate, incepind din toamna, pe telefoanele mobile. Senzationala realizare, echivalenta cu o revolutie in telecomunicatii, apartine francezilor, mai precis firmei de telefonie mobila Orange, filiala France Telecom, care va difuza imagini si informatii de la meciurile din prima divizie pe reteaua mobila UMTS, din generatia a treia. Reprezentantii Orange au batut deja palma cu 14 dintre cele 18 cluburi din prima liga, precum si cu Caen, Creteil, Nancy si Strasbourg, din cea de-a doua divizie. Abonatii la reteaua Orange vor putea urmari rezumatele partidelor si golurile inscrise, ca si interviuri cu jucatorii. (M.U.) Fotbalistii Ceahlaului nu inteleg de ce se pling rapidistii "Antrenamentele cu Hizo sint vrajeala fata de metodele lui Halagian" Fotbalistii echipei Ceahlaul Piatra-Neamt s-au declarat surprinsi de lamentarile jucatorilor de la Rapid, in ceea ce priveste programul dur de antrenamente impus de tehnicianul Viorel Hizo. "Daca ei se vaita dupa doar doua antrenamente, noi ce sa mai zicem? Am trait intr-o astfel de presiune vreme de doua sezoane. Jucatorii de la echipele din Bucuresti sint mai comozi, boemi chiar. Noi, cei din provincie, ne-am invatat cu greul. Suportam mai usor astfel de antrenori. Intr-o iarna, n-am mers la munte din cauza problemelor emotionale ale lui nea Vio, dar tot ne-a pus sa fugim ca iepurii prin cantonament. Antrenamentele lui Hizo sint vrajeala fata de metodele lui Halagian. La un moment dat, pe cind era Hizo la Ceahlaul, exista o lista semnata de 11 jucatori pe care am inaintat-o presedintelui Stefan. Ceream sa ne lase sa plecam. Nu mai suportam presiunea! Pur si simplu, ne venea sa ne luam cimpii, ca nu mai era de trait. Aceeasi perspectiva o au si cei de la Rapid", ne-a declarat ieri, sub protectia anonimatului, unul dintre jucatorii de baza din lotul nemtenilor. (D.C.) "Schumi" ii sufla-n ceafa lui Prost Caravana Formulei 1 poposeste in acest weekend in Marea Britanie, circuitul de la Silverstone gazduind cea de-a XI-a etapa de Campionat Mondial. Cursa britanica este foarte importanta pentru Michael Schumacher, acesta aflindu-se in acest moment la o singura victorie de recordul lui Alain Prost (51 de succese), stabilit in urma cu 8 ani. Sezonul 2001 a fost unul destul de lejer pentru Michael. 6 victorii in 10 curse disputate si un singur abandon, la Imola, l-au adus in postura de lider al clasamentului general, la 31 de puncte de urmaritorul sau, David Coulthard. Scotianul n-a mai cistigat o cursa de la Marele Premiu al Austriei. Necazurile din ultimele patru curse l-au indepartat decisiv pe pilotul de la McLaren-Mercedes de titlu. Pentru viitor, Formula 1 are nevoie de un adversar serios pentru Schumacher senior, cu atit mai mult cu cit acesta si-a prelungit contractul cu Ferrari pina in 2004, iar performantele tehnice reusite de scuderia de la Maranello sint in continua crestere. Acest weekend este cu totul special pentru Ferrari. In urma cu 50 de ani, Froilan Gonzales, numit si "Taurul din Pampas", a reusit sa obtina pentru Enzo Ferrari primul succes in Formula 1, la Silverstone, pe un Ferrari 375. IULIAN ICHIM Cristi Vlad are o placa metalica in corp Robocop Cristian Vlad, jucator la FC Arges, a fost prezent, ieri dimineata, la Spitalul Universitar din Bucuresti pentru a fi supus unui examen de rezonanta magnetica la glezna stinga. Vlad a suferit o accidentare stupida in ultima etapa de campionat, pe cind evolua la Otelul Galati. Vacanta sa a fost sacrificata in favoarea unui tratament la Cimpina, sub supravegherea lui Decebal Mehedinti. Impreuna cu doctorul Dragos Serb, de la FC Arges, care ne-a declarat ca fotbalistul este complet refacut, "Pocaitul" urma sa fie supus unui ultim examen care sa-i linisteasca pe conducatorii gruparii din Trivale, care s-au decis sa-l cumpere, in aceasta vara, de la Dinamo. Accidentat la clavicula dreapta, in urma cu patru ani, in corpul lui Cristi Vlad a fost implantata insa o placa metalica, din cauza careia analiza nucleara a fost practic imposibila. Singura satisfactie a fotbalistului a fost aceea ca, aflat pe culoarele spitalului bucurestean, a avut ocazia la un moment dat sa de-a nas cu celebrul medic Sorin Oprescu, Vlad fiind un mare admirator al acestuia. "Pe el l-am votat, nu pe Basescu, dar n-a fost sa fie", ne-a relatat fotbalistul. ADI DOBRE Flick-flack Patrulater pe "Lia Manoliu" Stadionul "Lia Manoliu" din Capitala va gazdui, in perioada 14-18 iulie, un turneu international de fotbal, organizat de Dinamo Bucuresti si societatea "Sports Academy" din Brasov. Vor participa formatiile St. Etienne (Franta), Zamalek Cairo si Ismaillia (Egipt), dar si gruparea din Soseaua Stefan cel Mare. Astazi, St. Etienne va intilni formatia Zamalek, de la ora 18.30, iar Dinamo va da piept cu Ismaillia, de la ora 20.30. Din cele trei invitate de onoare, cea mai cunoscuta este St. Etienne, de zece ori campioana in Hexagon, insa retrogradata la finalul sezonului din prima liga. De altfel, francezii vor disputa miercurea viitoare o partida amicala si cu FC Brasov, echipa care a revenit dupa 27 de ani intr-o competitie europeana. (D.N.) Edward, printre dune Fotbalistul Edward Iordanescu, fiul celui mai bun roman al secolului trecut, se pregateste sa paraseasca Romania pentru a evolua, incepind din aceasta vara, la echipa pregatita de tatal sau, Al Ain (Emiratele Arabe Unite). Dupa doua experiente nefericite cu Rapid si Rocar, Edi spera sa-si gaseasca linistea pe tarim arab, acolo unde va pleca peste numai sase zile. In ultima perioada, el se antreneaza de unul singur, alergind in fiecare seara, timp de o ora, prin Parcul Herastrau, si frecventeaza o sala de forta din Bucuresti. In ultima saptamina, noua conducere tehnica a Rocarului s-a interesat de situatia sa pentru a-i propune o noua colaborare. Cum plecarea la Al Ain este iminenta, iar contractul cu gruparea araba este ca si parafat, Iordanescu-junior a fost nevoit sa refuze. (A.D.) Club de fotbal cumparat cu o lira sterlina! Clubul galez Swansea City, care activeaza in liga a treia a fotbalului englez, a fost cumparat ziele trecute de Mike Lewis in schimbul sumei de ... o lira sterlina (41.074 de lei la cursul zilei)! Noul proprietar, care detine 99 la suta din actiuni, si-a luat angajamentul sa achite si datoriile clubului, care se ridica la un milion de dolari. Swansea a retrogradat la finele stagiunii trecute din liga a doua, insa, la sfirsitul anilor '70, a evoluat pe prima scena a fotbalului din Albion. "Inca din februarie cautam un cumparator. Tin foarte mult la acest club si de aceea am decis sa-l vind pentru numai o lira sterlina. Am pus insa conditia ca noul proprietar sa preia si datoriile existente in acest moment", a declarat fostul patron de la Swansea, Neil McClure. (S.T.) Romania-Haiti 3-2 (2-2) Reprezentativa de fotbal a Romaniei a invins Haiti cu 3-2 (2-2), in primul meci de la Jocurile Francofoniei, partida disputata joi in localitatea canadiana Ottawa. Formatia "tricolora", alcatuita din jucatori sub 23 de ani, s-a impus multumita golurilor inscrise de Vladut Munteanu (din penalty), Razvan Rat si Stefan Vigariu. Antrenorii Nicolae Manea si Zoltan Iasko au utilizat urmatoarea garnitura: Stanca - Croitoru, Tamas, Ionila, Rada, Rat - V. Munteanu, Suleap, Gheorghe - Vigariu, Bratu. Au mai intrat Sorin Cernat si Manea. Urmatorul joc al Romaniei este programat miine, cu Burkina Faso. (M.U.) [21][pl.dll?rid=expresro] 