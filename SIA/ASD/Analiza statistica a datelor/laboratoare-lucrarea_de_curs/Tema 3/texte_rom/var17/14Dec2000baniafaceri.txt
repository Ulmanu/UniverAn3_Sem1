 Sistemul bancar unguresc a cistigat increderea romanilor Aradenii cred ca depozitele constituite in tara vecina sint "beton" Pozitionarea judetului Arad la intrarea, prin Ungaria, in Europa, cu cele trei vami rutiere si una feroviara spre tara vecina, conduce la fenomene economice interesante. Pe fondul declinului economiei romanesti, aradenii ajung sa gaseasca atractive ofertele de pe piata maghiara. Bancile unguresti, mai ales, trezesc interesul celor care doresc sa-si protejeze economiile intr-un mod avantajos. Chiar si schimbul de valuta la negru este mai profitabil via Ungaria, decit direct pe piata neagra aradeana. Forintul bate leul Inainte de revolutie, leul era o tinta dorita pentru forintul. Moneda noastra nationala era de doua ori mai puternica decit forintul unguresc. Dupa mai bine de zece ani, situatia s-a degradat dramatic pentru bietul leu. Astazi, la negru, in Arad un forint este cumparat cu 82 sau 83 lei si este vindut cu 85 sau chiar 87 lei. Practic, dealerii de pe piata neagra a valutei care lucreaza in Ungaria cistiga la 100 marci 100 forinti, schimbind leii in marci in Romania, apoi marcile in forinti in Ungaria, la un curs de 133 sau 134 forinti pentru o marca. Forintii sint revinduti apoi in Romania cu 85 sau chiar 87 de lei, in zona Curtici. Practic, dupa cum ne-a explicat un "specialist" al pietei negre din Arad, cei care intra in afacere cistiga, la o cifra de afaceri de 10 milioane forinti pe saptamina, 15-20 milioane lei, adica 1,50 sau 2 lei pe forint. Riscurile sint insa si ele pe masura. Incepind cu riscul in vama, la scoaterea marcilor, apoi la schimb in pietele unguresti si din nou, la intoarcere, in Romania. Dar profitul merita riscul. OTP protejeaza si economiile romanilor Desi au fost si in Ungaria cazuri de banci care au oferit dobinzi mari, caz"nd apoi, la ora actuala s-a conturat un sistem de banci sigure, care ofera incredere depunatorilor. La loc de cinste este OTP, similara CEC-ului nostru, care are filiale si sucursale in toate localitatile mai rasarite. In general, dobinzile oferite de banci sint in jur de 10 procente, la o cifra oficiala a inflatiei de 9 procente. Cetatenii romani pot deschide conturi de depozit la bancile unguresti. Ileana C. din Arad s-a specializat, in ultimii ani, "n sisteme de distributie de produse gen Zepter, Oriflame etc., precum si in asigurari, intrate pe piata romaneasca via Ungaria. Dealerii din retele, spune Ileana, au fost atent selectionati. Ei au fost obligati sa deschida conturi in banci unguresti, unde au primit banii pentru contractele incheiate in Romania. La inceput, Ileana s-a revoltat. Apoi, cind conturile au inceput sa se umfle cu bani iar pe piata romaneasca bancara problemele s-au acutizat, a inteles ca a tras un loz mare. Banii ei sint in siguranta in Ungaria. Ioan B., din Arad, si-a deschis cont la Gyula, prima localitate maghiara dupa iesirea din Romania pe la Varsand. Oras balnear, in Gyula traieste si o comunitate romana puternica. "Acolo am si ocazia sa ma pot intelege pe strada in romaneste cu lumea. In plus, la restaurante, hoteluri si magazine sint si inscriptii pentru romani", explica Ioan de ce a ales acest oras. El trece cu banii schimbati in marci, pe care le schimba in forinti la casele de schimb din Ungaria. "La negru, cursul este ceva mai bun, dar nu am incredere in bisnitari si, in plus, daca te prind politistii lor, ai probleme, ca aia nu stiu de discutii si tocmeala", povesteste Ioan. Forintii sint depusi apoi in banca, unde sint in siguranta. Romanii cauta case in Ungaria Un fenomen tot mai intilnit in ultimii ani este cel al romanilor care cauta sa cumpere terenuri sau case in localitatile unguresti de linga frontiera cu Romania. O casa poate fi cumparata cu citeva mii de marci. Pentru zona estica a Ungariei, care are probleme cu ocuparea fortei de munca, afluxul de bani din Romania poate crea locuri de munca pentru cei care pot ingriji casele sau terenurile. Pentru romani, explicatia este mai simpla. O proprietate imobiliara poate deveni, in opinia unora, si un prim pas spre obtinerea de acte de identitate, inclusiv pasapoarte unguresti, care ar rezolva problema vizelor pentru cel in cauza, care poate beneficia de dreptul de a calatori liber, drept pe care il are orice cetatean maghiar. SORIN TROCAN Romanii pot deschide depozite in Ungaria Intr-adevar, legislatia ungara nu-i impiedica pe cetatenii romani sa deschida conturi personale la bancile comerciale din Ungaria, reciproca fiind valabila, ne-a declarat Janos Halasz, consilierul comercial al Ungariei in Romania. "Legislatia care reglementeaza circulatia banilor a devenit in ambele state mai permisiva, in armonie cu recomandarile Uniunii Europene. Evident, bancile au reguli stricte cind e vorba de spalari de bani, de posibile depozite ale structurilor banuite a fi mafiote", a spus Halasz. Insa, fiecare cetatean trebuie sa respecte limite maxime de valute pe care le poate scoate din tara sa, a adaugat Halasz. Si invers, "exista cetateni unguri care au conturi in bancile din Romania, si nu e nimic ilegal in asta, e un liberalism conform pregatirilor pentru aderare in cadrul limitelor legale", a observat atasatul comercial. "Pe de alta parte, trebuie sa remarcam ca dobinzile practicate depozitelor in valute sint aproape similare in cele doua tari si este o problema individuala in functie de optiunile fiecaruia", a spus consilierul comercial al Ungariei in Romania. Cumpararea de imobile nu da automat cetatenie In ceea ce priveste posibilitatea cumpararii unor imobile in Ungaria de catre cetateni romani, consilierul comercial al Ungariei la Bucuresti ne-a declarat ca nu exista reglementare care sa interzica acest lucru. "Desi au fost incercari de a ingradi dreptul cetatenilor straini de a cumpara imobile in Ungaria, acum problema s-a liberalizat, potrivit normelor europene, si acest lucru este posibil. La fel ca in Romania, nu se pot cumpara terenuri". Totusi, "proprietatea unui imobil nu este o garantie atomata pentru obtinerea cetateniei", a observat Halasz. "Poate fi, eventual, un argument in plus pentru obtinerea permisului de sedere, aratind o situatie economica stabila, dar Romania este un stat care, ca si Ungaria, candideaza la aderarea in UE, in plus, e membra a CEFTA si nu exista restrictionari in acest sens", a spus consilierul comercial al Ungariei. LIDIA MOISE Depunerile romanesti, limitate de o "politica bancara precauta" Existenta conturilor apartinind unor cetateni straini, inclusiv romani, in bancile ungare ne-a fost confirmata de surse din sistemul bancar maghiar, care au precizat, referitor la conturile deschise de deponentii romani, ca ponderea conturilor detinute de firme romanesti este mult mai mai mica in raport cu cea a conturilor de economii. Aceleasi surse au subliniat ca, pe ansamblul sistemului bancar ungar, numarul mare de depuneri ale romanilor nu are proportiile unui fenomen, data fiind "politica bancara precauta" a institutiilor financiare maghiare. Cu privire la faptul ca Banca OTP atrage cel mai mare numar de depuneri ale cetatenilor romani care aleg sa-si pastreze economiile in Ungaria, acest fapt este explicabil, potrivit surselor ungare, prin faptul ca OTP este cea mai mare banca din tara vecina, detinind 25% din capitalul bancar ungar si controlind aproximativ 50% din volumul operatiunilor bancare din Ungaria. (K.A.) La BRD, depozitele clientelei au crescut cu 48% Ultima sedinta a Consiliului de Administratie al Bancii Romane pentru Dezvoltare Groupe Societe Generale a relevat o crestere a depozitelor clientelei cu 48% fata de decembrie 1999, un ritm net superior inflatiei. Totodata, cifra de afaceri a bancii pe primele 10 luni ale anului a crescut in termeni reali cu 11% fata de aceeasi perioada a anului precedent. Profitul net al BRD la 31 octombrie 2000 a fost de 1.100 miliarde lei, mizindu-se pe un profit net de 1.300 miliarde lei la sfirsitul anului. Proiectul de buget pentru 2001 aprobat in sedinta Consiliului de Administratie al BRD va fi supus validarii AGA . (G.T.) Alianta pe piata telefoniei mobile: GlobalNET si Mobil Rom string rindurile in fata concurentei Companiile GlobalNET - Avenir Telecom Romania si Mobil Rom au anuntat ieri incheierea unui parteneriat centrat pe distribuirea si service-ul Dialog si Alo. Alianta intre GlobatNET si Mobil Rom reuneste doua forte din piata telefoniei mobile din Romania, a spus Liviu Nistoran, presedintele GlobalNET. Intr-adevar, GlobalNET domina piata distributiei de terminale si accesorii, iar Mobil Rom opereaza reteaua de telefonie mobila Dialog, care deserveste peste 92% din populatia Romaniei, practic cel mai mare grad de acoperire GSM. Impreuna, GlobalNET si Mobil Rom vor articula o strategie de marketing care se va adresa unei piete consolidate, de peste doua milioane de clienti, a spus Sorin Manea, director de vinzari si marketing al GlobalNET. "In esenta alianta a debutat deja cu un program de promovare a unei oferte complexe, care include terminale de cea mai buna calitate, la cel mai bun pret, asociate cu serviciile Dialog, cele mai competitive din piata", a adaugat presedintele GlobalNET. Initial companie cu capital romanesc, GlobalNET a fuzionat in decembrie 1999 cu grupul multinational Avenir Telecom International, lider in piata franceza a tehnologiei informatiei, care a capitalizat compania si a investit pina acum un milion de dolari in dezvoltarea activitatii. In urma investitiilor, GlobalNET Avenir Telecom Romania opereaza o retea de peste 15 magazine specializate si coordoneaza peste 200 de dealeri si reselleri permanenti. Strategia de dezvoltare pentru anul viitor pleaca de la intentia de a investi inca un milion de dolari, ceea ce va mari cifra de afaceri a companiei, estimata in acest an la peste 10 milioane lei, a spus Nistoran. De altfel, "in domeniul comunicatiilor s-au facut cele mai mari investitii din Romania", a mai afirmat acesta. LIDIA MOISE FMI confirma "radiografia" economica a lui Isarescu Purtatorul de cuvint al guvernului, Gabriela Vrinceanu-Firea, a anuntat, ieri, ca ultimul raport al Fondului Monetar International asupra evolutiei economiei romanesti, primit in urma cu doua zile de executivul de la Bucuresti, seamana "ca doua picaturi de apa" cu scrisoarea trimisa de premierul Mugur Isarescu catre Uniunea Europeana si FMI. "Raportul FMI repeta radiografia realizata, in urma cu o saptamina, de cabinetul Isarescu si de premierul in functie", a declarat Firea. Ea a precizat ca documentul organismului financiar international scoate in evidenta, ca si scrisoarea primului-ministru, aceleasi reusite ale economiei romanesti inregistrate pe parcursul acestui an (cresterea cu doua procente a Produsului Intern Brut si cresterea exporturilor intr-un an electoral), dar si aceleasi doua mari nereusite ale actualei guvernari - reducerea arieratelor si stoparea inflatiei. Proiectul bugetului pentru anul 2001, pe care guvernul urmeaza sa-l discute in cadrul sedintei de astazi, va fi elaborat tinind seama de recomandarile facute de la Washington, in cadrul ultimului raport FMI. Acest raport va fi, practic, ultima sarcina a actualului cabinet. "El nu este litera de Evanghelie pentru cabinetul Nastase, ci este modul nostru de a ne face datoria pina la capat, pentru ca nu putem accepta ca schimbul de putere sa se faca dupa o pauza administrativa", a aratat purtatorul de cuvint al guvernului. OANA PATRAULESCU LukOil ieftineste carburantul Compania LukOil Romania a anuntat ieri reducerea preturilor produselor petroliere la poarta rafinariei, cu ocazia Sarbatorilor de iarna. Astfel, benzina Premium se ieftineste cu 14,6%, benzina Premium Plus - cu 14,3%, benzina fara plumb cu 5,3%, benzina fara plumb Plus - cu 5,2%, iar motorina - cu 5,8%. Automobile Dacia este multumita: Piesele de schimb nu mai sint a cincea roata la caruta Conducerea societatii Automobile Dacia apreciaza ca noile reglementari privind productia, importul si comercializarea pieselor de schimb si a echipamentelor auto sint de natura sa-i multumeasca pe cei 1,7 milioane de posesori de autoturisme Dacia. Potrivit unei hotariri a guvernului publicata acum trei zile in "Monitorul Oficial", piesele de schimb, altele decit cele pe care constructorul le declara piese de origine, vor trebui certificate sau omologate de catre Registrul Auto Roman. Piesele de schimb vor trebui sa fie insotite de documente de conformitate si sa fie garantate potrivit normelor legale. Reprezentantii societatii Automobile Dacia au aratat ca, in lipsa unor reglementari de acest gen, posesorii de autoturisme marca Dacia au putut cumpara din magazine piese de schimb, echipamente si materiale auto de calitate proasta, fara nici o certificare sau omologare, fabricate de producatori neagreati de constructorul de automobile. Mai mult, profitind de unele prevederi ale legii extrem de permisive, unii comercianti si-au procurat certificate de conformitate emise de organisme neacreditate, care nu se bazeaza pe o analiza tehnica serioasa a documentatiei de executie elaborata de constructorul de automobile si nici pe teste si incercari. In plus, in Romania s-au importat si comercializat la preturi modice echipamente si piese de schimb auto contrafacute sau uzate, care nu respecta conditiile fundamentale specifice automobilelor respective. NICOLETA BURTAN Noua romani din zece au auzit de impozitul pe venitul global Harald Zalauf, directorul general al companiei Media Consult GmbH, care se ocupa de promovarea implementarii impozitului pe venitul global, a declarat ieri ca la ora actuala marea majoritate a romanilor adulti au cunostinta despre noul sistem de impozitare. Conform unui sondaj realizat intre 27 si 30 noiembrie a.c., pe un esantion reprezentativ de 1.212 persoane (51% femei si 49% barbati), a rezultat ca 89,3% din romanii adulti au auzit de impozitul pe venitul global. Din segmentul celor care au auzit de acest impozit, 78,1% au declarat ca sint informati si 11,2% - neinformati. Sursele de informare au fost televiziunea (67,7%), presa scrisa (18,9%), radioul (16,4%), angajatorii (13,3%) si organele fiscale teritoriale (11,3%). In ceea ce priveste categoriile de venituri care se impoziteaza, 86% din respondenti au declarat ca au auzit de "veniturile salariale", 74,3% - de "veniturile din activitati independente", 62,1% - de "pensii", iar 56% - de "veniturile din cedarea folosintei bunurilor". OVIDIU ZARA Gaura in bugetul de stat de aproape 23.000 de miliarde de lei Ministerul Finantelor a comunicat ieri ca reducerea impozitului pe profit a generat o crestere, in perioada ianuarie-octombrie, cu 2.529,1 miliarde lei (+17,2%) a veniturilor la acest capitol, comparativ cu aceeasi perioada a anului precedent. In privinta deficitului bugetului de stat, MF a comunicat ca, la sfirsitul lui octombrie, acesta a fost de 22.970 miliarde lei (program anual -31.567 miliarde lei). MF spune ca a constatat o ameliorare a incasarilor la bugetul de stat in ceea ce priveste TVA si taxele vamale. Din veniturile colectate (92.925,3 mld. lei), ponderea impozitelor indirecte a fost de 67,3%, iar cea a impozitelor directe de 27,6%. Din totalul veniturilor bugetare, 92.925,3 miliarde lei au fost fiscale, 4.539,3 miliarde lei - nefiscale si 99,8 miliarde lei - venituri din capital. In privinta cheltuielilor bugetare, MF a aratat ca, in perioada ianuarie-octombrie, acestea au fost de 78% din prevederile anuale, ridicindu-se la 120.881,4 miliarde lei. In aceeasi perioada, bugetul consolidat a avut un deficit de 18.020 miliarde lei (venituri - 199.458,8 mld. lei, cheltuielile - 217.505,8 mld. lei), in vreme ce bugetul asigurarilor sociale a avut un deficit de 4.853,8 miliarde lei. ( O.Z.) Conturi bancare deschise prin Internet Banca Comerciala a Greciei (BCG) a lansat ieri Internet Banking, cel mai modern serviciu care asigura accesul nelimitat in timp la produse si servicii bancare prin utilizarea Internetului ca suport de comunicare, a declarat Costin Donoaica, presedintele bancii. In piata bancara romaneasca, BCG este a doua banca comerciala care si-a creat suportul tehnic pentru e-banking, deschizind clientilor posibilitatea de a efectua operatiuni bancare direct de la sediul firmei, de acasa sau de oriunde exista o conexiune Internet. Clientii pot solicita in orice moment, 24 de ore din 24, extrasele de cont si pot primi mesajele bancii in legatura cu efectuarea fiecarei tranzactii. Accesul clientilor este realizat prin intermediul site-ului www.cbg.ro si da posibilitatea gestionarii banilor prin transmiterea instructiunilor referitoare la ordine de plata in lei si valuta, schimburi valutare, constituiri de depozite la termen. LIDIA MOISE 