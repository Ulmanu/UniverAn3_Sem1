 SUA au dat Serbiei unda verde pentru folosirea fortei impotriva gherilelor albaneze Ambasadorul Statelor Unite in Federatia Iugoslava, William Montgomery, a declarat luni, la Belgrad, ca autoritatile din aceasta tara se bucura de sprijin international in vederea solutionarii, in orice forma posibila, a conflictelor din sudul Serbiei, in cazul in care gherilele albaneze nu vor accepta sa se aseze la masa tratativelor. Montgomery a precizat ca Belgradul va putea face uz de forta daca separatistii albanezi care actioneaza in sudul Serbiei nu vor accepta sa negocieze o eventuala retragere. Cu toate acestea, reprezentantul SUA a precizat ca fortele sirbe nu trebuie sa faca victime nevinovate in cursul unei eventuale interventii in regiune. Vicepremierul sirb Nebosja Covici urmeaza sa efectueze in cursul acestei saptamini o vizita oficiala la sediul NATO de la Bruxelles in timpul careia va prezenta reprezentantilor celor 19 state membre ale Aliantei planurile iugoslave pentru restabilirea securitatii in regiunea Presevo. Lupte violente au avut loc in ultimele zile intre separatistii albanezi, membrii Armatei de Eliberare din Presevo, Medvedja si Bujanovac (UCPMB), si fortele armatei iugoslave, transmite AFP, citind declaratiile unui reprezentant al gherilelor albaneze. Comandantul Luli, seful Brigazii 113 din regiunea Presevo, a declarat ca in zona s-au semnalat "ciocniri violente", in cursul carora "sirbii au incercat sa se infiltreze in zona controlata la UCPMB". Kostunica nu vrea teroristi albanezi la masa negocierilor Presedintele iugoslav Vojislav Kostunica a declarat ieri ca exclude o eventuala participare a sefilor gherilelor albaneze la negocierile privind restabilirea ordinii in sudul Serbiei. Influentul jurnal iugoslav "Politika" a publicat recent o versiune "provizorie" a planului iugoslav de pace, in care este prevazuta medierea internationala intre sirbi si extremistii albanezi. "In versiunea finala, comunitatea internationala este chemata sa sustina procesul de pace si sa-i ajute pe albanezi sa formeze echipe de negociere, astfel incit din delegatii sa nu faca parte lideri ai grupurilor armate albaneze", a declarat presedintele iugoslav, citat de cotidianul mentionat. DIANA EVANTIA BARCA Judecata celui de sus Ofiter din garda lui Arafat, executat cu rachete Un elicopter militar israelian a lansat ieri trei rachete asupra automobilului unui ofiter palestinian, pe o sosea din Fisia Gaza, in apropierea localitatii Erez. Soferul, liderul unui grup palestinian de gherila, si-a pierdut viata, strivit sub capota masinii, deformata de explozie. Reprezentantii armatei israeliene au anuntat ca palestinianul ucis, Masoud Ayad, organiza o filiera locala a gruparii libaneze Hezbollah. Potrivit sursei citate, aceasta gherila este responsabila de comiterea mai multor atacuri teroriste impotriva cetatenilor evrei din regiune. Israelul sustine ca Ayad a furnizat armament gherilelor palestiniene si a fost anul trecut in Liban, pentru a procura arme. "Cei care incearca sa ameninte poporul evreu nu vor avea scapare, iar bratul lung al fortelor apararii israeliene va sti sa-i gaseasca si sa regleze conturile cu ei", a declarat premierul israelian, Ehud Barak, felicitind fortele armate si serviciile israeliene de securitate pentru aceasta reusita. Reprezentantii palestinieni sustin ca Ayad, in virsta de 60 de ani, a fost promovat recent la rangul de locotenent-colonel in cadrul Garzii a 17-a, formatiune de elita a presedintelui Yasser Arafat, si ca era un cunoscut comerciant de armament. Seful Securitatii Publice Palestiniene a calificat uciderea lui Ayad drept un "asasinat salbatic", precizind ca, in ultimele sase luni, israelienii au ucis, "cu aceeasi bestialitate", cel putin 20 de militanti palestinieni. Sute de palestinieni s-au adunat ieri la locul incidentului, strigind cu furie "Moarte Israelului". DIANA EVANTIA BARCA Solutia Jirinovski pentru anularea datoriei externe: dizolvarea statului! Liderul Partidului Liberal-Democrat Rus, ultranationalistul Vladimir Jirinovski, a gasit solutia care poate scapa Moscova de povara uriasei datorii externe care se cifreaza la zeci de miliarde de dolari si care sileste bugetul modest al Rusiei la eforturi considerabile numai pentru achitarea dobinzilor. Jirinovski a estimat ca singura modalitate de a evita rambursarea uriaselor datorii externe ale Rusiei este "dizolvarea statului si crearea unuia nou", se arata intr-un articol aparut la sfirsitul saptaminii trecute in cotidianul "Pravda". Membrii guvernului au luat oarecum in serios propunerea lui Jirinovski si au promis sa treaca aceasta varianta pe lista posibilelor modalitati de redresare financiara a tarii. Jirinovski a tinut sa precizeze ca un astfel de demers este absolut aplicabil in conditiile in care nu incalca nici una dintre prevederile legislatiei internationale. "De ce n-am dizolva Federatia Rusa, de exemplu, pentru a crea apoi un alt stat, numit Confederatia Eurasiatica, din care sa faca parte, alaturi de Rusia, Belarusul si Armenia? In felul acesta am anula toate obligatiile financiare actuale ale Rusiei", a declarat Jirinovski. DIANA EVANTIA BARCA Tactici anticomuniste in Cehoslovacia Copiii detinutelor, adoptati de securisti Comunistii din fosta Cehoslovacie au furat copiii femeilor aflate in inchisoare si i-au dat spre adoptie membrilor politiei politice, a relevat un raport al Biroului de Investigare a Crimelor Comuniste (UDV), a carui intocmire a durat sase ani. Potrivit "The Daily Telegraph", UDV a descoperit 164 de cazuri de copii incredintati agentilor STB (fostul serviciu secret cehoslovac), ai politiei nationale si ai corpului de gardieni de penitenciare. Raportul UDV mentioneaza ca, desi acest gen de anchete vor continua, in virtutea aflarii adevarului despre comunismului cehoslovac, este improbabil ca ele sa se materializeze in vreo pedeapsa. "Legislatia din 1948 statua limpede ca grupuri precum politia sau serviciile penitenciare au prioritate in ce priveste adoptiile", a precizat vicepresedintele UDV, Pavel Bret. Aceasta politica, initiata imediat dupa puciul din 1948, care i-a adus pe comunisti la putere, a ramas insa ascunsa vreme de mai multi zeci de ani, intrucit majoritatea mamelor deposedate astfel nu au avut curajul sa intrebe ce s-a intimplat cu copiii lor. TITI STRECHEANU Indienii au gasit explicatia Cutremurul vine din televizor! Indienii musulmani din localitatea Dariapur, statul Gujarat, una dintre regiunile cel mai grav afectate de cutremurul din 26 ianuarie, isi distrug televizoarele, din dorinta de a alunga spiritele rele care au atras aceasta tragedie de proportii, transmite Reuters. Preotii musulmani au afirmat ca televizorul, mijloc de propagare a celor mai grave trivialitati si obscenitati, i-a miniat pe zei, iar acestia au trimis cutremurul drept pedeapsa. Credinciosii s-au grabit sa distruga "cuibul" raului pentru a se asigura ca nu se va mai intimpla vreodata o asemenea nenorocire. Cutremurul din ianuarie a facut numai in statul Gujarat peste 30.000 de victime. DIANA EVANTIA BARCA Compania IBM a contribuit decisiv la exterminarea evreilor Holocaustul - asistat de masini de calculat Acuzatiile si dezvaluirile legate de implicarea corporatiei informatice americane IBM in campania nazista pentru identificarea, persecutarea si exterminarea evreilor in timpul celui de-al doilea razboi mondial se inmultesc, transmit agentiile internationale de presa. IBM a vindut celui de-al treilea Reich masini de tabulare pe baza de cartele perforate asa-numitele aparate Hollerith, cu care nazistii au identificat si au tinut evidenta evreilor, tiganilor, precum si a homosexualilor din Germania si din tarile ocupate, pe care i-au trimis in lagarele de exterminare. Scandalul a luat amploare o data cu aparitia cartii "IBM si Holocaustul: Alianta strategica intre Germania nazista si cea mai de succes corporatie din America". Supravietuitorii Holocaustului afirma categoric ca fara IBM, prin filiala sa din Germania, Dehomag, Hitler nu ar fi putut organiza atit de rapid si cu atita eficienta persecutiile si exterminarea evreilor si membrilor altor minoritati. Avocatul unuia dintre cei care au depus plingere impotriva IBM a adaugat: "BM New York a controlat in mod direct IBM Germania pina in 1943. Chiar si dupa acest moment au existat contacte directe, in permanenta", pina in 1944. IBM a sprijinit regimul lui Hitler in deplina cunostinta de cauza Avocatul precizeaza ca "cei aflati la conducerea companiei americane stiau ca masinile sint folosite pentru lagarele de exterminare... IBM a facut milioane de dolari profit" cu trimiterea si intretinerea materialului sau. Plingerea depusa in justitie impotriva concernului informatic de cinci dintre supravietuitorii Holocaustului a coincis, ca data, cu lansarea pe piata a cartii "IBM si Holocaustul". Potrivit plingerii, care utilizeaza termenii folositi de tribunalul de la Nürnberg pentru a defini crimele impotriva umanitatii, IBM "a pus in practica, a ajutat, asistat si participat in deplina cunostinta de cauza la comiterea crimelor impotriva umanitatii si violarea drepturilor omului... IBM a procurat tehnologie, produse si servicii, stiind ca vor fi utilizate pentru persecutii si genocid". Compania IBM este deja pe lista companiilor care acorda despagubiri victimelor nazismului Chiar daca celor care au depus plingere impotriva IBM li se va da dreptate in justitie, valoarea despagubirilor pe care concernul va fi nevoit sa le dea va fi una limitata, deoarece acesta isi aduce deja contributia la unul din fondurile de despagubire a victimelor Holocaustului, creat anul trecut in Germania. IBM nu este singura firma acuzata de colaborare cu nazistii. Multe alte companii americane, inclusiv Ford Motors, de exemplu, au fost date in judecata de prizonieri care lucrau in fabricile naziste. Acestea inainteaza ca scuza faptul ca germanii pusesera stapinire pe fabricile lor. Intr-o scrisoare explicativa adresata angajatilor sai, IBM afirma: "Ca alte sute de companii straine care au facut afaceri in Germania la acea vreme, Dehomag a cazut sub controlul autoritatilor naziste inainte si in timpul celui de-al doilea razboi mondial". ISABELLA ALEXANDRESCU Firmele bulgaresti vor avea gardian de moravuri O noua lege pentru egalitatea intre sexe, introdusa spre aprobare in parlamentul bulgar de guvernul Kostov, prevede numirea, in orice firma sau institutie cu peste 20 de angajati, a unui asa-zis gardian al moralei. Principala lui sarcina va fi sa vegheze la respectarea egalitatii in drepturi a femeilor si barbatilor. Gardianul, numit de sef cu acordul sindicatelor, va lua masuri in cazurile de abuzuri sexuale. Cu patru salarii minime vor fi amendati, de exemplu, sefii care isi permit sa ciupeasca de fund o subalterna. Mult mai severe vor fi pedepsele pentru profesorii care isi supun studentele la presiuni sexuale. In cazul in care un barbat si o femeie cu calificare egala candideaza pentru un singur post, va avea prioritate sexul care se afla in minoritate in compania respectiva. In urma adoptarii legii, la titulatura "Ministerul Muncii si Politicii Sociale" se va adauga si "a Posibilitatilor Egale". In Bulgaria, salariul mediul al femeilor este cu 28 de procente mai mic decit cel al barbatilor. PETIO PETKOV (Sofia) Detectorul de minciuni, "seful" politiei bulgare Sefii politiei bulgare vor fi supusi de acum inainte, o data pe an, unor teste de corectitudine si loialitate, care sint efectuate cu detectorul de minciuni. Pe aceasta cale, conducerea Ministerului de Interne de la Sofia intentioneaza sa puna capat coruptiei si sa-i identifice la timp pe ofiterii cu grave probleme psihice. Institutul pentru psihologie de pe linga Ministerul de Interne a elaborat deja tehnologia necesara, care este folosita pentru teste asemanatoare aplicate de FBI. Vor fi verificate toate cadrele de conducere, incepind cu sefii de sector din directiile regionale si pina la sefii serviciilor nationale specializate. Echipa de conducere a Ministerului de Interne nu a fost supusa pina acum unor astfel de verificari. PETIO PETKOV (Sofia) Flash Zeul Shiva, reincarnat intr-un copil malformat Zvonurile legate de nasterea la New Delhi a unui copil care ar fi reincarnarea zeului hindus Shiva au atras o multime de oameni in capitala indiana, relateaza Rompres. Desi copilul a murit la scurta vreme de la nastere, oamenii au fost incitati de zvonul ca sugarul s-a ridicat in picioare imediat dupa ce a vazut lumina zilei. Baietelul, nascut in cursul saptaminii trecute, avea un al treilea ochi pe frunte, asemeni zeului Shiva, si un sarpe incolacit in jurul trupului, ceea ce i-a determinat pe credinciosi sa ia cu asalt coliba parintilor. Localnicii, care au decis sa ridice un templu pe locul unde s-a produs minunea, sint nemultumiti pentru ca politia a ridicat cadavrul copilului si refuza sa-l predea familiei. ( C.M. ) Intilnire la nivel inalt in armata SUA: sase morti in coliziunea a doua elicoptere Doua elicoptere ale armatei americane au intrat in coliziune si s-au prabusit in timpul unui zbor de antrenament pe insula Oahu, din Hawaii, transmite Reuters. Sase soldati au murit in urma prabusirii celor doua aparate, in vreme ce alti noua au fost raniti. Cele doua aparate de zbor aveau la bord 17 soldati. Ranitii au fost dusi la doua spitale locale. Ambulante si echipe de pompieri au sosit imediat la fata locului, autoritatile militare demarind o ancheta pentru a stabili cauza accidentului. ( I.A. ) Politista moldoveanca, la "produs" in Italia Carabinierii din orasul italian Brescia au arestat simbata trecuta, in timpul unei razii nocturne pe strazi, o "pasare de noapte" mai putin obisnuita, care se deosebea mult de celelalte "colege" ale sale: inalta, superba, maniere ireprosabile. Prostituata "misterioasa si fermecatoare" a fost interogata de insusi comandantul unitatii, colonelul Carmine Adinolfi, care a aflat cu stupoare ca are in fata sa o colega, politista din Republica Moldova. Femeia i-a explicat ca a decis sa plece la "produs" pe trotuarele oraselor italiene pentru ca acasa cistiga doar echivalentul a 25 de dolari pe luna. Ea a ajuns in Italia raspunzind unui anunt aparut in presa de la Chisinau, care oferea slujbe de chelnerite cu un salariu de 500 dolari pe luna. Ingrijorat de soarta frumoasei moldevence, in virsta de 26 de ani, colonelul Adinolfi i-a spus acesteia ca prostitutia e o ocupatie riscanta, dar "colega" sa i-a raspuns ca nu se teme de eventuale violente. ( PAOLO GIANFELICI, Roma ) Corul de tot risul Persoanele sobre si prea putin dispuse sa faca glume au ocazia sa tina adevarate cure de buna dispozitie, participind la concertele sustinute de Corul Risului, constituit recent in Germania. Organizatorii Corului Risului spun ca principiul este relativ simplu, se ia o melodie cunoscuta, careia i se inlocuiesc cuvintele cu hohote dintre cele mai zdravene. Dirijorul insolitei trupe, Thomas Draeger, a recunoscut ca nu este intotdeauna usor sa rizi cu gura pina la urechi, insa a adaugat ca li se intimpla adesea sa intrerupa repetitiile deoarece membrii corului nu se mai pot opri din hohote. ( D.B. ) S-a-ntilnit hotul cu prostul Un hot din Napoli, Italia, a jefuit aceeasi statie de benzina de cinci ori deoarece casierul de acolo era atit de prost incit nu ii crea nici un fel de probleme. Tilharul, in virsta de 29 de ani, actiona doar in zilele cind stia ca este de serviciu casierul cel neispravit, pe care reusea sa-l bage in sperieti fluturindu-i pe sub nas un inofensiv pistol de jucarie. Ingrijorata de mult prea frecventele spargeri, politia din Napoli a trimis o patrula sa pazeasca benzinaria, reusind astfel sa-l prinda in flagrant pe hotul care tocmai isi indesa in buzunare incasarile. ( D.B. ) [23][pl.dll?rid=expresro] 