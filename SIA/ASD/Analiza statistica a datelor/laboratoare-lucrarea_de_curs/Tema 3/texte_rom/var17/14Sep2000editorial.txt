 Indignare ca la comanda ______________________________________________________________________ Ce frumos torent de minie nationala s-a stirnit impotriva firmelor de paza si protectie! Tara e plina de ingerasi, de candizi, de altruisti, numai firmele de paza ne fac belele! Ati vazut ce indignata era politia! Noroc ca au dat peste niste tantalai de la niste firme de paza pe care i-au luat ca din oala pentru a demonstra populatiei ce prompta, eficienta si profesionista politie avem! Generalii au dat repede declaratii despre ce frumos si destept au lucrat ei pentru prinderea ucigasilor, ce probleme enorme pun aceste firme de paza. Ba, pentru a ne mai linisti putin, presedintele Romaniei l-a trimis "la inaintare" (din jargonul firmelor de paza si protectie!) pe purtatorul de cuvint Rasvan Popescu. Acesta ne-a transmis enorma preocupare a sefului statului pentru situatia creata si ne-a spus, stati linistiti, presedintele a cerut Guvernului Romaniei, "in regim de urgenta, revederea si amendarea legislatiei cu privire la functionarea acestor firme, astfel incit ele sa opereze in deplina legalitate si transparenta" (citat din scenaristul de cuvint de la Cotroceni). Admirabil spectacol de revolta publica in fata unei crime! Ai zice ca toata lumea joaca impecabil rolul de autoritate grijulie! Or, tot acest show al indignarii publice trebuie privit fara emotie, ca si declaratia tembela a lui Dan Ioan Popescu. Politia si presedintele au vrut sa ne arate repede niste vinovati, iar pedeseristii, in criza de caracter, au socotit ca nenorocirea poate fi transformata in bolovan politic, tocmai bun de pus in spinarea celor care se scufunda. Lasind reactiile emotionale la o parte, ne rezumam la citeva intrebari logice. Au fost firmele de paza si protectie un fenomen negativ doar dupa 1996? Ce sa spun! Pe vremea PDSR-ului au fost ele niste gradinite de copii? Da, de unde! Unele au fost mai bune, altele mai rele de cind s-au infiintat! Unele s-au nascut pe vremea ministrului Ioan Danescu, altele pe vremea lui Doru Ioan Taracila, altele pe vremea lui Gavril Dejeu si ultimele pe vremea lui Constantin Dudu Ionescu. Deci fiecare e responsabil pentru firmele periculoase care s-au infiintat pe vremea lui si poate fi mindru de cele serioase. Marti seara, un ofiter de la Vaslui cu figura de hipopotam batrin declara ca firma lui Catalin Ciubotaru era cunoscuta ca o oaie neagra in domeniu. Angajatii lui au batut un fost salariat de l-au snopit. Aha! Care va sa zica, nu ne aflam in fata unei retele care a iesit din canale saptamina trecuta! N-a venit nici de pe Marte! Functiona bine mersi si mai batea din cind in cind pe cite cineva, in timp ce domnul ofiter medita la nemurire. Nu rideti, dar nu e mare diferenta intre declaratia hipopotamului de la Vaslui si cea a purtatorului de cuvint care ne-a transmis "imboldul" prezidential. Nu stia institutia domnului Emil Constantinescu despre serviciile paralele de informatii din aceste firme de paza? Nu stia Constantin Dudu Ionescu despre activitatea acestora? Nu i-o fi spus Gavril Dejeu sau vreun ofiter din interior ce invirt unele? Daca bine imi aduc aminte, cu ani in urma, chiar Emil Constantinescu era indignat de existenta unor asemenea grupari! Ziarele au scris, nu neaparat "asa cum a aratat ziarul «Adevarul»", dar au tot pomenit de partea intunecata a problemei. Si ce-a iesit? Pericolul a fost evidentiat, fenomenul condamnat si tot acolo am ramas, in zona neclara a riscului, a amenintarilor, a batutilor, a recuperatorilor! Daca nu se intimpla nenorocirea de la Iasi, unde ajungeam? La gradinite pazite de bodyguarzi, la biserici cu oameni mascati in usa (e un popa prin Australia care pune bodyguarzii pe crestini!). Nici coalitia nu misca nimic, nici guvernul nu modifica legea, nici politistii nu spuneau despre altii care au mai luat-o pe coaja si nici presedintele nu arata vreo preocupare. Ca urmare, toti cei care vorbesc acum despre problema firmelor de paza si protectie (adica despre gaurile din legislatie) ar trebui depunctati pentru ca au avut o pozitie de gura-casca si s-au pus pe treaba numai cind ne-a lovit o nenorocire. P.S. Primul debarcat ar trebui sa fie generalul-colonel de la Vaslui, cel care pomenea despre antecedentele firmei Protect SRL! Decit sa doarma in post si sa dea declaratii dupa o crima, mai bine se duce acasa si ajuta voluntar politia. Si asa, e bine primit sprijinul din partea oricarui facator de bine! _________________________________________________________________ 