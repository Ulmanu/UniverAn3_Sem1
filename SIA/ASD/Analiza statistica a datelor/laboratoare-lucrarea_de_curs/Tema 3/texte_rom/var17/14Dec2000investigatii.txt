 Cimitirele din Bucuresti ascund mii de locuri de veci nedeclarate Miliarde din morminte-fantoma La ora actuala, in Bucuresti exista 14 cimitire, gestionate de Administratia Cimitirelor, institutie care, la rindul sau, este subordonata Primariei Municipiului Bucuresti (PMB). Conform datelor "oficiale" de la Administratia Cimitirelor, cele 14 cimitire din Bucuresti au o capacitate declarata de 204.333 locuri de veci, iar gradul mediu de ocupare este de 96%. Persoana care ar trebui sa coordoneze activitatea Administratiei Cimitirelor este viceprimarul Calin Catalin Chirita. Am spus "ar trebui sa coordoneze" deoarece, desi a fost desemnat sa faca acest lucru, Chirita nu are posibilitatea de a se implica in administrarea cimitirelor din cauza ca primarul general al Capitalei, Traian Basescu, nu si-a delegat competentele. In lipsa unei organizari riguroase, cimitirele bucurestene sint acaparate de o puternica mafie, formata chiar din persoane puse sa administreze cimitirele. "Evenimentul zilei" a intrat in posesia unor documente explozive ce demonstreaza, fara tagada, ca in spatele administrarii cimitirelor exista o mafie foarte bine organizata care vehiculeaza anual sume incredibile de pe urma afacerilor cu locuri de veci. Administratorii cimitirelor "au dosit" locuri de veci In 1997, la initiativa PMB, Administratia Cimitirelor a demarat un program de inventariere cadastrala a cimitirelor Capitalei. Scopul actiunii: clarificarea aspectelor economice (taxa de concesiune, taxele de inhumare, taxa de ingrijire a mormintelor etc.) si a celor juridice (date despre decedat, tipul de detinere a locurilor de veci etc.). In vara lui 1997 a fost organizata o licitatie la care au luat parte mai multe firme private de cadastru. Cistigatorul licitatiei a fost firma Theotop SRL - unic reprezentant pentru Romania al "KLM Aero Carto". Aceasta trebuia ca in aproximativ patru ani sa finalizeze inventarierea cadastrala a cimitirelor bucurestene. Cimitirul cu care s-au inceput masuratorile cadastrale a fost "Metalurgiei". Conform evidentelor Administratiei Cimitirelor, "Metalurgiei" figura cu aproximativ 9.100 locuri de veci. In urma identificarii, numerotarii si inventarierii tehnice efectuate de catre Theotop SRL, surpriza de proportii! In loc de 9.100 de locuri de veci declarate, in cimitirul "Metalurgiei" au fost descoperite 12.714 de locuri, cu aproape 40% mai multe decit capacitatea declarata de Administratia Cimitirelor. Urmatoarele masuratori cadastrale au fost facute la cimitirul "Berceni". Surprizele s-au tinut lant si aici. Dupa inventariere au fost depistate aproape 19.336 locuri de veci, desi din evidentele Administratiei Cimitirelor (n.r. - confirmate sub semnatura fostului director Gabriel Dogaru) existau oficial doar 14.300 locuri de veci. Asa se face ca, dupa masuratorile cadastrale, numai la cimitirele mentionate au fost depistate 7.450 locuri de veci care nu figurau in evidentele Administratiei Cimitirelor (!!!). Conducerea Administratiei Cimitirelor bucurestene refuza sa vorbeasca Am incercat sa contactam conducerea Administratiei Cimitirelor pentru a obtine un punct de vedere oficial. Insa directorul Florin Gridan ne-a comunicat, prin intermediul secretarei sale, ca nu discuta cu presa. Boss-ul cimitirelor si-a motivat gestul printr-un asa-zis ordin (n.r. - scris, verbal???), conform caruia nici un angajat din subordinea PMB nu poate discuta cu presa decit daca exista acordul lui Traian Basescu. Ni s-a comunicat chiar ca nu avem voie sa facem fotografii intr-un cimitir bucurestean decit daca avem acordul primarului general al Capitalei. In caz contrar, ni s-a spus ca riscam sa fim agresati de gardienii publici. In cimitirele "Metalurgiei" si "Berceni" exista cruci cu nume de persoane decedate, insa mortii nu se regasesc in registre Vazind ca Administratia Cimitirelor nu doreste sa vorbeasca, m-am deplasat la sediul Theotop SRL. Directorul general al firmei, Valeriu Manolache, ne-a declarat ca la momentul efectuarii masuratorilor la "Metalurgiei" si "Berceni" a cerut administratorilor cimitirelor respective si conducerii Administratiei Cimitirelor evidente oficiale. "Din registrele de evidenta lipseau pagini intregi. Ba chiar anumite registre nu au mai fost de gasit. Era un haos total", ne-a spus Manolache. Conform sursei citate, dupa descoperirea celor 7.450 locuri de veci suplimentare, firma Theotop SRL s-a trezit in imposibilitatea de a mai continua lucrarile si la alte cimitire din Bucuresti. "PMB a taiat din bugetul sau fondurile alocate pentru continuarea lucrarilor de cadastru, desi initial acestea erau prevazute in proiectul de buget", a aratat Manolache. El a precizat ca a sesizat in scris Administratia Cimitirelor despre faptul ca la "Metalurgiei" si la "Berceni" au existat situatii "absolut macabre". «In cimitirele respective existau cruci avind inscrise nume, insa in registre acestea nu se regaseau. Am gasit si locuri nemarcate cu cruci, doar mici musuroaie de pamint, incercindu-se astfel sa se creeze senzatia ca ar exista un mormint. Ca sa nu mai vorbim ca majoritatea gropilor din "Metalurgiei" si "Berceni" nu au dimensiunile prevazute. Ele sint facute mai mici intentionat, pentru a se crea locuri de veci suplimentare», a aratat Manolache. Locurile de veci - o afacere de miliarde Romanii care au avut un deces in familie stiu ca pentru a obtine (concesiona) un loc de veci esti obligat sa dai o spaga barosana. Desi un loc de veci costa oficial aproximativ 700.000 lei (suma include sapatul gropii si transportul la cimitir), acesta nu poate fi procurat decit daca dai o spaga ce variaza intre 3 si 20 de milioane lei, in functie de cimitirul ales. Insa dupa procurarea locului de veci, intervine o alta problema: groparii. Sapatul gropii trebuie musai remunerat cu doua - patru milioane lei, asa ca meseria de gropar a devenit extrem de rentabila. In mai multe cimitire din Bucuresti, groparii angajati oficial nici nu mai lucreaza, ei avind, la rindul lor, alti angajati. Astfel, doar pentru a obtine un loc de veci si a sapa o groapa numai spaga variaza intre 5 si 24 milioane lei, in functie de cimitir. Daca ne gindim doar la cele 7.500 de locuri de veci nedeclarate de catre Administratia Cimitirelor la "Metalurgiei" si "Berceni", rezulta ca spaga care a intrat in buzunarele unor "oameni" a fost de minimum 37,25 miliarde lei si maximum 178,8 miliarde lei. In cazul in care cele 7.500 de locuri de veci ar fi fost declarate oficial de catre Administratia Cimitirelor si comercializate la un pret mediu de 700.000 lei, veniturile obtinute de administratia publica locala s-ar fi ridicat la 5,25 miliarde lei. Viceprimarul general Catalin Chirita stie de mafia cimitirelor Intr-un interviu acordat "Evenimentului zilei" in septembrie 2000, directorul Administratiei Cimitirelor, Florin Gridan, declara nonsalant ca "de ani intregi nu mai exista locuri de veci in cimitirele bucurestene. Doar in Straulesti mai sint locuri libere". Cu toate acestea, daca la ora actuala ai nevoie de un loc de veci la "Metalurgiei", nu trebuie decit sa te duci la Administratia Cimitirelor si sa negociezi cu secretara lui Florin Gridan, cu vreun sofer al acestuia ori cu vreun gropar si obtii un loc de veci unde vrei. La rindul sau, viceprimarul general Catalin Chirita declara, tot in septembrie, ca "in cimitirele bucurestene exista suficiente locuri de veci, insa sint prost gestionate". "Administratia Cimitirelor nu are nici macar o situatie a locurilor de veci din cimitire. Spune, din start, ca nu sint locuri. Dar nu exista o cadastrare a cimitirelor, o impartire a lor. Este o adevarata mafie, dar nimeni nu a facut nimic pentru eliminarea ei". Vom reveni. OVIDIU ZARA Cimitir Suprafata Suprafata Nr. estimativ Nr. real Grad de totala (ha.) alei (ha.) de locuri de locuri ocupare (%) Bellu 20 6,5 16.241 - 100 Sf. Vineri 10 2 14.480 - 100 Berceni 9,3 1,8 14.300 19.336 100 Iancu Nou 3,5 0,07 7.500 - 100 Pantelimon 15,5 2,5 23.401 - 100 Izvorul Nou 9 1 14.000 - 99 Damaroaia 4,5 0,2 8.000 - 99 Bucurestii Noi 3,7 0,4 7.100 - 99 Tudor Vladimirescu 6 0,23 10.228 - 98 Colentina 7,5 0,5 11.900 - 98 Domnesti 16 1,4 26.143 - 95 Metalurgiei 7,5 2 9.100 - 95 Ghencea 11 2 11.210 - 90 Straulesti 18 2,5 30.730 - 65 TOTAL 141,5 23,1 204.333 212.983 96 Scandalul din invatamintul superior particular continua: Universitatea "Bioterra" a emis 40 de diplome postuniversitare false Institutia "si-a tras" si colegiu, prin hotarire de guvern, fara sa ceara autorizare de la CNEAA Ministerul Educatiei Nationale a anuntat ieri ca, in urma unor controale efectuate la Universitatea "Bioterra" din Bucuresti, s-au descoperit o serie de nereguli. Initial, o comisie mixta MEN- Consiliul National de Evaluare Academica si Acreditare efectuase, in urma cu aproximativ doua luni in urma, un alt control. Atunci, conducerea universitatii a facut declaratii prin care afirma ca respecta toate prevederile legale, astfel incit raportul efectuat de membrii acelei comisii a fost favorabil. niversitatea "Bioterra" face parte, la ora actuala, din primul lot de institutii de invatamint superior particulare care au fost propuse pentru acreditare. Studiile postuniversitare nu pot fi organizate decit in urma acreditarii La un al doilea control insa, MEN a descoperit ca 40 de persoane au obtinut de la aceasta universitate diplome postuniversitare in domeniul Managementului agroturistic, eliberate in anii 1999 si 2000. Adrian Miroiu, secretar de stat la MEN, a declarat ca "s-a constatat eliberarea de diplome de studii postuniversitare, precum si de certificate pentru absolventi ai departamentului de pregatire pedagogica. In conformitate cu Legea 88, studiile postuniversitare nu pot fi organizate decit de institutiile acreditate, iar un departament de pregatire pedagogica nu se poate infiinta decit cu aprobarea expresa a MEN, daca universitatea este deja acreditata". In plus, cu toate ca, in fata comisiei mixte MEN-CNEAA si prin anunt in presa, conducerea universitatii a sustinut ca nu are nici o filiala, oficialii MEN au descoperit ca "Bioterra" are filiale la Constanta, Arad, Alexandria si Dragasani. Potrivit prof. Miroiu, "exista documente care arata ca, prin aceste asa-zise filiale, universitatea a concesionat, de fapt, activitatea de invatamint altor organizatii", de la care au solicitat o cota parte din incasarile din taxele de studii platite de studenti. Cu toate ca pe foile matricole fiecare an de studiu corespunde anului calendaristic, comisia de control a descoperit ca majoritatea studentilor au facut o facultate la curs de zi in numai doi ani, pe sistemul "doi ani de studiu intr-unul singur". Tipizatele au fost cumparate de la MEN Universitatea "Bioterra" scolarizeaza aproximativ 6.000 de studenti in patru facultati autorizate si un colegiu. Rectorul universitatii, prof. Ion Nicolae, a declarat ca "toate acuzatiile sint false". El spune ca nu a eliberat nici o diploma postuniversitara, "ci numai niste certificate, tipizatele le-am cumparat de la MEN, deci au sigla ministerului pe ele. Insa noi avem aprobare de la minister pentru cursurile postuniversitare, care au avut o durata de doua, pina la patru luni, si nu ani. In ceea ce priveste filialele, noi am dat anunt ca le-am anulat, iar aici avem numai invatamint la distanta, care nu a fost reglementat prin lege pina acum". Rectorul Nicolae a precizat ca a obtinut pe cale legala functionarea Colegiului de inginerie si management agroturistic, dar nu a depus la CNEAA dosar de autoevaluare, ci a obtinut direct o hotarire de guvern. Ministerul Educatiei Nationale a decis sa ancheteze in amanunt activitatea Universitatii "Bioterra", in timp ce CNEAA a anuntat ca este posibil sa propuna aminarea acreditarii acestei institutii. ROBERTA VORNICU In urma campaniei de presa declansate de "Evenimentul zilei", Bestia din Cazanesti risca 15 ani de puscarie Gheorghe Rudaru este acuzat ca are cinci copii cu cele doua fiice minore Parchetul de pe linga Tribunalul Ialomita a finalizat rechizitoriul in cazul Rudaru Gheorghe, monstrul incestuos din Cazanesti. Asa cum v-am informat nu cu mult timp in urma, Rudaru Gheorghe, 45 de ani, este acuzat ca, in repetate rinduri, a intretinut relatii sexuale cu doua dintre propriile fiice, relatii din care au rezultat cinci copii. Primele sesizari facute de Directia pentru Protectia Copilului Ialomita, in anul 1997, au ramas fara urmari. In luna august a acestui an, in urma unei campanii de presa declansate de "Evenimentul zilei", cazul Rudaru a reintrat in atentia organelor de cercetare penala. La data de 28 august 2000, monstrul a fost arestat pentru 30 de zile sub acuzatia de incest si viol. Cercetarile au durat mai bine de trei luni, timp in care mandatul de arestare a fost prelungit de trei ori. In dosar s-au efectuat doua expertize medicale pentru a se stabili filiatia copiilor rezultati din relatiile lui Rudaru cu fiicele sale, precum si discernamintul acestuia. S-a stabilit ca cei cinci copii nascuti de Mariana si Constanta Rudaru sint conceputi cu tatal fetelor, Gheorghe Rudaru. De asemenea, expertiza psihiatrica efectuata in cauza a aratat ca inculpatul are discernamint in legatura cu faptele sale, el recunoscindu-si partial faptele in cursul audierilor. Prin rechizitoriul finalizat astazi, Parchetul de pe linga Tribunalul Ialomita il trimite in judecata pe Gheorghe Rudaru pentru savirsirea infractiunilor de incest si viol. Acesta risca o pedeapsa de pina la 15 ani de inchisoare. De asemenea, Parchetul a solicitat instantei sa-l oblige pe Rudaru la plata expertizelor efectuate in cauza, care se ridica la valoarea de 8,5 milioane de lei. Procesul va incepe luna viitoare la Judecatoria Slobozia. MIHAI ENCIU "Evenimentul zilei" va prezinta in exclusivitate rechizitoriul Parchetului in cazul TEPRO Iasi, care demonstreaza ca Uciderea lui Virgil Sahleanu a fost pusa la cale cu singe rece "Fixeaza-l bine in ochi, ca la asta trebuie sa-i rupem oasele" Cercetarile legate de acest caz au fost extrem de complexe, iar concluziile procurorilor de la Parchetul de pe linga Curtea de Apel Iasi arata, fara putinta de tagada, ca uciderea liderului sindical a avut loc din motive pur economice deoarece Virgil Sahleanu incepuse sa-i deranjeze pe patronii firmei cehe. Dosarul Sahleanu mai inregistreaza o premiera, si anume trimiterea in judecata a unui director din FPS pentru o privatizare frauduloasa, acesta fiind acuzat ca a inselat statul, reprezentat chiar de institutia din care facea parte. In cele ce urmeaza, va prezentam, in exclusivitate, fragmente din rechizitoriul prin care, la sfirsitul lunii trecute, o parte din cei implicati in privatizarea frauduloasa a Tepro si uciderea liderului de sindicat au fost trimisi in judecata. Firma ceha Zelerzany Veseli s-a prezentat abia la a treia licitatie organizata pentru privatizarea TEPRO. La licitatie au participat Asociatia Privat Tepro Iasi, firma Zelerzany Veseli (reprezentata de imputernicitul Frantisek Priplata) si persoana fizica Dumitru Toader. Acesta din urma a fost respins pentru ca nu a achitat garantia de participare. Ca la fiecare licitatie, din comisie a facut parte si Sergiu Constantin Serbotei, director al Directiei Privatizare 2 din cadrul FPS. Dupa deschiderea ofertelor, membrii comisiei de licitatie s-au retras, stabilind ora 12.00 pentru a prezenta concluziile la care au ajuns. In rechizitoriu se precizeaza: "La ora fixata, comisia de licitatie a revenit in sala, imprejurare in care inculpatul Serbotei Sergiu Constantin a explicat ca «oricum am face evaluarea, dupa grila veche sau dupa grila noua, Asociatia Privat Tepro are un punctaj superior». Dupa aceasta prima comunicare, comisia de licitatie s-a retras pentru redactarea procesului-verbal, stabilind ora 14.00 pentru semnarea acestui act". Comisia s-a intors de-abia dupa patru ore si, surprinzator, a declarat firma ceha drept cistigatoare a licitatiei. Asociatia Privat Tepro a depus imediat o contestatie (ramasa fara raspuns), in care isi exprima nedumerirea fata de faptul ca ea a fost anuntata prima data drept cistigatoare. Cehii au fost acceptati la licitatie fara a li se cere scrisoarea de bonitate financiara Directorul Sergiu Constantin Serbotei este acuzat ca a admis la licitatie firma ceha desi aceasta nu a depus, conform legii, ultimul raport anul al societatii si scrisoarea de bonitate financiar-bancara. Conform rechizitoriului, "in calitatea si functia avute, Sergiu Constantin Serbotei, avind intentie frauduloasa si in intelegere cu Frantisek Priplata, a hotarit ca, pentru garantarea investitiilor, cumparatorul sa emita bilete la ordin, pentru numele societatii Tepro Iasi - manopera vicleana". Pe 8 octombrie 1998, Sergiu Constantin Serbotei a primit de la Zdenek Zemek 20 de bilete la ordin a cite 100.000 de dolari fiecare, bilete ce aveau termen de scadenta la 1 iunie 2001 desi in contract era stipulat ca termen scadent data de 30 octombrie 2000. Directorul FPS a acceptat aceste bilete la ordin, iar in corespondenta pe care a purtat-o ulterior cu reprezentantii firmei cehe nu a solicitat acestora sa emita bilete cu termen scadent la 30 octombrie 2000. Trebuie retinut si faptul ca directorul Serbotei nu a solicitat firmei cehe sa prezinte si proiectul tehnic pentru programul de investitii, lucru care a permis celor de la Zelerzany Veseli sa se angajeze ca vor realiza obiective care existau deja la firma ieseana. Priplata si Serbotei, buni de plata Toate aceste "masinatiuni", cum sint numite in rechizitoriu, duc la o concluzie extrem de grava, care reiese din acelasi act: "Prin perfectarea contractului de vinzare-cumparare de actiuni, Frantisek Priplata, imputernicitul firmei Zelerzany Veseli, in intelegere cu Zdenek Zemek au urmarit nu numai inselarea FPS, ci spolierea firmei SC Tepro SA Iasi, falimentarea acesteia si excluderea ei, in consecinta, de pe piata comerciala externa". Argumentele care sustin falimentarea intentionata a Tepro sint prezentate pe larg in rechizitoriu. Tot in rechizitoriu se mentioneaza ca aspectele de natura economica fac, in mod separat, si obiectul unui alt dosar de urmarire penala. Din astfel de considerente, Frantisek Priplata (52 de ani) a fost trimis in judecata pentru inselaciune contra patrimoniului public. Aceeasi acuzatie i se aduce si lui Sergiu Constantin Serbotei (62 de ani), care este acuzat ca, impreuna cu Frantisek Priplata, a pagubit statul roman cu 62,168 miliarde de lei, suma ce reprezinta contravaloarea actiunilor cumparate de firma ceha. In aceasta cauza s-a inceput urmarirea penala si fata de Zdenek Zemek, presedintele firmei Zelerzany Veseli, insa acesta nu s-a prezentat pentru audiere, el fiind acum cercetat intr-un alt dosar. Virgil Sahleanu, pericol pentru cehi Dupa ce firma ceha a cumparat cele 50,997% actiuni de la FPS, Zdenek Zemek, in calitate de presedinte al CA al Tepro Iasi, "in mod abuziv a dispus sa se ia unele masuri care au produs consecinte foarte grave pe plan economic si social". In baza acestor dispozitii, directorul general al Tepro, Victor Balan, a desfacut contractele de munca unui numar de aproximativ 500 de salariati. Acestia au contestat in instanta decizia si au cistigat prin hotarire irevocabila a Curtii de Apel. Mai mult, Sindicatul Liber Tepro, prin liderul Virgil Sahleanu, a actionat in judecata FPS si firma ceha solicitind sa se constate nulitatea vinzarii actiunilor. In aceste conditii, pentru a inlatura acest pericol iminent, Zdenek Zemek, in intelegere cu Frantisek Priplata, a initiat si conceput suprimarea vietii lui Sahleanu Virgil", se arata in rechizitoriu. Cotidianul nostru v-a informat pe larg la vremea respectiva despre imprejurarile in care a fost ucis Virgil Sahleanu. El a fost omorit la data de 7 septembrie 2000 de catre Ion Tofan (24 de ani) si Irinel Claudiu Bahna (25 de ani), ambii din Birlad. Cei doi au abandonat victima in scara blocului acesteia, dupa care au fugit in apartamentul unuia dintre complici, Nelu Vartolomei, iar de aici, in mai putin de o ora, au ajuns la Vaslui, cu o masina a firmei de paza SC Protect SRL Vaslui. "Trebuie sa faci ceva cu el" Uciderea lui Virgil Sahleanu a fost posibila in urma aranjamentelor facute de Catalin Ciubotaru, directorul firmei de paza SC Protect SRL Vaslui. Acesta a apelat la angajatii sai, Valentin Blanita, director al filialei Birlad al SC Protect Vaslui, Nelu Viorel Bartolomei si Gelu Alexandru Spuma, ambii angajati ai firmei de paza. Cei trei i-au contactat pe Ion Tofan si Claudiu Bahna si au pus la cale planul de eliminare al lui Virgil Sahleanu. Interesul lui Catalin Ciubotaru era legat de contractul pe care directorul Victor Balan i l-a propus, firma Protect urmind sa asigure paza la Tepro, pentru suma de 416 milioane de lei pe luna. Virgil Sahleanu s-a opus si acestui contract, sustinind ca este prea scump si ca paza poate fi asigurata de personalul specializat de la Tepro. Din acest punct, interesele lui Catalin Ciubotaru si ale celor de la Tepro erau comune - Virgil Sahleanu devenise prea incomod. In rechizitoriu se arata ca, la inceputul lunii iulie 2000, Frantisek Priplata i-a spus lui Catalin Ciubotaru despre "necesitatea eliminarii liderului de sindicat Sahleanu Virgil", explicindu-i ca "manipuleaza muncitorii si ca, din aceasta cauza, la SC Tepro Iasi sint probleme mari, chiar cu contractul de privatizare incheiat cu FPS". Directorul de atunci de la Tepro, Victor Balan, a discutat si el, de mai multe ori, pe aceasta tema, cu Catalin Ciubotaru, intr-una din zile zicindu-i: "V-am spus eu ca o sa aveti probleme cu Sahleanu. Trebuie sa faci ceva cu el". Directorul de la Protect Vaslui a fost cel care i l-a aratat lui Claudiu Bahna pe liderul de sindicat, spunindu-i: "Fixeaza-l bine in ochi, ca la asta trebuie sa-i rupem oasele". Pe 25 august 2000, Catalin Ciubotaru i-a spus lui Claudiu Bahna "sa mearga la Iasi pentru a-l agresa pe Sahleanu Virgil, ca in joc sint multi bani, ca mafia este mare si ca, la rindul sau, este presat de altii sa rezolve problema". "Din cite stiu eu, pentru a elimina concurenta de pe piata costa 5.000 de dolari" Pe 4 septembrie, Frantisek Priplata a inceput sa se agite, spunindu-i lui Ciubotaru: "Trebuie facut ceva cu Sahleanu. Pe 14 septembrie vine in Romania domnul Zemek. Trebuie facut ceva cu Sahleanu pina atunci". Ciubotaru a dat garantii ca se va ocupa de liderul de sindicat, dupa care Priplata l-a intrebat daca are nevoie de bani pentru acest lucru. Directorul SC Protect SRL Vaslui i-a raspuns cehului ca, "din cite stiu eu, pentru a elimina concurenta de pe piata costa 5.000 de dolari". In cele din urma, cei doi s-au inteles asupra sumei de 3.000 de dolari. Trebuie mentionat ca Claudiu Bahna a primit un milion de lei pentru a-l agresa pe Sahleanu. Pe 5 septembrie, Catalin Ciubotaru l-a sunat pe Claudiu Bahna si i-a spus ca "singura solutie de agresare a lui Sahleanu este folosirea cutitului", spunindu-i ca in cazul in care il omoara dubleaza suma. Ceea ce s-a si intimplat. Ion Tofan si Claudiu Bahna au fost trimisi in judecata pentru omor calificat. Gelu Alexandru Spuma (29 de ani), Nelu Viorel Vartolomei (27 de ani) si Valentin Blanita (28 de ani) au fost trimisi in judecata pentru complicitate la infractiunea de omor calificat. Ciubotaru Catalin (30 de ani) si Victor Balan (46 de ani) au fost trimisi in judecata pentru instigare la infractiunea de omor calificat. Aceeasi acuzatie i s-a adus si lui Frantisek Priplata, cel care a fost invinuit si de infractiunea de inselaciune contra patrimoniului public. Judecarea celor enumerati anterior a inceput la Tribunalul Iasi. Dar cazul este departe de a fi finalizat. Asa cum am mentionat, procurorii vor sa-l audieze si sa-l acuze si pe Zdenek Zemek, presedintele firmei cehe Zelerzany Veseli. De asemenea, cercetarile continua si pentru stabilirea intregului prejudiciu adus SC Tepro SA Iasi, in urma privatizarii, de catre actionarii cehi. Dosarul Sahleanu aduce pentru prima data in fata instantei un inalt functionar al FPS, acuzat ca nu a respectat legea in cazul procesului de privatizare. Din acest punct de vedere, cazul creeaza un precedent si nu este exclus ca alte privatizari dubioase sa fie luate la puricat de catre procurori. TIBERIU AVRAM Politistii botosaneni ii acuza pe vamesii de la Racovat ca dorm in post Politia Economica a IPJ Botosani a depistat simbata, in zona punctului de trecere a frontierei cu Ucraina Racovat, trei femei care faceau trafic cu tigari "Monte Carlo" si cafea. Doua dintre contrabandiste sint din Ucraina, iar a treia, din orasul Darabani. Valoarea marfii de contrabanda gasita la traficante se ridica la 110 milioane de lei. Ucrainencele Lilia Barzu si Tatiana Trabis au fost predate autoritatilor ucrainene in vederea cercetarilor, in timp ce botosaneanca Liana Ungureanu este cercetata in stare de libertate pentru contrabanda cu tigari si cafea. Maiorul Tiberiu Furdui, purtatorul de cuvint al IPJ Botosani, declara ca, dincolo de vinovatia persoanelor implicate in acest act de contrabanda, se ridica numeroase semne de intrebare privind modul in care marfa a fost trecuta in tara: "Principala problema care se pune este in ce masura isi fac treaba vamesii de la Racovat, pe sub nasul carora a intrat in tara o cantitate atit de mare de tigari si cafea, marfa nedeclarata in foile vamale. Colegii mei de la Serviciul Economic vor aprofunda ancheta si in acest sens. Important de semnalat este faptul ca marfa a fost descoperita la citiva kilometri distanta de granita, deci dupa ce traficantele trecusera de controlul vamesilor". Scuza invocata de conducerea vamii botosanene este aceea ca verificarile persoanelor care trec granita se fac prin sondaj si, in aceste conditii, este posibil sa mai scape de control si traficanti importanti. Cum insa cantitatea de marfa de contrabanda a fost in cazul celor trei femei impresionanta, pretextul invocat de vamesi nu prea sta in picioare. Ancheta politistilor de la Serviciul Economic al IPJ Botosani va concluziona cu certitudine daca acest act de contrabanda s-a produs cu complicitatea unora dintre lucratorii vamali de la Racovat, caz in care acestora li s-ar putea intocmi dosare de cercetare penala. DORIN BEJENARU Bancnote false In primele 11 luni ale anului in curs, in judetul Alba s-a inregistrat un numar de 82 de cazuri de plasare a 143 bancnote contrafacute, a anuntat ieri maiorul Tudor Grindean, seful Serviciului de Combatere a Crimei Organizate din cadrul IPJ Alba. Suma retrasa din circulatie a fost in valoare totala de 9 milioane de lei, 2.500 dolari SUA, 250.000 lire italiene si 500 de franci francezi. Bancnotele contrafacute au fost plasate la statiile de benzina, magazine alimentare, depozite angro si chioscuri de distribuire a presei. Majoritatea banilor falsi au fost descoperiti in momentul depunerii incasarilor de catre agentii economici la Sucursala judeteana Alba a Bancii Comerciale Romane. Politistii din Alba au stabilit ca plasatorii bancnotelor contrafacute fac parte dintr-o grupare al carui lider, Tiberiu Matenciuc (21 de ani, din Sibiu), a fost arestat pentru falsificarea de moneda si inselaciune. LUCIAN DOBRATER Un bloc din Otelu Rosu a sarit in aer Trei persoane au suferit arsuri pe 90 la suta din suprafata corpului Sase persoane au fost grav ranite in urma unei explozii produse, miercuri dimineata, la parterul unui bloc de locuinte din orasul Otelu Rosu, judetul Caras-Severin, informeaza Mediafax, citind surse ale Pompierilor Militari. Mihai Vovilca (44 de ani), sotia acestuia, Ilonca (36 de ani), si fiul lor, Mihaita (18 ani), surprinsi de explozie, au fost transportati la spital cu arsuri de gradul III pe aproximativ 90 la suta din suprafata corpului. Emanuela Curelaru (17 ani) si Luminita Vuta (45 de ani) au suferit, de asemenea, arsuri grave, fiind internate in acelasi spital, iar Mihaela Tiba (27 de ani) a fost internata cu diagnosticul de traumatism cranio-cerebral si multiple fracturi ale membrelor. Potrivit pompierilor, explozia, care nu a fost urmata de incendiu, s-a produs la o cantina a societatii comerciale Humanitas Prodeus, situata la parterul blocului 8, scara 1, din Strada Tineretului. In urma exploziei s-au prabusit plafonul si scarile de acces dintre parter si etajul 1 si plafonul dintre subsol si parter. O echipa formata din politisti, procurori, pompieri si reprezentanti ai administratiei locale cerceteaza cauzele exploziei, iar valoarea pagubelor urmeaza a fi stabilita.(A.M.) Ucis din cauza camatarilor Stefan Gal (50 de ani), din Bacau, a fost ucis zilele trecute intr-un mod absurd, pentru o datorie de 20.000 de marci germane. Victima imprumutase, in urma cu trei ani, 13.000 de marci de la niste camatari. A gajat imprumutul cu propriul apartament si cu casa unui amic, Vasile Bilu. Cu banii obtinuti si-a cumparat doua autobuze si a inceput o afacere de transport de persoane, insa nu a durat mult pina a falimentat. Cind a venit scadenta, Gal nu a avut de unde sa-si achite datoria plus dobinda (totul ridicindu-se acum la 20.000 DM), fapt pentru care a fost actionat in judecata de camatari. La finalul procesului, Gal a fost evacuat din locuinta lui si la fel trebuia sa i se intimple si prietenului sau, Bilu. In urma cu citeva zile, dupa ce i s-a spus sechestru pe casa, Bilu l-a invitat pe Gal la o discutie pentru a gasi o solutie sa nu fie dat afara din caminul sau. Inainte de a transa problema, Vasile Bilu a iesit sa dea un telefon, iar Gal a ramas cu un chirias al lui Bilu, Vasile Neaca. Potrivit investigatiilor politiei, cei doi s-au certat, Neaca reprosindu-i lui Gal ca, daca i se ia casa lui Bilu, va fi si el scos in strada. In timpul scandalului, Neaca i-a rupt o coasta si l-a strins de git pe Gal, pina cind acesta a ramas fara suflare. Initial, politistii chemati la locul cu pricina au crezut ca e vorba despre un infarct pentru ca martorii le-au spus ca Gal a cazut singur pe pat si nu a mai miscat. Medicii legisti au stabilit ca Stefan Gal a murit prin asfixie mecanica. Luni, Vasile Neaca a fost arestat preventiv pentru 30 de zile, sub acuzatia de omor. CLAUDIU TARZIU Calauze amenintate cu moartea Membrii unei retele de calauze au fost zilele trecute la un pas de moarte, fiind salvati in ultima clipa de politisti. Reteaua isi racola clientii din zona statiei CFR Arad. O parte a retelei functiona pe relatia Ungaria, iar alta pe relatia Serbia, unde amatorii de munca in Occident erau dusi legal, cu pasapoarte, urmind sa fie trecuti ilegal spre tarile vestice. Taxa era de 3.000 DM de persoana. Din cauza unor complicatii, patru indivizi care au platit in total suma de 12.000 DM nu au reusit sa treaca in Occident, dar nu si-au recuperat nici banii. Prin urmare, ei au mers la Moldova Noua cu o Dacie si au rapit calauzele, pe care le-au adus la Arad. In Padurea Ceala, calauzele au fost batute si puse sa telefoneze familiilor dupa bani, in caz contrar fiind amenintate cu lichidarea. A fost alertata politia aradeana, care a intrat in actiune. Gal Csaba (26 de ani), din Arad, a fost prins in flagrant, dar ceilalti trei doritori de Occident au reusit sa fuga. Dupa continuarea cercetarilor au fost identificati si ceilalti rapitori, in persoanele lui Stelian David (33 de ani), din Bacau, Vasile Lupean (32 de ani), din Craiova, care au fost ulterior retinuti, si Adrian Vaduva, care a reusit sa dispara, fiind dat in urmarire generala pe tara. Cei patru sint acuzati de lipsire de libertate si risca pedepse de la 5 pina la 12 ani de inchisoare. Politia a protejat calauzele, ale caror nume nu au fost facute publice deoarece au fost folosite ca martori in acest caz. SORIN TROCAN 