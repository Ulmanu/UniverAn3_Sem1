 Enigmaticul Stolojan Fost prim-ministru in perioada '91-'92. Transformarea depozitelor in valuta ale persoanelor fizice in depozite in lei, negocieri cu minerii; nu a elaborat nici un proiect de lege organica. Director la Banca Mondiala, unde isi face averea. Se intoarce in tara, unde lucreaza in sectorul privat, mai precis la Tofan Grup. Nu face parte din nici un partid politic. Dar toate, cu exceptia PNTCD, PUNR, PRM si UDMR, il curteaza. Nu apare in public, dar numele lui este vehiculat in permanenta. Apare in sondajele de opinie, la capitolul "cel mai bun premier in viziunea romanilor". Incepind cu 1998 isi face intrarea, treptat, dar sigur, pe scena politica. Lucru definitivat la inceputul lui 2000. Acum, in prim-planul negocierilor politice. Si tot nu stim cu cine este. Cu ApR, care il vrea prim- ministru, cu PNL, care-l vrea presedinte al Romaniei, cu PDSR sau cu PD, care-l curteaza in tacere...Pentru reintoarcerea sa in politica a facut presiuni, ceea ce se cheama "Initiativa Social Liberala", condusa de catre rectorul SNSPA, Vasile Secares. Personalitate linga care Stolojan apare de mai multe ori de-a lungul anilor. Secares a fost profesor la "Stefan Gheorghiu", coleg de catedra cu Virgil Magureanu, a studiat in SUA pe vremea "impuscatului", iar dupa revolutie a fost consilier al lui Ion Iliescu, vicepresedinte la EXIMBANK si lider al grupului "Un viitor pentru Romania". Ciudat, dar apropierea de Secares nu i-a stricat imaginea . Dimpotriva. Mai sint doar patru luni pina la alegerile generale. Se pot rasturna multe pina atunci. Deocamdata, acesta este "enigmaticul Stolojan". O istorie cu peripetii - august 1996 - Stolojan isi anunta sprijinul pentru candidatura lui Ion Iliescu le presedintie. Motivul? "Cu mine, Ion Iliescu s-a purtat corect cit am fost prim-ministru". Recentul scandal Costea a dezvaluit faptul ca aducerea lui Stolojan in Comitetul de sprijin al lui Ion Iliescu, prezidat de catre Teodor Melescanu, a fost prima invatatura a lui Adrian Costea catre Ion Iliescu. Stolojan sustine ca nu a stiut nimic. Ulterior anuntarii sprijinului, Stolojan se retrage din Comitet deoarece isi prelungeste sederea la Banca Mondiala, in Statele Unite. - tot 1996 - PDSR ii ofera un loc eligibil pe listele electorale. Stolojan il refuza politicos. - octombrie 1998 - vine incognito in Romania si tine prelegeri la SNSPA. Critica amestecul politicului in deciziile economice. "Reforma in Romania e prost gindita, prost infaptuita". - noiembrie 1998 - Nicolae Vacaroiu cere un guvern condus de Theodor Stolojan in locul actualei coalitii. - ianuarie 1999 - se angajeaza la Tofan Grup - mai 1999 - tine o conferinta de presa la Suceava. Anunta ca e gata sa se alature unei coalitii politice "din care sa faca parte partide care au demonstrat ca pot face ceva". - iunie 1999 - se intilneste in taina cu Teodor Melescanu, la bordul unui iaht, pe Lacul Vidraru, la invitatia miliardarului Gheorghe Vasii, vicele de la ApR Arges. - vara lui 1999 - presedintele Emil Constantinescu a vrut sa-l numeasca vicepremier in cabinetul lui Radu Vasile. Dupa un scandal de proportii cu PNTCD, Constantinescu dezminte. Stolojan ramine membru in Consiliul Economic Consultativ, aflat sub patronajul presedintiei. - august 1999 - se inscrie in Partidul Proprietarilor Mioritici - septembrie 1999 - este prezent la lansarea "Caietului Politic" al lui Petre Roman. - octombrie 1999 - este curtat intens de catre Teodor Melescanu pentru a se inscrie in ApR. Apare la un simpozion organizat de oamenii de afaceri si anunta ca "Romania e la mijlocul tranzitiei". Isi face aparitia si la Cluj, la un seminar, alaturi de Melescanu, Roman si Iliescu. Anunta ca va intra in politica pina la sfirsitul lui 1999. Se tine de cuvint. - noiembrie 1999 - PDSR il vrea negociator sef al Romaniei cu Uniunea Europeana. Sondajele il dau drept varianta preferata a populatiei pentru functia de prim-ministru. Stolojan critica actuala coalitie si anunta ca ramine la Tofan pentru ca nu-si permite "sa iroseasca timpul intr-un sistem cum este coalitia actuala". Nu vrea sa ajunga intr-o functie publica. "Nu sint interesat sa ajung intr-o functie pentru a-mi rotunji veniturile. Averea mi-am creat-o batind drumurile Uzbekistanului pentru Banca Mondiala". Aceasta este luna in care intrarea lui Stolojan in politica este iminenta. La o intilnire cu studentii de la SNSPA, Stolojan declara pentru acestia ca "postul de prim-ministru trebuie sa-l obtii si de aceea trebuie sa intri intr-un partid politic inainte de alegeri, nu sa astepti sa ti se ofere postul (...) PDSR a facut greseli foarte mari inainte de 1996, dar in 2000 nu va mai fi cel dinainte de 1996 (...) Nu se pune problema revenirii mele in politica in nici unul dintre partidele aflate acum in coalitie. Nici macar prietenia cu Petre Roman nu poate schimba decizia mea. (...) Acest guvern nu a fost niciodata o echipa. Acesta ar fi lucrul pe care eu l-as impune in primul rind". - decembrie 1999 - reprezinta ApR in grupul care pregateste strategia de dezvoltare a Romaniei. Gurile rele spuneau ca PD avea "in buzunar" acceptul scris al lui Stolojan pentru a fi numit prim-ministru daca Guvernul Mugur Isarescu nu trecea de parlament. Si totusi, isi face aparitia la SNSPA, alaturi de Melescanu si Petre Roman. Aici anunta ca, daca actuala putere i-ar oferi functia de prim-ministru, ar refuza. "Stiu mai bine decit altii cum se face tranzitia". Un sondaj Metro Media il da pe locul trei printre preferatii romanilor la Presedintie. TEODORA GEORGESCU Bob cu bob se face spic Mohora si Athanasiu pun de-o fuziune Partidul Social Democrat Roman, condus de Alexandru Athanasiu, si Partidul Socialist al lui Tudor Mohora duc tratative pentru o apropiata fuziune. Motivatia depaseste programele politice ale celor doua formatiuni, deoarece singura solutie a partidelor mici pentru a iesi la rampa este fuziunea, fie intre ele, fie cu alte partide mai importante. In ciuda dimensiunilor, PSDR are greutate prin certificatul de autenticitate social-democrata dat de Internationala Socialista. O fuziune cu PSDR ar aduce automat orice partid in bancile Internationalei. PDSR si ApR ar fi incintate de un asemenea bilet de intrare, dar orgoliile nu le permit renuntarea la nume. Pe de alta parte, PSDR, cunoscindu-si importanta internationala, nu-si vinde ieftin pielea pe piata interna, chiar daca este la un pas de a ramine dincoace de usa parlamentului. Asa ca prefera sa absoarba partide intrate de ani buni in anonimat, cum este PS. Culmea este ca tocmai acest partid insignifiant ridica pretentii, ca si cind ar avea de oferit cine stie ce. Tudor Mohora, presedintele PS, ne-a declarat ieri ca "sint contacte" cu PSDR, iar luni, in sedinta Biroului Permanent se vor lua in calcul "toate alternativele". Care alternative? "Intrare in polul democrat-social (n.r. PDSR-PUR), unirea socialistilor, aliante cu ApR si PD", spune Tudor Mohora. ApR si PD nu par interesate sa piarda timp cu un partid asa de putin important cum este PS, cu toate ca fiecare este de acord ca e mai bine sa-l ia sub aripa sa decit sa-l piarda in favoarea altcuiva. De altfel, insusi presedintele PS spune ca atit in ceea ce priveste PD, cit si in ceea ce priveste ApR nu are decit "contacte", nefiind vorba de "discutii sistematice". Ramine asadar in discutie PSDR, al carui presedinte de onoare, Sergiu Cunescu, ne-a declarat: "Discutiile privind fuziunea cu PS sint foarte avansate si finalitatea foarte apropiata". NARCISA IORGA Dupa principiul "Acum nu e momentul", PD i-a iertat pe sefii filialelor cu rezultate slabe Nici un cap din Partidul Democrat nu a cazut aseara in urma sedintei Biroului Permanent National, desi la momentul convocarii acesteia se credea altceva. Colegiul Director, format din liderii nationali si de sefii de organizatii, stabilise in urma cu doua saptamini sa se faca analize in 16 filiale ale PD in care s-au obtinut rezultate inferioare mediei pe tara in alegerile locale. Aceasta medie era stabilita la 11 primari pe judet. Calarasiul si Clujul sint considerate judetele cele mai codase, iar Brasovul si Maramuresul, de exemplu, au obtinut rezultate sub asteptari. Asadar, Colegiul Director luase decizia ca, in urma analizei pe teren, secretarii executivi si unii dintre vicepresedintii repartizati pe judete sa prezinte Biroului Permanent National rapoartele, precum si propunerile pentru indreptarea situatiei sau, mai bine zis, masurile pentru ca greselile sa nu se mai repete la alegerile generale. Aceste masuri presupuneau chiar demiterea sefilor de organizatii respective, in cazul in care ei "nu se simt sa demisioneze", dupa cum spunea unul dintre liderii PD la putin timp dupa sedinta Colegiului Director. Acum lucrurile stau putin altfel. Nimeni nu a fost demis, plecind de la premisa ca s-ar agita apele intr-un moment total nepotrivit pentru PD. Fiecare lider de organizatie are in jurul sau o serie de simpatizanti care ar deveni ostili in cazul inlaturarii sefului. Dintr-un razboi intern, democratii nu ar avea decit de pierdut, tocmai acum cind sint "pe val". Coordonator al Organizatiei Bucuresti, ramasa fara lider dupa demisia lui Nicolae Staiculescu, a fost numit deputatul Adriean Videanu. Analiza asupra activitatii filialei, atit electorala, cit si din afara alegerilor, ramine sa fie definitivata de vicepresedintii Bogdan Niculescu-Duvaz si Radu Berceanu, dar amindoi au fost plecati o perioada din tara, motiv pentru care raportul asupra organizatiei PD Bucuresti nu a putut fi prezentat ieri Biroului Permanent. Surse din PD sustin ca motivul demisiei lui Staiculescu din functia de presedinte al organizatiei din Capitala si din PD este tocmai nominalizarea celor doi vicepresedinti pentru analizarea situatiei din filiala. NARCISA IORGA S-a bagat IMAS proaspat! Emil a crescut trei procente Un nou sondaj IMAS arata o crestere in optiunile electoratului a lui Emil Constantinescu cu trei procente, la 20 la suta, fata de 17 la suta cit a avut in precedentul dat publicitatii in luna iunie. Ion Iliescu se pastreaza pe primul loc cu 48 la suta, si el in crestere cu patru procente. Corneliu Vadim Tudor a scazut un procent, la 11 la suta, Teodor Melescanu s-a pastrat la 10 la suta, Petre Roman a pierdut un procent, ajungind la 5 la suta. Theodor Stolojan, candidatul surpriza al unui controversat sondaj CURS, are in acesta doar 3 la suta, cu precizarea ca nu a fost inclus pe lista prezentata intervievatilor deoarece la data efectuarii sondajului nu se anuntase intentia sa de a candida. 26 la suta din cei intervievati sint indecisi. In privinta alegerilor parlamentare, PDSR ramine pe primul loc cu 48 la suta, un procent mai putin decit in precedentul sondaj tot IMAS. Pe locul al doilea se afla CDR cu 10 la suta, procent care insumeaza nominalizarile CDR - 7,5 la suta si PNTCD - 2,5 la suta. Luna trecuta, IMAS adunase la procentele CDR si pe cele ale PNL, ajungind la 17 la suta. CDR este urmata de ApR - 9 la suta, PRM - 9 la suta, PD - 7 la suta, UDMR - 6 la suta si PNL - 5 la suta, restul avind sub 3 la suta. 16 la suta din cei intervievati sint indecisi. LUCIAN PURCAREANU "Scoala de vara" a PNTCD, o craca prea mica pentru doi Pitigoi Pitigoi junior si Pitigoi senior, respectiv Bogdan-fiul si Barbu-tatal s-au aflat din nou in "ciorovaiala". De data aceasta nu pentru locul pe lista de deputati a partidului, ci din pricina insusirii paternitatii traditionalei "Scoli de vara" a PNTCD, de la Cimpulung. In 1998, tinerii taranisti inregimentati in TUNTCD au cistigat, din mina seniorilor, dreptul de a organiza aceasta intilnire. Timp de 2 ani seniorii au participat la lucrari numai in calitate de invitati. Acum, seniorii se vor organizatori si gazde, cu invitati de la TUNTCD. Si nu oricum, ci numiti de liderii organizatiilor teritoriale. Ironia face ca actualul presedinte TUNTCD sa fie Bogdan Pitigoi, fiul deputatului taranist Barbu Pitigoi, unul din apropiatii conducerii partidului. Or, cel care a luat primul atitudine ofensiva fata de juniori a fost Pitigoi-tatal, care a vrut sa le taie macaroana juniorilor, luindu-le dreptul de a patrona "Scoala de vara". Arbitrul a fost de aceasta data Remus Opris, de altfel cel care se erijeaza in protectorul tineretului taranist si despre care s-a acreditat ca-l sprijina pe junior pentru un loc pe lista deputatilor, unde "doi Pitigoi ar fi cam mult". Dupa medierea lui Opris, TUNTCD a obtinut, pentru anul acesta, sa fie coorganizator, solutie de compromis, cit sa-l impace si pe Barbu si pe Bogdan, dupa principiul "si capra, si varza". CRISTINA SOFRONIE, MIHAELA CONSTANTINESCU Alianta ApR-PNL este "moarta-n fasa" Teodor Melescanu isi va anunta astazi, oficial, candidatura la presedintie Presedintii filialelor ApR s-au pronuntat ieri, in cadrul Biroului Executiv, pentru participarea in alegeri pe liste proprii. Consiliul National de azi va vota aceasta propunere. Tot astazi, Teodor Melescanu isi va anunta, oficial, candidatura la Presedintia Romaniei. Desi vorbeste despre el ca despre o alta persoana, pronuntindu-si numele sacadat, Melescanu afirma ca aceasta a fost preferinta presedintilor filialelor: candidat propriu la presedintie. Exista putine sanse ca astazi, in cadrul Consiliului National al partidului, cele doua directii sa se schimbe deoarece, desi vor fi supuse votului delegatiilor din filiale, acestea nu vor vota impotriva deciziei presedintilor de organizatii. Pentru a nu intrerupe brusc si irevocabil discutiile cu PNL, Teodor Melescanu a declarat ca ApR este disponibil pentru formarea aliantei despre care se tot vorbeste, cu conditia ca "PNL sa anunte oficial sprijinul pentru tandemul Melescanu - presedinte - Stolojan - prim-ministru". In ceea ce priveste pe Stolojan, ApR nu are de la acesta nici un raspuns legat de participarea in tandemul propus cu PNL. Surse din cadrul ApR ne-au declarat ca locul de prim-vicepresedinte ramine liber si dupa sedinta de astazi a Consiliului National, el fiind pregatit pentru Theodor Stolojan. Cea mai buna dovada ca alianta cu PNL a ramas in "coada de peste" este si faptul ca liderii ApR si-au trasat doua obiective: cistigarea cursei prezidentiale si a unui numar suficient de mare de parlamentari, astfel incit sa nu fie posibila nici o viitoare guvernare fara ApR. Lucru recunoscut chiar de Teodor Melescanu. Cit despre PNL, "vom discuta despre un sprijin reciproc pentru turul doi, neagresiune, participare la o viitoare guvernare", a declarat, laconic, presedintele ApR. Din 17 vicepresedinti vor ramine doar trei-patru Biroul Executiv al ApR a decis de asemenea "schimbarea la fata" a conducerii partidului. Din cei 17 vicepresedinti pe care ii are in prezent partidul, nu vor mai ramine decit trei-patru, dupa cum a anuntat Melescanu. Surse din partid au declarat ca nici unul dintre actualii vicepresedinti ai partidului nu se va mai numara printre viitorii vicepresedinti. Consiliul National de astazi va adopta o Rezolutie speciala prin care isi va anunta sprijinul pentru tandemul Melescanu - Stolojan. TEODORA GEORGESCU Bref Gabriela Vranceanu-Firea a primit o gaina cadou de la premierul Isarescu Purtatorul de cuvint al guvernului, Gabriela Vranceanu-Firea, si-a aniversat ieri ziua de nastere la Palatul Victoria, impreuna cu ziaristi si colegi. Ea a primit cadou de la premierul Mugur Isarescu si consilierul guvernamental Mihai david un cos de nuiele in care era pusa o gaina vie. Cadoul a fost o aluzie la faptul ca Vranceanu-Firea este poreclita in guvern "doamna Gainuse". Si pentru ca gaina statea linistita, Mihai David a spus ca ii daduse inainte 50 de grame de vodca pentru a nu cotcodaci. Ziaristii acreditati la guvern i-au facut cadou la rindul lor un lampadar si i-au oferit un buchet de trandafiri. Sampania s-a ciocnit dupa briefingul de la sfirsitul sedintei Cabinetului Isarescu, insa petrecerea se va desfasura la discoteca "Vox Maris".(L.P.) Ciorbea joaca la trei capete Presedintele ANCD, Victor Ciorbea, a avut o serie de intilniri cu liderii PNTCD, PNL, PPDR si PUNR in vederea deciziei ANCD privind o eventuala alianta sau fuziune. Ciorbea a precizat ca in ultima perioada a avut discutii cu presedintele PNTCD, Ion Diaconescu, prim-vicepresedintele PNL, Valeriu Stoica, presedintele PPDR, Radu Vasile, si cu liderii PUNR Valeriu Tabara si Mircea Druc. Ciorbea a mentionat ca exista trei posibile variante privind modalitatea de prezentare la alegerile din toamna. Una dintre cele trei posibilitati ar fi afilierea la noua alianta dintre PNTCD si UFD, eventual o fuziune cu PNTCD, a doua, alaturarea de PNL si ApR, in cazul in care cele doua partide vor constitui o alianta, iar a treia, fuziuni cu partide mai mici, cum ar fi PPDR si PUNR. Presedintele ANCD a mai anuntat ca va participa, marti, la reuniunea organizata de Alianta Civica, la care se va discuta constituirea unui pol de centru-dreapta, in luarea deciziilor contind si negocierile dintre celelalte formatiuni politice. (M.C.) Din septembrie, Romania si UE vor negocia alte patru capitole Romania va incepe efectiv negocierile pentru alte patru capitole din dosarul aderarii la Uniunea Europeana la sfirsitul lunii septembrie, au declarat ieri surse diplomatice. Cele patru capitole sint statistica, cultura si audiovizual, concurenta, telecomunicatiile si tehnologia informatiei. Decizia a fost luata in aceasta saptamina de catre Consiliul Afacerilor Generale al Uniunii Europene, au precizat sursele citate. Pe linga aceste capitole, guvernul roman va inainta UE documente de pozitie si pentru dreptul societatilor comerciale, politici in transporturi, protectia consumatorului si uniunea vamala. Comisia de Integrare Europeana a Parlamentului se va reuni, in saptamina 17-21 iulie, pentru consultari asupra documentelor de pozitie. Pina acum, guvernul a adoptat cinci documente de pozitie, urmind sa adopte inca trei pina la reunirea comisiei parlamentare. Romania si UE au incheiat, pina acum, negocierile pentru cinci capitole din cele 29 din dosarul de aderare. (Mediafax) Premierii Isarescu si Orban, invitati la Universitatea de vara Balvanyos Premierul roman Mugur Isarescu si cel ungar, Viktor Orban, sint asteptati sa participe la cea de a noua editie a Universitatii de vara Balvanyos, ce se va desfasura la Baile Tusnad. Manifestarea va avea drept slogan "Zece ani dupa iesirea din eclipsa", si la ea vor participa si alte personalitati, printre care Laszlo Tokes, Valeriu Stoica, Toro Tibor, Gabriel Andreescu, Renate Weber, Eugen Dijmarescu, Gheorghe Onisoru, Mircea Ciumara. Szilagyi Zsolt, deputat UDMR, unul dintre organizatori, a declarat ieri, citat de Mediafax, ca manifestarea a devenit un forum permanent, unde dicutiile sint deschise. "Vin politicieni in pantaloni scurti, dar ideile nu sint de pantaloni scurti", a spus deputatul UDMR. El a precizat ca anul acesta vor fi dezbatute doua teme noi: securitatea ecologica si lustratia in societatile postcomuniste. La rindul sau, Nicolae Manolescu, presedintele Fundatiei Actiunea civica, organizator al actiunii, a apreciat ca importanta dezbaterilor consta in gasirea de solutii atunci cind problemele romano-maghiare coincid. (L.P.) Doru Viorel Ursu, presedinte la ApR Mehedinti Doru Viorel Ursu a fost numit presedintele organizatiei judetene a ApR Mehedinti. Conducerea filialei ApR a fost demisa, iar Doru Viorel Ursu a fost numit presedinte interimar de catre conducerea centrala a partidului. Schimbarea a avut loc miercuri seara, in sedinta Consiliului judetean ApR, unde au fost analizate rezultatele alegerilor locale. Ioan Suru, fostul presedinte al organizatiei, a declarat ca se creeaza un precedent periculos, subliniind ca el si-a prezentat demisia inca din 23 iunie. El sustine ca, pentru a fi determinat sa paraseasca partidul, a fost amenintat cu moartea de fostii sai colegi, informeaza Mediafax. Ioan Suru a declarat ca a primit un telefon in care un fost membru ApR l-a amenintat ca va plati 10 milioane de lei pentru a-l lichida. El spune ca intentioneaza sa faca plingere penala. (L.P.) 