 "Pinalti" n-a mai vrut sa fie coechipier cu Simona Marinescu Gheorghe Stefan a demisionat din PD La finele saptaminii trecute, Gheorghe Stefan, presedintele echipei de fotbal Ceahlaul Piatra-Neamt, si-a dat demisia din Partidul Democrat. Conducatorul celei mai vechi grupari din Divizia A a participat la ultimele alegeri parlamentare pe listele PD Piatra-Neamt, insa n-a urmarit nici o clipa sa devina coleg cu Mitica Dragomir in aceasta legislatura. Scopul sau declarat a fost acela ca, prin influenta de care dispune in urbea moldava, sa stringa cit mai multe sufragii in dreptul lui Sorin Vornicu, bunul sau prieten. Cum formatiunea condusa inca de Petre Roman a inregistrat un esec usturator la numararea voturilor in orasul de sub Pietricica, "Pinalti" n-a mai dorit sa-si lege numele de acest partid, mai ales ca nu ii ard calciiele dupa politica. Stefan si-a iscalit demisia motivind ca este prea ocupat cu afacerile si cu fotbalul, nemaiavind vreme de jocurile politichiei. El a trimis demisia prin fax, la sediul partidului, luind astfel exemplul antrenorului Florin Halagian. Asta-iarna, Armeanu' a renuntat sa mai pregateasca echipa "galben-negrilor", anuntindu-si demisia prin intermediul unui fax trimis de la Bucuresti. "Raminem prieteni" "Vreau sa redevin independent. Domnilor, raminem prieteni! Asta e treaba!", a mai scris celebrul presedinte de club in faxul remis partidului. Responsabilii PD incearca sa-l induplece pe Stefan, propunindu-i "boss"-ului pietrean sa participe la citeva discutii programate la sediul firmelor sale, insa acesta pare de neinduplecat. Stefan nu mai vrea sa stea sub aceeasi sigla cu Simona Marinescu, cea care, de curind, si-a anuntat candidatura la sefia PD, cu prilejul alegerilor generale programate pe 18 si 19 mai. Din postura de membru al Consiliului de Administratie de la FC Dinamo, Marinescu opina anul trecut, dupa un meci disputat pe arena din Soseaua Stefan cel Mare intre "ciinii rosii" si pietreni, scor 1-1, ca echipa Ceahlaul ar trebui eliminata din campionat. DANIEL CONTESCU Flash Codrea refuza meditatiile Internationalul Paul Codrea este unul dintre fotbalistii de baza ai echipei italiene de fotbal Genoa 1893. "Traversam o perioada foarte buna. N-am pierdut de patru etape in campionat", ne-a declarat ieri "creierul" formatiei genoveze. Codrea a dezvaluit ca, in perspectiva apropiatei partide pe care "tricolorii" o vor sustine pe 24 martie in compania Italiei, coechipierii sai tin pumnii strinsi nationalei noastre: "De cind am venit eu la echipa, sint mai apropiati de Romania decit de Italia". Desi conducerea clubului genovez s-a oferit sa-i puna la dispozitie un profesor de limba italiana, Codrea a refuzat meditatiile. "Eu intelegeam italiana si pe vremea cind eram in tara. Acum sint in stare sa si vorbesc fluent", ni s-a confesat ex-pitesteanul. La reunirea lotului "tricolor" pentru meciul cu "squadra azzurra", Paul va veni cu un maldar de tricouri. "Multi prieteni m-au rugat sa le daruiesc tricoul cu numarul 5 de la Genoa". (D.C.) Patrascu - tap ispasitor Bogdan Patrascu a fost considerat unul dintre principalii vinovati pentru esecul suferit de Litex Loveci in etapa a 15-a a campionatului bulgar de fotbal, 1-2 la Sofia, cu Levski. Fostul jucator de la Sportul a gresit grav la primul gol al partidei, primind cea mai mica nota in cotidianul "7 zile sport". A doua zi dupa meci, antrenorul Ferario Spasov l-a bagat in sedinta pe Patrascu, reprosindu-i usurinta cu care a tratat faza din care gazdele au deschis scorul. "Eroarea romanului ne-a costat obtinerea unui rezultat bun pe terenul liderului. Foarte probabil, Bogdan va fi rezerva in etapa urmatoare", a precizat Spasov la finele sedintei de analiza a meciului cu Levski. (S.T.) Solidaritate de breasla Diego Armando Maradona, considerat de unii specialisti drept cel mai bun fotbalist al tuturor timpurilor, i-a criticat pe oficialii UEFA care l-au pedepsit pe Raul, atacantul formatiei Real Madrid, cu o etapa de suspendare si o amenda de 20.000 de franci elvetieni. Jucatorul madrilen a inscris un gol cu mina in ultima etapa din Liga Campionilor, in partida Real Madrid - Leeds United, scor 3-2. "Cei de la UEFA n-au jucat in viata lor fotbal. Pentru ei, mingea este un OZN", a declarat Maradona. "El Pibe d'Oro" a inscris, la Campionatul Mondial de fotbal din Mexic 1986, un gol cu mina intr-un meci impotriva Angliei, partida incheiata cu 2-1 pentru Argentina. (D.N.) Stan, dar fara Bran Fotbalistul englez Stan Collymore, ultima oara legitimat la formatia spaniola Oviedo, din Primera Division, a anuntat zilele trecute ca a decis sa-si agate ghetele-n cui. Mai nou, Stan vrea sa se indrepte spre o cariera cinematografica, inspirat de succesul nebun pe care l-a inregistrat o alta fosta mare glorie a fotbalului insular, Vinnie Jones. Jones este actorul preferat si prietenul bun al regizorului britanic Guy Ritchie, sotul Madonnei. Ian Monk, agentul lui Collymore, e de parere ca "debutul lui Stan in cinematografie va fi o reusita deplina. El a primit mai multe oferte pina acum, dar nu am studiat nici una in detaliu". Jucatorul, in virsta de 30 de ani, a primit si propuneri pentru o cariera de model. (M.B.) Handbaliste disponibilizate Componentele lotului de handbal feminin al Universitatii Ursus, in frunte cu antrenorul Gheorghe Covaciu, au primit preaviz, marti dupa-amiaza, de la conducerea societatii producatoare de bere care patrona echipa. Intreg lotul, care figura pe statele de plata de la SC Ursus SA, a fost avertizat sa-si caute de lucru sau sa se transfere in alta parte. Potrivit lui Liviu Jurca, directorul tehnic al echipei, conducerea societatii producatoare de bere a decis alta forma de sustinere, urmind ca jucatoarele si antrenorul sa fie sprijiniti doar din sponsorizari. Potrivit sursei citate, nu se stie inca daca sumele vor fi suficiente, deoarece bugetul se va stabili abia la 1 aprilie. Preavizul a cazut ca o bomba in echipa studentelor, la doar o zi dupa cistigarea, pe teren propriu, a meciului cu Rulmentul Birlad. EMANUEL CIOCU Kazahstan solicita afilierea la UEFA Rahat in Europa Federatia de Fotbal din Kazahstan a depus o solicitare la UEFA, cerind afilierea la forul european. Rahat Aliev, presedintele federatiei, a cerut sprijinul presedintilor FIFA si UEFA, Joseph Blatter, respectiv Lennart Johansson. "Peste 20 la suta din teritoriul tarii noastre se afla in Europa, in timp ce Turcia, membra UEFA, nu are decit trei la suta din teritoriu in Europa", a declarat un membru al forului fotbalistic din Kazahstan.(M.B.) Lupescu: "Meciul cu Rapid nu-i derby" Ionut Lupescu crede in calitatile de antrenor ale lui Mircea Rednic, fostul sau coleg de la Dinamo si de la echipa nationala de fotbal. "Rapid are un antrenor foarte bun. Daca Rednic va avea mina libera, cu siguranta ca va face treaba buna". "Neamtul" apreciaza ca meciul din Giulesti, programat duminica, "nu este derby-ul campionatului", chiar daca se vor afla fata in fata ultimele doua cistigatoare ale titlului de campioana. "Este un meci foarte important, asta e sigur. Rapid are o istorie indelungata, iar de perioada cind se luptau doar Steaua si Dinamo, stiti si voi ce s-a ales... N-are rost sa mai vorbim. Ce trebuie sa faca Dinamo ca sa bata Rapidul? Sa dea un gol mai mult", a declarat ieri emblema "ciinilor rosii". DANIEL CONTESCU Intre doua antrenamente cu "ros-albastrii", Martin Tudor cara mobila Martin Tudor, portarul echipei de fotbal Steaua, unul dintre artizanii victoriei consemnate la Bacau, si-a gasit timp si pentru treburi casnice. Dupa ce, in cursul anului trecut, a reusit sa-si achizitioneze un apartament cu trei camere (situat in apropierea arenei din Ghencea), unde locuieste alaturi de sotia sa, Laura, fotbalistul nu reusise pina acum sa-l mobileze in intregime. Zilele trecute, Tudor a putut fi zarit prin Bucuresti, de unul singur, carind diverse articole de mobilier. Vilceanul si-a procurat un superb pat pentru unul dintre cele doua dormitoare si un bar pe care intentioneaza sa-l amplaseze in sufragerie. Cum Laura asteapta in mai putin de o luna un copil, Martin nu a uitat nici de camera mostenitorului. De ieri, incaperea este dotata cu tot ceea ce trebuie, de la patut si pina la jucarii. "Nici acum nu stim exact ce va fi", ne-a marturisit stelistul. "In ultima vreme, medicii au spus ba ca va fi fetita, ba baietel, dar ne-am pregatit pentru orice eventualitate. Avem inclusiv o lista intreaga cu nume, atit de fata, cit si de baiat, pentru a nu fi surprinsi atunci cind va sosi barza". ADI DOBRE "Menage a trois" in Liga Campionilor Daca in Grupa D lucrurile s-au aranjat de mai mult timp, Real Madrid si Leeds United urmind sa joace in sferturile de finala ale Ligii Campionilor, in Grupa C situatia este mai complicata. Trei formatii, Bayern München, Arsenal Londra si Olimpique Lyon, au sanse de calificare in turul urmator. Fotbalistii germani, ocupantii primului loc, se pot clasa pe pozitia a treia daca vor pierde acasa, iar francezii se vor impune pe stadionul "Lujnii" din Moscova. Forul european a luat hotarirea ca si cealalta confruntare, Bayern - Arsenal, sa se joace la aceeasi ora cu meciul din capitala Rusiei, tocmai pentru a se evita jocurile de culise. Alin Stoica este anuntat titular in echipa "alb-violetilor", confruntare care va avea loc pe stadionul "Constant Vanden Stock" din Bruxelles, in compania formatiei Real Madrid, detinatoarea trofeului. Belgienii au nevoie de un rezultat favorabil pentru a scapa de ultimul loc. Leeds primeste vizita campioanei din "Il Calcio", Lazio Roma, si nu uita ca a invins chiar pe "Olimpico", printr-un gol marcat de Smith in ultimele minute de joc. Doar orgoliul i-a mai ramas formatiei pregatite in acest moment de fostul selectioner al "squadrei azzurra", Dino Zoff. Lazio disputa in aceasta seara ultimul meci in "Champions League", urmind sa priveasca la televizor desfasurarea ulterioara a competitiei. DANIEL NAZARE GRUPA C: Bayern München - Arsenal Londra (PRO TV, de la ora 19.45); Spartak Moscova - Olympique Lyon CLASAMENT: 1. BAYERN 10p; 2. Arsenal 8p; 3. Lyon 7p; 4. Spartak 3p GRUPA D: Leeds United - Lazio Roma; Anderlecht Bruxelles - Real Madrid CLASAMENT: 1. REAL 13p; 2. Leeds 9p; 3. Lazio 4p; Anderlecht 3p Fotbalistul roman s-a uitat dupa meteoriti Viorel Moldovan a ramas fara parbriz Plecarea internationalului roman Viorel Moldovan de la echipa turca Fenerbahce Istanbul la formatia franceza FC Nantes a fost privita anul trecut de specialisti ca fiind un mare pas inainte. Viorel a "explodat" pur si simplu in Hexagon, unde a marcat pentru "canari" o multime de goluri, determinindu-i pe oficialii clubului sa-l considere cea mai buna achizitie din ultimii ani. A fost, totodata, un salt de la portile Orientului in mijlocul Occidentului, de la mirosul de chebap la cele mai fine esente frantuzesti. Cu toate acestea, fotbalistul roman a simtit pe pielea sa ca Europa este unica, iar obiceiurile, in parte, sint aceleasi. Intreaga familie Moldovan a trait o sperietura cumplita, in urma cu citeva zile, cind a fost trezita de un zgomot asurzitor, venit din parcare. Iesit la fereastra, Viorel a observat ca parbrizul autoturismului sau, un Peugeot 607, a fost facut tandari. "Am vazut parbrizul spart si un imens bolovan in interiorul masinii", povesteste Viorel. "Primul gest a fost sa ma uit in sus, sa vad daca mai pica alt pietroi, dar nu s-a intimplat nimic. Am crezut la inceput ca e vorba despre un meteorit pentru ca in jur nu era nimeni". Politia si-a facut imediat aparitia pentru a constata cele intimplate, moment in care Viorel Moldovan a aflat ca alte doua vehicule au suferit avarii din partea unor cheflii. "Credeam ca are cineva ceva cu mine, dar nu a fost decit un simplu act de vandalism. Multa lume spunea ca sint un tip norocos, ca am scapat din Turcia si am ajuns intr-o tara civilizata, dar vad ca nebuni exista peste tot. Acum trebuie sa merg la asigurari pentru declaratii si pentru a-mi recupera paguba. Am o hirtie de la cei de la Comisariat, care au venit la locul faptei, au inregistrat masina, au vazut bolovanul si au plecat". ADI DOBRE Szabo si Beclea si-au vorbit dupa trei ani Violeta Beclea-Szekely si Gabriela Szabo au purtat ieri, la sediul Federatiei Romane de Atletism, prima discutie din ultimii trei ani. "Este inimaginabil ca n-am vorbit de atita amar de vreme. S-a ajuns deja in domeniul absurdului", a declarat Beclea. Nu cu mult timp in urma, aceasta a actionat-o in justitie pe Szabo, pretinzindu-i daune in valoare de 150.000 de dolari pentru declaratiile defaimatoare pe care le-a facut la adresa ei. Totusi, Beclea a spus ca a fost emotionata de discutia purtata cu Szabo. Intilnirea a fost mediata de citiva membri ai Biroului Federal. "Nu doresc sa ma las coplesita de sentimente, desi azi (n.r.- ieri) am discutat amical. Voi judeca lucrurile la rece, dar nu stiu daca voi renunta la proces. Oricum, prima infatisare este pe 19 aprilie, la Tribunalul Sectorului 2", a completat Violeta. Beclea a declarat ca mai are inca probleme cu glezna dreapta, care este inflamata, si ca va pleca saptamina viitoare in Italia, pentru un control serios. ( M.B. ) Desi nu are bani pentru scoala de gimnastica, Consiliul Local Deva pleaca in Ungaria In scandalul stirnit de starea jalnica a cladirilor de la Liceul Sportiv Deva, Consiliul Local, care are obligatia intretinerii scolilor din localitate, s-a declarat neputincios, din lipsa de fonduri. In ciuda acestor declaratii, astazi pleaca in Ungaria, pentru o actiune de infratire cu municipiul Szigetsvar, 17 consilieri si angajati ai primariei, in frunte cu primarul Mircia Muntean (PNL). Din documentele pe care le detinem rezulta ca deplasarea delegatiei va costa 49.123.584 lei, la care se adauga cite o diurna de 64 USD (1.713.152 lei) pentru fiecare participant. Surse din cadrul Primariei Deva ne-au declarat ca toti cei de pe liste isi pot lua, daca doresc, consoartele cu ei. Deplasarea delegatiei este cu atit mai bizara cu cit, in aceeasi perioada, la Deva se va afla o delegatie din Yangcheng, China, oras infratit cu Deva. Cei aproape 100 de milioane de lei folositi pentru plecarea in Ungaria, adaugati celor aproximativ 40 de milioane de lei pe care Consiliul Local i-a cheltuit pentru ca viceprimarul Mircea Molot si familia sa viziteze Italia acum citeva saptamini, ar fi suficienti, dupa cum spun specialistii, pentru repararea tavanelor la cel putin cinci camere de la Liceul Sportiv. LUCIAN STANCIU O "stelista convinsa" - gard in gard cu "ciinii rosii" Raluca Gavrila sustine ca e hartuita de fanii dinamovisti Sirul incidentelor iscate de membrii agresivi ai galeriilor s-a reinnodat saptamina trecuta, o data cu prima etapa a returului din Divizia A la fotbal. Simbata, inaintea partidei Dinamo-FC National (terminata cu scorul de 1-0 pentru "ciinii rosii"), citiva suporteri ai gazdelor au atacat cu pietre casa unei familii care are ghinionul sa locuiasca pe o straduta marginita de gardul complexului Dinamo. "Am ajuns la disperare. Nu stim ce sa mai facem si cu cine sa mai vorbim. Vecinatatea clubului ne-a adus, pina acum, o gramada de neplaceri, pagube si nervi", ne-a relatat Raluca Gavrila, locatara imobilului de pe strada Doamna Oltea. "Inainte de a se repara gardul bazei sportive, chiar vizavi de noi era o gaura pe unde intrau suporterii. Se invatasera deja. Anul trecut insa, zidul a fost reparat si intarit cu sirma. Citiva pustani au venit din nou simbata, stiind ca pe aici se poate intra in stadion. Dupa ce-au vazut ca nu mai e gaura, s-au catarat si au inceput sa traga de sirma. Cind am iesit si i-am intrebat de ce rup din nou gardul au inceput sa strige la mine: «Ce vrei, fa?». Apoi au inceput sa dea cu pietre in casa. Ei bine, a doua zi s-au intors si au aruncat cu bolovani in ciini. Mi-au spart geamul la casa. Mi-e frica sa mai ies din casa, cind vin meciurile". Raluca Gavrila spune ca aceste ultime intimplari au umplut paharul rabdarii: "Si mie imi place sportul. Eu sint stelista convinsa, iar sotul este dinamovist. Cu zgomotul e cum e, cind da gol Dinamo imi astup urechile si gata. Dar asta nu-i tot. Suporterii mi-au spart geamul masinii parcate in fata casei, mi-au vopsit cu graffiti rulota si mi-au scris obscenitati pe gard. Acum un an si jumatate, patru pustani au venit si au tras in mine cu un pistol cu aer comprimat. Mi-au spart geamurile si atunci". Locatara regreta, din aceasta cauza, "Epoca de aur". "Macar pe vremea lui Ceausescu stiam o socoteala. Cind erau meciuri, patrulau militieni calare, si nimeni n-avea curaj sa faca scandal". MATEI UDREA "El Pais" il tavaleste pe Hagi "Impulsiv din nastere si infumurat" Numarul de ieri al cotidianului spaniol "El Pais" aloca un spatiu amplu fotbalistului roman Gheorghe Hagi si incidentelor din campionatul turc. "Impulsiv din nastere si infumurat ca intotdeauna, Hagi a trecut, in patru zile, de la un meci senzational la manifestari violente, de neconceput", se arata in introducerea articolului din cunoscuta publicatie iberica. Este relatat cu lux de amanunte incidentul cu arbitrul Erol Ersoy, in meciul cu Genclerbirligi, si nu este omis nici faptul ca "s-a retras de la nationala, pentru care a adunat 125 de selectii, dupa ce i-a rupt piciorul italianului Antonio Conte la EURO 2000". Pasajele negative la adresa lui Hagi alterneaza cu elogiile, machedonul fiind considerat de ziaristul spaniol drept jucatorul secolului in Romania. "La 36 de ani, Hagi isi merita calificativul de <<Maradona din Carpati>>. Ceea ce il strica este comportamentul, aproape de cel al unui pusti rebel. Romanul nu gaseste momentul de a se retrage, insa suspendarea pe care o va primi i-ar putea grabi decizia. Fotbalist anarhic, autor al unor goluri de senzatie la Campionatul Mondial din 1994, in Statele Unite ale Americii, el a inscris sub tricoul lui Real Madrid si FC Barcelona de o multime de ori. Ramine in memorie golul reusit cu un sut de la mijlocul terenului, in partida cu Celta Vigo. Toti ni-l amintim ca un fotbalist capabil sa cistige de unul singur o partida. Poate sa aiba insa o prestatie de mizerie si un comportament vulgar", noteaza "El Pais". DANIEL NAZARE Nadia, peste tot acasa "World Sports Academy" este o organizatie fondata de foste glorii ale sportului mondial, printre care romanca Nadia Comaneci, inotatorul australian Mark Spitz si tenismanul german Boris Becker. Aceasta institutie va acorda, pe 22 mai, la Monte Carlo, trofeul pe anul 2001 pentru "Laureus World Sports Award", in cadrul unei ceremonii in care vor fi desemnati cei mai buni sportivi din toate disciplinele, de pe intreg cuprinsul globului, la masculin si feminin, individual si pe echipe. Ieri, la Berlin, intr-un cadru festiv, au fost facute nominalizarile. Jucatorul american de golf Tiger Woods, inotatorii Ian Thorpe (Australia) si Pieter van den Hoogenband (Olanda), pilotul de Formula 1 Michael Schumacher (Germania) si canotorul britanic Steve Redgrave, de cinci ori medaliat cu aur la Olimpiade, sint in lupta pentru titlu la masculin. Nominalizarile la feminin sint urmatoarele: atletele Marion Jones (SUA) si Cathy Freeman (Australia), inotatoarea olandeza Inge de Bruijn, jucatoarea de tenis Venus Williams (SUA) si jucatoarea de golf Karrie Webb (Australia). La sectiunea "Cele mai bune echipe ale lumii" au intrat in competitie pentru prestigiosul trofeu nationala de fotbal a Frantei, nationala olimpica de fotbal a Camerunului, echipa spaniola Real Madrid, echipa americana de base-ball New York Yankees si nationala de cricket a Australiei. ( M.B. ) Trei pentru infern George Copos, actionar majoritar la UFC Rapid si presedinte al Consiliului de Administratie, este decis sa puna capat interimatului de la nivelul conducerii executive a clubului, problema a carei rezolvare e solicitata imperativ si de antrenorul Mircea Rednic. "Inca nu m-am decis cine va prelua functia de presedinte executiv. Sint mai multe candidaturi, iar miine (n.r. - azi), la prinz, vom lua o decizie colectiva in cadrul Consiliului Director", ne-a declarat Copos. Patronul grupului de firme "Ana" a solicitat ieri fiecarui candidat sa prezinte un proiect de management al clubului, pe care urmeaza sa-l sustina in fata Consiliului Director. Cel care isi va prezenta ideile de viitor intr-o maniera cit mai convingatoare va primi postul rivnit. Votul lui George Copos va fi, desigur, hotaritor. Boc: "Puteam sa semnez inca de luni noapte" O sursa demna de incredere ne-a dezvaluit ca exista trei nume grele din fotbalul romanesc care sint angrenate in lupta pentru obtinerea puterii la Rapid. Alexandru Boc este creditat cu 60 la suta sanse. Acesta a fost presedinte la Universitatea Craiova in 1998. Cea mai mare realizare a "guvernarii Boc" in Banie a fost transferul fundasului Cristian Chivu, de la CSM Resita, dupa semnatura lui alergind, la acea vreme, Rapid, Dinamo si Steaua. Boc ne-a declarat ca "am purtat discutii cu domnul Copos azi-noapte (n.r. - luni noapte), la hotelul «Crowne Plaza». As fi putut semna chiar atunci. Oferta este excelenta: un salariu foarte bun si putere de decizie absoluta. Dar am cerut un ragaz de citeva zile. Problema e ca George Copos vrea un raspuns pina miercuri. Ma tem ca imi va fi foarte greu sa i-l dau intr-un timp atit de scurt. Eu vreau sa-mi formez propria echipa manageriala, in care voi coopta fosti rapidisti, printre ei aflindu-se Nicolae Manea si Alexandru Ramureanu. Vom vedea". Ieri dimineata, Alexandru Boc a vizitat baza Pro Rapid, insotit de Copos. "Tata Jean" pierde teren Cea de-a doua optiune a magnatului Copos este Jean Padureanu, unul dintre "veteranii" din fotbalul romanesc. In prezent pensionar, "Tata Jean" conduce in continuare clubul Gloria Bistrita, cu dispensa din partea Consiliului de Administratie, nelasind la greu gruparea la care a fost presedinte cu atributii depline timp de 36 de ani. Padureanu a mai fost presedinte la UFC Rapid in turul editiei de campionat 1997-1998. Cu putin timp in urma, conducatorul bistritean se afla in "pole-position" pentru functia suprema la clubul feroviar, dar acum nu mai are decit 35 la suta sanse. Anghelache - in carti Favoritul numarul trei este Constantin Anghelache, in prezent vicepresedinte la UFC Rapid. Profesor universitar la Academia de Studii Economice (ASE), Anghelache a fost adus de la Brasov in toamna anului 1999, la insistentele antrenorului Mircea Lucescu, prietenia si relatiile de afaceri dintre cei doi fiind de notorietate. Anghelache este cotat cu doar 5 la suta sanse de a obtine postul de presedinte executiv. Roberto Verdes, directorul de marketing al clubului, a aminat demararea operatiunii de demolare a gardurilor care despart tribunele stadionului din Giulesti, considerind ca ar fi o hotarire luata in pripa si ca aceasta se va produce, cel mai devreme, dupa meciul cu Dinamo. MARGARIT BANUTA LAURENTIU CIORNEI Flash Pavel, "masaj thailandez" Tenismanul roman Andrei Pavel a capotat lamentabil, inca din primul tur al turneului masculin de la Indian Wells (SUA), in fata ilustrului necunoscut Paradorn Srichaphan, din Thailanda. Dupa ce Pavel a reusit sa cistige primul set cu 6-2, Paradorn s-a impus in urmatoarele doua cu 6-1, 6-4. Intr-o alta partida, Andrew Ilie, jucator australian de origine romana, a fost eliminat de francezul Arnaud Clement, scor 0-6, 3-6. ( M.B. ) Comisie blocata in lift Mai multi membri ai comisiei de evaluare a Comitetului International Olimpic (CIO) care a vizitat orasul canadian Toronto, candidat la organizarea Jocurilor Olimpice din anul 2008, au ramas blocati in ascensorul hotelului unde a fost cazata delegatia, informeaza AFP. "Acest incident nu va avea nici o consecinta, desi am putea face unele critici asupra capitolului tehnic", a spus, zimbind, presedintele comisiei de evaluare a CIO, olandezul Hein Verbruggen. Comisia CIO si-a incheiat duminica vizita la Toronto. ( H.H. ) Pe Staale il lasa inima Internationalul norvegian Staale Solbakken (33 de ani), fotbalist al echipei daneze FC Copenhaga, a fost internat de urgenta, dupa ce, la antrenamentul de ieri dimineata al formatiei sale, a suferit o criza cardiaca. Mijlocasul scandinav a cazut pe gazon in urma unui sprint, fiind imediat inconjurat de colegii de echipa. Dupa ce doctorul gruparii din capitala Danemarcei i-a acordat primul ajutor, Solbakken a fost transportat la Spitalul Universitar din Copenhaga, unde a fost internat la Reanimare. ( S.T. ) "Anaconda" s-ar incolaci in Banie Ionut Lutu a facut ieri dupa-amiaza un antrenament cu Universitatea Craiova. Limuzina sa, un "Mercedes" de culoare neagra, cu numarul OT-04-LUT, a fost vazuta la intrarea in cantonamentul din Lunca Jiului, cu mai bine de o ora inainte de inceperea sedintei de pregatire. La final, oficialii olteni au declarat ca Lutu era in trecere prin Craiova. Dar micutul fotbalist a spus, sigur pe el, ca "sint la Universitatea si ma antrenez aici. Conducerea clubului mi-a promis ca imi va rezolva problema transferului de la FC National. Vreau sa joc la Craiova, doar e prima mea dragoste!". Totusi, Lutu nu are voie sa se antreneze sau sa joace pentru alta echipa din Romania in afara de cea "bancara". Potrivit contractului de imprumut de la Samsung Blue Wings, daca Lutu nu va semna un angajament de joc cu FC National, el va trebui sa se intoarca in Coreea de Sud. Gino Iorgulescu, presedintele gruparii din Parcul cu platani, este hotarit sa ceara Ligii Profesioniste de Fotbal suspendarea jucatorului poreclit "Anaconda". ( M.B., M.M. ) Prima de autogol Rivaldo, atacantul echipei FC Barcelona a beneficiat de o zi de odihna suplimentara, dupa ce, duminica, in partida sustinuta pe "Camp Nou" cu formatia Real Mallorca, a inscris primul autogol din intreaga sa cariera. E drept, Rivaldo s-a revansat, inscriind si pentru Barcelona, dar in final scorul a fost egal, 1-1. Tehnicianul Lorenzo Serra Ferrer, cel care i-a acordat acest bonus jucatorului brazilian, a ecplicat ca Rivaldo a avut un program foarte incarcat, el evoluind miercurea trecuta in partida amicala Mexic - Brazilia, incheiata la egalitate, 3-3. Rivaldo spunea ca meciul de duminica a fost cel mai obositor din viata sa. "Daca am fi condus, as fi cerut schimbarea. Duminica m-a sunat un prieten din Brazilia si am adormit la telefon", a precizat fostul detinator al "Balonului de Aur". ( H.H. ) [35][pl.dll?rid=expresro] 