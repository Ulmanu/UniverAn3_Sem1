 Impozit pe coliva Ministerul Finantelor Publice a comunicat ca 31 mai este data-limita de depunere a declaratiilor privitoare la impozitul pe venitul global, in caz contrar contribuabilii urmind a suferi rigorile legii. In categoria celor care vor trebui sa depuna declaratie de venit sint inclusi si preotii. Astfel, acestia vor trebui sa declare toate veniturile obtinute in afara salariului - contravaloarea cadourilor si bunurilor, precum si sumele de bani primite de la enoriasi cu ocazia cununiilor, botezurilor, inmormintarilor, parastaselor etc. Conform legii, produsele primite (colaci, vin, coliva, prosoape, chiar si oua rosii) vor trebui calculate in lei si declarate la fisc. In plus, ori de cite ori preotii vor face vizite la domiciliul enoriasilor si vor primi bani trebuie sa emita chitante fiscale in care sa figureze suma primita si pe care sa existe stampila parohiei. (O.Z.) Translatorii - oamenii care traduc vorbele in profit In Romania exista mai multe moduri de a cistiga bani de pe urma cunosterii la perfectie a unei limbi straine. Exista o elita a traducatorilor de literatura care lucreaza pentru marile edituri. Nu foarte bine platiti, majoritatea muncesc din pasiune. "Aproape toti traducatorii importanti au un alt loc de munca, nu se pune problema unor cistiguri importante din aceasta ocupatie care impune rigoare si respect fata de text", spune Irina Horea, traducatoare specializata in limba engleza, care lucreaza la unul dintre teatrele bucurestene. Economia de piata a deschis insa si posibilitatea de a crea firme care ofera servicii de traduceri. Intreprinzatorii care investesc in aceasta activitate pun de fapt in legatura cererea si oferta de pe piata: pe de o parte, a cunoscatorilor de limbi straine, pe de alta parte, a companiilor care au nevoie de traduceri. Investitia initiala: 10.000 de dolari, recuperati in doi ani Gabriel Aftenie este un roman din New York care s-a intors in tara sa studieze aeronautica. Dar nu a apucat sa construiasca avioane, caci tatal sau a creat, in 1994, o firma specializata in traduceri, unde a devenit director executiv. Ideea acestei afaceri a apartinut unei prietene, care studiase limbile straine si se ocupa deja, individual, de traduceri. Firma are un capital de trei milioane de lei, insa investitia initiala in dotari a depasit zece mii de dolari, bani care s-au recuperat integral in doi ani. "Am inceput cu doua computere, fax, linii telefonice, mobilier si am inchiriat un spatiu central", spune Gabriel Aftenie. Prima comanda a fost un sondaj de opinie, unde compania a asigurat traducerea simultana pentru sociologii straini, cit si transpunerea textelor in limba engleza. In timp, compania specializata in traduceri si-a marit foarte mult numarul de clienti, astfel incit, anul trecut, cifra de afaceri a atins suma de 50.000 dolari. Desi nu are decit patru angajati permanenti, firma lucreaza in regim de colaborare cu peste 450 de traducatori din toata tara. Firma se ocupa atit de traduceri notariale si de specialitate, cit si de interpretare simultana pentru conferinte, congrese sau delegatii aflate la negocieri prin Bucuresti. "Traducem in/si din 22 de limbi straine, insa nu colaboram cu editurile care platesc mai putin", spune Aftenie. Profit de un dolar pentru fiecare pagina tradusa Traducatorul primeste doi dolari pe fiecare pagina de text tradusa, iar clientul plateste echivalentul in lei a 5 dolari, in care este inclusa si taxa pe valoarea adaugata (TVA). Daca este vorba de un text legalizat, atunci tariful mai creste cu un dolar. Cistigul net al firmei nu depaseste insa un dolar la fiecare pagina de text, dupa plata obligatiilor fiscale. Dar ca un om care a stat in America, Gabriel Aftenie stie ca volumul afacerii aduce banii, si nu cresterea peste masura a tarifelor. In acest moment, compania si-a consolidat reputatia unei firme serioase, cu tarife stabile si servicii de calitate, ceea ce a dus la formarea unei clientele fidele formate mai ales din marile companii straine. Puterea exemplului personal Experienta americana i-a fost utila tinarului inginer de avioane, care este din nou student, de data asta la psihologie. "Influenta New York-ului, unde am plecat cu familia la inceputul anilor 80, se simte in perseverenta pe care o am in orice fac. Imi respect mult clientii si colaboratorii. Eu insumi muncesc, pina cad lat, cot la cot cu toata lumea. Am tradus uneori pina tirziu in noapte", spune Gabriel Aftenie. El este convins ca nu poti sa administrezi o afacere daca nu-i simti pulsul, daca te detasezi de munca propriu-zisa. Reputatia consolidata in mediile de afaceri ii permite sa nu piarda vremea cu atragerea clientilor si sa nu risipeasca bani pe reclama. Colaboratorii sint selectati atent, pe baza unui Curriculum Vitae, a unui interviu urmat de un test. "Pentru traduceri notariale avem nevoie de traducatori atestati atit de Ministerul Culturii, cit si de Ministerul Justitiei", spune Aftenie. Desi pare suma unor eforturi independente, uneori traducerile ample presupun munca in echipa, cu un coordonator care armonizeaza textele diferit interpretate. In aceasta situatie cresc costurile, dar se consolideaza reputatia firmei. Cea mai dificila comanda, care a presupus traducerea a peste 5.000 de pagini, a adus si cei mai multi bani. Asta se intimpla la finalul anului 1996. Insa devalorizarea brutala a monedei nationale "a ars", intr-o luna jumatate din cistig si au urmat doi ani destul de dificili. "In acest moment insa bate un vint de reviriment economic, care se resimte si in afacerea construita din traduceri", a remarcat Aftenie. LIDIA MOISE Privatizarile FPS-ului sint luate la puricat Autoritatea pentru Privatizare si Administrarea Participatiilor Statului (APAPS) a anuntat ca, in primele patru luni ale acestui an, a inregistrat 1.133 sesizari, marea majoritate a acestora referindu-se la nereguli in privatizare. 142 au provenit de la Ministerul de Interne, 347 de la guvern, 16 de la Senat si 16 de la presedintie. Sesizarile au vizat nereguli in derularea privatizarii, in administrarea necorespunzatoare a agentilor economici la care statul este actionar, concedieri de personal, lipsa protectiei sociale a salariatilor din societatile privatizate etc. In urma controalelor APAPS s-au constatat restante de peste 1,6 milioane dolari la plata pachetelor de actiuni de catre investitorii care au cumparat Azomures, FECNE Bucuresti (societate desprinsa din fosta IMGB) si Santierul Naval Braila. La circa 210 contracte semnate de fostul FPS au fost depistate restante de aproximativ 864 miliarde lei. Ca urmare a informatiilor primite, APAPS a sesizat Parchetul in dosarele CNM Romline Constanta, Iasicon Iasi si Intertrans II SA Lipova, iar in cazurile Astra Vagoane Calatori Arad si Bucur Obor Bucuresti au fost sesizate IGP, respectiv Ministerul Justitiei. APAPS a mai transmis sesizari catre Ministerul Finantelor Publice in cazul a zece dosare (Ventilatorul Bucuresti, Nuclearelectrica Cernavoda etc.), catre CNVM in cazul a patru dosare si catre Consiliul Concurentei in cazul societatilor din industria sticlei cumparate de omul de afaceri Corneliu Petreanu. APAPS a mai anuntat ca, in baza unui act normativ care va fi elaborat, va transmite catre Ministerul pentru Intreprinderi Mici si Mijlocii si Cooperatie, in vederea privatizarii, 162 de societati cu activitate de comert la care statul detine intre 5a si 50a din actiuni si alte 80 de societati cu un capital social de pina la trei milioane de lei catre Ministerul Administratiei Publice. OVIDIU ZARA CEREALCOM Vaslui - o afacere controversata Un exemplu graitor al faptului ca, in Romania, notiunea de privatizare este de multe ori sinonima cu jaful il constituie modul in care pachetul majoritar de actiuni al societatii agricole CEREALCOM S.A. Vaslui a trecut de la stat in miinile unor "investitori" privati. Privatizarea CEREALCOM a facut obiectul mai multor controale ale institutiilor statului, care au culminat cu cel putin doua anchete guvernamentale. Acestea au scos in evidenta faptul ca privatizarea societatii din Vaslui s-a efectuat ilegal si in conditii de subevaluare a patrimoniului. In al doilea rind, s-au constatat grave ilegalitati in ceea ce priveste gestionarea griului din rezerva de stat aflata in custodia societatii vasluiene si, in al treilea rind, faptul ca organele abilitate ale statului au "inchis ochii" la ilegalitatile comise. O lunga serie de ilegalitati Infiintata in 1997, SC CEREALCOM S.A. Vaslui a fost societate cu capital de stat pina in luna iulie 1999, de la acea data devenind societate cu capital privat, in baza unui contract de privatizare incheiat intre FPS si SC KARELCONF S.A. Piatra Neamt, reprezentata de Gheorghe Strungariu. La data licitatiei, cu toate ca patrimoniul societatii vasluiene era evaluat la suma de 16 miliarde de lei, Strungariu reuseste "performanta" sa cumpere CEREALCOM cu doar 4,7 miliarde de lei. In plus, in urma anchetei guvernamentale s-a descoperit faptul ca firma declarata in final cistigatoare - KARELCONF - a fost admisa la licitatie de catre Directia Teritoriala FPS Vaslui desi nu indeplinea conditiile de participare, din dosarul de prezentare al societatii lipsind ordinele de plata prin care sa se ateste achitarea obligatiilor fiscale. Dupa ce "si-a vazut sacii-n caruta", Strungariu a inceput sa deruleze afaceri cu griu din rezerva de stat. Un control efectuat de Agentia Nationala a Rezervelor Statului, la numai zece luni de la privatizare, gaseste un minus de 2.219 tone de griu din rezerva de stat. O luna mai tirziu, in mai 2000, reprezentanti ai Ministerului Finantelor descopera ca din rezerva de stat depozitata la CEREALCOM Vaslui s-au scos fara aprobari legale 2.390 tone de griu, la care se adauga alte 1.000 de tone iesite doar pe baza aprobarii lui Strungariu, pentru care insa nu s-au gasit documente care sa certifice scoaterea acestei cantitati. In timp, ilegalitatile comise la CEREALCOM S.A. au facut obiectul citorva dosare penale, dar, de fiecare data, cei in culpa au scapat basma curata. Asta, in ciuda faptului ca expertii guvernamentali, exasperati de solutiile oferite, au propus IGP "analizarea activitatii conducerii IPJ Vaslui si oportunitatea mentinerii in functie a sefului Serviciului Cercetari Penale din cadrul IPJ Vaslui, mr. Florin Sirbu".(D.V.) APAPS: nu in toate litigiile sint vinovati FPS-istii Dupa declansarea razboiului privind privatizarile operate sub sefia lui Radu Sirbu, surse oficiale din APAPS care doresc sa-si mentina anonimatul sustin ca exista litigii in care fostii FPS-isti nu sint vinovati. Sursele afirma ca exista investitori care, dupa incheierea contractelor de vinzare-cumparare, nu si-au platit actiunile la termenele legale stabilite motivind ca situatia financiara a societatilor nu corespundea cu cea din caietele de sarcini, iar angajatii FPS sint reclamati ca au actionat ilegal deoarece nu li s-au mai rambursat garantiile de participare. Insa, conform legii, angajatii FPS sint descarcati de raspundere explicita sau implicita asupra eventualelor omisiuni sau erori. Cei care raspund sint administratorii societatilor scoase la privatizare deoarece ei comunica pe proprie raspundere datele financiare continute in caietele de sarcini. Ca exemplu, surse din APAPS ne-au oferit privatizarea IRMEB SA, proces coordonat de Tiberiu Vodislav, fost sef al Directiei Teritoriale Bucuresti . (O.Z.) Subventia pentru Tractorul Brasov - pretul a doua IAS-uri privatizate Uzina Tractorul va primi pe 22 mai cele aproximativ 50 de miliarde de lei pe care i le datoreaza Ministerul Agriculturii, Alimentatiei si Padurilor (MAAP). Suma respectiva reprezinta subventia de 55a din costul utilajelor agricole vindute conform Ordinului 97 al ministrului agriculturii. Ilie Sarbu, aflat vineri intr-o vizita la Brasov, a declarat ca subventia va fi acoperita cu o parte a banilor proveniti din privatizarea celor aproximativ 600 de IAS-uri din tara. "UTB are de recuperat de la Ministerul Agriculturii 42,6 miliarde de lei, ceea ce reprezinta o zi de privatizare, in cazul in care se vor vinde doua societati pe zi", a spus ministrul agriculturii. Sarbu a mai precizat ca prin vinzarea IAS-urilor ministerului ii vor reveni minimum 30 de miliarde de lei pe zi. In prezent, uzina are o comanda de aproape 2.000 de tractoare, dintre care au fost deja livrate peste 300. Jumatate din comenzi au venit din alte judete decit Brasovul. "Uzina Tractorul devine rentabila daca produce macar o mie de tractoare pe luna, si, de luna viitoare, vom atinge aceasta cifra. CAMELIA CSIKI [17][pl.dll?rid=expresro] 