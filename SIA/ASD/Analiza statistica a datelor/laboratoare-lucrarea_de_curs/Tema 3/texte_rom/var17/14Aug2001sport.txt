 Fluieras in Ansamblul Doina al Armatei Steaua si-a mai trecut in cont trei puncte, in meciul cu Universitatea Craiova, gratie arbitrajului prestat de brigada condusa de Sorin Corpodean, si zimbeste din fotoliul de lider. Un zimbet crispat, desprins parca din cetatea filmului, acolo unde regizorii, a se citi "cavalerii fluierului", au un rol decisiv. Campioana Romaniei a avut nevoie de sprijinul tacit al lui Corpodean, laudat ca fiind arbitrul numarul 1 al campionatului. Acesta a luat insa niste decizii pe care pare sa le fi citit de pe o foaie scrisa cu pasta "ros-albastra". La Bacau - Salomir, in Ghencea - Corpodean... Cine urmeaza? "A fost furaciune" Oltenii au dat cu piciorul unei prime de 3.500 de dolari, una dintre cele mai mari pe care le-au avut "juvetii" de cind la gruparea din Banie se afla Gigi Netoiu. "N-am fost lasati sa jucam! A fost furaciune, asta a fost... Salomir a facut ce a facut duminica trecuta, acum a venit Corpodean, pina unde mergem? Nu mai am nimic de comentat si urez Stelei succes in Liga Campionilor", a declarat ironic Netoiu, care a urmarit partida de la loja, alaturi de concubina sa, Luchi Georgescu. "Comandantul" a sudat tigara de la tigara si a ramas impasibil la trivialitatile fanilor "ros-albastri" la adresa lui n Claudiu Raducanu s-a accidentat la faza din minutul 33, atunci cind a scos penalty-ul pe care tot el l-a transformat. "Bloc-notes" a suferit o entorsa de gradul doi la glezna si va rata meciul de campionat cu FC National si a doua mansa din turul trei preliminar al Ligii Campionilor, cu Dinamo Kiev n Marius Lacatus si Laurentiu Rosu, fosti jucatori ai Stelei, au urmarit partida din tribunele arenei Ghencea. "Fiara" a venit impreuna cu sotia si fiica sa, fiind recunoscut imediat de fani. Cel care a cucerit de zece ori titlul de campion ca jucator pentru culorile "ros-albastre" le-a raspuns suporterilor aplaudindu-i. "Roseata" a trecut pe la vestiarul gazdelor, felicitind echipa pentru jocul prestat n Chiar daca nu a fost o partida dura, Corpodean a aratat 11 cartonase galbene si a dictat o eliminare, enervindu-l la culme pe Victor Piturca, amenintat de "central" ca va fi trimis in tribuna daca nu se va calma. DANIEL NAZARE Seful CCA il scoate basma curata pe arbitrul partidei Steaua-Craiova Grigorescu i-a dat 7 lui Corpodean! Ultimele partide din etapa a doua a Diviziei A la fotbal au stirnit din nou agitatie in sinul Comisiei Centrale a Arbitrilor, al carei presedinte, Nicolae Grigorescu, este pe cale de a fi mazilit. Primul derby disputat duminica, Steaua-Universitatea Craiova 4-1, a fost influentat de prestatia "centralului" Sorin Corpodean, care le-a acordat gazdelor un penalty gratuit la scorul de 0-0. Ieri, cind la sediul LPF au sosit rapoartele observatorilor, cei care au lecturat documentele au avut surpriza sa constate ca Sorin Corpodean primise nota 7, echivalenta cu evadarea din aria de actiune a Subcomisiei de Disciplina. Cel "pirlit" a fost, in schimb, "asistentul" Nicusor Asandei, notat cu 5. Scandalul este amplificat de faptul ca observator la acest meci si salvator al lui Corpodean nu este altcineva decit Nicolae Grigorescu, insusi omul care l-a delegat! Aceste intimplari i-au iritat pe cei din anturajul CCA, dar si pe alti oameni influenti din campionat. "L-a scos pe ala (n.r. - Asandei) tap ispasitor. Trebuia s-o dea cumva, ca sa salveze aparentele", a fost comentariul unuia dintre cei avizati. O alta sursa de zizanie provine de la cel de-al doilea derby, Rapid-Dinamo 2-2. Observatorul Ion Craciunescu i-a acordat "centralului" Iosif Biro nota 5, adica "foarte slab". Desi cel in cauza a refuzat sa comenteze nota acordata, se pare ca printre lucrurile care i se reproseaza lui Biro se numara un penalty neacordat pentru Dinamo, dar si maniera in care a fost condusa intreaga intilnire. Toate aceste evenimente, ca si atitudinea duplicitara a lui Grigorescu, ii pericliteaza timisoreanului mandatul in fruntea CCA. "La Rapid-Dinamo n-a respectat nici macar un singur criteriu de delegare. Biro este de citiva ani in "A", dar se stie despre el ca nu e capabil sa conduca meciuri cu miza mare. Daca nici acum, in etapa a doua, n-a pus un "ecuson FIFA" la derby, atunci cind o s-o faca?", spun nemultumitii. Porumboiu si Avram isi fac incalzirea Surse autorizate spun ca Grigorescu si-a pierdut aproape toti sustinatorii din lumea arbitrajului, iar "in carti" pentru fotoliul de sef al "fluierasilor" au intrat deja Adrian Porumboiu si Vasile Avram. "In acest moment, la Bucuresti nu se mai face nimic! Grigorescu face delegarile la Divizia A de la Timisoara, "centralii" la Divizia B sint pusi de Huzu la Sibiu, iar "asistentii" de Abrudan, de la Cluj. La sediul CCA n-au mai ramas decit femeile de serviciu si doi-trei functionari. Zici ca-i guvern in exil!", a caracterizat situatia un alt nemultumit. MATEI UDREA Iarta-ne, "Pinalti"! Prin toamna lui 94, cind Steaua avea echipa si viza de intrare in "Sampion Lig", vorba lui Titi, militarii au jucat cu Benfica la Lisabona, unde i-a arbitrat un englez ciudat si cu chelie. David Elleray pe numele lui. Englezul a dat un penalty pentru lusitani la o faza in care mingea intilnise pieptul lui Ilie Stan, iar Ghencea a luat foc toata, de la sere pina la cimitir. Au aparut expresii gen "banditul de Elleray", "hotie la drumul mare". De vreo doi ani incoace, arbitrii care fluiera la meciurile Stelei au chipul si asemanarea "banditului de Elleray", cu deosebirea ca ei trag cu echipa militara. Pe titlul obtinut campionatul trecut se mai vede si acum chipul unui Iosif Biro sau Adrian Stoica. Primul i-a ajutat pe stelisti contra Petrolului - era 0-0, si gazarii se tineau bine pe picioare - fluierind un penalty vazut numai de el, iar al doilea, tot cu un penalty pentru militari, l-a pus pe Dumitriu, de data asta antrenor la Rocar, in postura de a-si scoate echipa de pe teren. Exemplele respective nu sint singurele dovezi ale unei strategii care au sprijinit echipa din Ghencea in drumul spre titlu. Noua editie de campionat a bifat pina acum doua etape. Pe primul loc, cu 6 puncte din 6, firesc, Steaua. Victorie la Bacau, scor acasa impotriva Craiovei. Prima reusita se leaga de numele lui Salomir, care a vazut o lovitura libera, din care Florentin Dumitru a marcat golul victoriei, la un plonjon spectaculos marca Raducanu. Cel de-al doilea succes stelist are "dubla legitimare": Sorin Corpodean - Nicusor Asandei. Corpodean a fost responsabil cu penalty-ul menit sa rupa echilibrul, in vreme ce "tusierul" resitean a tinut steagul sus in prima repriza, pe ofensiva oltenilor, si l-a coborit in cea de-a doua, cind pe partea sa atacau "ros-albastrii". Cit o fi el de "oltean nemernic", Gigi Netoiu avea dreptate: Steaua e echipa buna si, ca s-o sprijini, nu trebuie sa furi neaparat ca-n codru. Un penalty, doua-trei ofsaiduri, o eliminare... Daca aduni de cite ori au beneficiat "militarii" de 11 metri rezulta distanta Bucuresti-Kiev si retur. In aceste conditii, bietul Gheorghe Stefan ar trebui sa primeasca scuze pentru porecla care l-a facut celebru. De o buna bucata de vreme, termenul "Pinalti" ar trebui asociat cu numele echipei dintre cimitir si sere. DANIEL NANU STEAUA - UNIV. CRAIOVA 4-1 (2-0) Au marcat: CL. RADUCANU (min. 33 - din penalty), DANCIULESCU (min. 44), TRICA (min. 73), LINCAR (min. 77) / M. SAVA (min. 88 - din penalty) Stadion: "Steaua"; Spectatori: 8.000 STEAUA : M. Tudor 6 - I. Miu 6, Radoi 5,5, M. Baciu 6 (min. 81 D. Balan), Mitrita 6 - Fl. Dumitru 6, Lincar 5,5, Trica 6,5 (min. 86 Falemi), P. Stoica 6,5 - Cl. Raducanu 6 (min. 35 Neaga 6), Danciulescu 6. Antrenor: Victor Piturca UNIV. CRAIOVA : Preda 4,5 - Stoican 5, Craciunescu 4, Baldovin 4,5, C. Dobre 3 - M. Sava 6, Burca 4, Danciu 5 (min. 46 Barcauan 4), Grigorie 4 (min. 46 I. Dragomir 5) - Domocos 5,5 (min. 74 Cezar Dinu 4,5), I. Savu 4. Antrenor : Marian Bondrea Cartonas rosu: C. Dobre (min. 71) Arbitri: S. Corpodean 4,5 - N. Asandei 4, I. Onicas 6 Dupa aurul cucerit de maratonista Lidia Simon, Romania, pe locul sapte in clasamentul final pe medalii Titlul mondial cucerit duminica de Lidia Simon in proba feminina de maraton a Campionatelor Mondiale de atletism de la Edmonton a permis Romaniei sa termine pe un excelent loc 7 in clasamentul final pe medalii, cu doua de aur, una de argint si una de bronz, cel cel mai bun bilant din toate timpurile inregistrat de Romania. Lider al acestui top este delegatia SUA, cu 9 titluri mondiale, 5 medalii de argint si tot atitea de bronz, urmata de Rusia (6-7-6) si Kenya (3-3-1). In fata Romaniei se mai afla Cuba (3-1-2), Germania (2-4-1) si Etiopia (2-2-4). "M-am gindit numai la revansa" "Dupa cursa de la Sydney m-am gindit tot timpul la revansa", a declarat Lidia Simon la terminarea maratonului. Gorjeanca pierduse intrecerea olimpica pentru numai opt sutimi de secunda, in fata japonezei Naoko Takahashi. La Edmonton, Simon nu le-a lasat nici o speranta adversarelor sale, reusind sa obtina primul mare succes al carierei. Celelalte maratoniste din Romania au terminat pe urmatoarele pozitii: Constantina Dita -10, dupa ce a condus mai bine de 30 de kilometri, Nuta Olaru - 15, Alina Tecuta - 30, in vreme ce Cristina Pomacu n-a ajuns la finis. Alte doua prezente romanesti in finalele disputate duminica au fost consemnate in proba feminina de saritura in inaltime. Nici Monica Iagar-Dinescu si nici medaliata cu bronz de la JO, Oana Pantelimon, n-au reusit sa aduca vreo medalie in contul delegatiei noastre. Monica a terminat pe locul 7, cu o saritura de 1,90 metri, iar Oana s-a clasat pe locul 10, tot cu 1,90 metri. SILVIU TANASE Sabau: "Am jucat destul de modest" Mijlocasul rapidist Ioan Ovidiu Sabau, protagonistul unei evolutii entuziasmante in derby-ul din Giulesti cu Dinamo (scor 2-2), s-a declarat deranjat de faptul ca selectionerul Gica Hagi nu l-a convocat pentru meciul amical cu Slovenia, de la Ljubljana. "Pe zi ce trece ma departez de echipa nationala", a declarat, vizibil afectat, Motu'. Clujeanul si-a caracterizat in felul urmator prestatia de duminica seara: "Eu am jucat destul de modest. Pentru etapa a doua de campionat, ritmul echipei este destul de bun. Nu e vorba ca am avut ghinion. Cind echipa ia gol, toti sintem vinovati, nu doar apararea". Dolha: "Am fost penibil" Internationalul de tineret Emilian Dolha, portarul giulestenilor, a fost propriul sau avocat, dupa evolutia lamentabila pe care a avut-o in epilogul etapei a doua a Diviziei A. Titular incontestabil la Rapid, ca de altfel si la nationala antrenata de Ion Moldovan, "Ema" a gafat ca un incepator la citeva mingi usoare. Fara priza la balon si in contratimp cu fazele de joc, Dolha a fost cel mai slab jucator giulestean. "Am fost penibil. Pacat ca n-au reusit sa ma "scoata" colegii mei. Asa se intimpla cind ti se urca prea mult la cap", a spus, privind in pamint, goalkeeper-ul adus la gruparea de sub Podul Grant de la Gloria Bistrita. Kirita i-a luat tupeul lui Sumudica Giani Kirita, fotbalist chemat de Hagi sub tricolor dupa ce Bölöni l-a uitat in ultima perioada a mandatului sau la echipa nationala, a fost cel mai bun fundas al "ciinilor", rasplatind astfel cuvintele de lauda adresate, cu doua zile inainte de meci, de managerul general Cornel Dinu, care l-a socotit cel mai in forma aparator din lotul dinamovist. Duelul dintre Kirita si Sumudica a fost aprig, ambii jucatori utilizind toate mijloacele pentru a-si impiedica adversarul. "Domnul Sumudica avea putin tupeu, asa ca i l-am luat eu!", a declarat, cu un aer de superioritate, jucatorul nascut in Pantelimon, printre ritmurile saltarete de hip-hop autohton. DANIEL CONTESCU RAPID - DINAMO 2-2 (1-1) Au marcat : SCHUMACHER (min. 42), PANCU (min. 72) / MIHALCEA (min. 32 - din penalty si min. 88) Stadion: "Giulesti"; Spectatori: 10.000 RAPID: Dolha 5 - Iencsi 5,5, N. Stanciu 6, Perja 5 - Sabau 6,5, Maldarasanu 4,5, Soava 5, Schumacher 6, Rat 5 (min. 68 Ionut Voicu 5) - R. Nita 4,5 (min. 58 Sumudica 5), Pancu 6,5. Antrenor: Viorel Hizo DINAMO: Prunea 5 - Kirita 5,5, V. Nastase 5, Onut 5 - Bolohan 6, Tames 5, Lupescu 5, Fl. Pirvu 5 (min. 78 Buia), Tilvan 5 (min. 83 Semeghin) - Mihalcea 6,5, Cl. Niculescu 5 (min. 56 Baltoi 5). Antrenor : Ion Marin Arbitri: I. Biro 4 - E. Pirvulescu 5,5, Fl. Hincu 6 Daniel Florea: "Dinamo a avut "bulan"" Echipa ucraineana Sahtior Donetk, cu romanii Marian Aliuta si Daniel Florea folositi pe toata durata partidei, a cistigat, duminica seara, meciul disputat pe teren propriu si contind pentru etapa a 6-a de campionat, in compania formatiei Simferopol. "In fotbalul de aici se baga multe "alunecari" la greu! In plus, "Piticu'" (n.r. - Aliuta) stie si cu mingea. A trimis o data balonul in bara. Despre jocul meu nu am prea multe sa spun. Atita vreme cit nu m-a certat nimeni, inseamna ca a fost bine. In aceasta dimineata mi-am dus fetele (n.r. - sotia si fiica) la coafor, iar miine ma duc sa-mi iau prima de meci. E "cascaval" pentru toata lumea la Sahtior", ne-a declarat ieri ex-dinamovistul Florea, care a comentat astfel remiza izbutita de "ciinii rosii" in Giulesti: "Dinamo a avut "bulan"!". Aliuta ne-a declarat si el, referitor la conditiile de la Sahtior: "La primul antrenament iti primesti banii, nu ca in Romania, unde te duc cu vorba. Prima de meci cu Simferopol este de 1.250 de dolari". Sahtior Donetk ocupa pozitia a doua, la egalitate de puncte (13) cu liderul Metalurg Donetk, echipa-satelit a gruparii lui Florea si Aliuta. Tot in runda a sasea de campionat, Dinamo Kiev, adversara Stelei in mansa secunda din turul trei preliminar al Ligii Campionilor, a dispus, cu scorul de 1-0, de Metalurg Zaporoje (echipa la care sint legitimati fundasul Ionut Pirvu si atacantul Daniel Baston), golul purtind semnatura "decarului" Florin Cernat, capitanul nationalei de tineret. Echipa lui Lobanovski se afla pe pozitia a treia a clasamentului, cu un meci mai putin disputat. (D.C.) "Tricolorii" au plecat in Slovenia fara selectioner Gica Hagi are un calcul renal cit un bob de mazare Reprezentativa de fotbal a Romaniei a plecat ieri la prinz spre Ljubljana, unde va intilni miine, intr-o partida amicala, selectionata Sloveniei. Intilnirea avea ca scop "aruncarea" in lupta a noului antrenor, Gica Hagi. "Regele" a ratat insa debutul, fiind oprit de medici sa faca deplasarea, dupa ce machedonul a acuzat o acuta criza renala. "S-a imbolnavit vineri-seara, spunindu-mi in timpul partidei de la Pitesti (n.r. - FC Arges - FCM Bacau) ca se simte foarte rau. Duminica i-a fost cel mai greu. Abia a venit la conferinta de presa, iar antrenamentul de pregatire l-a privit de la o fereastra", a povestit "secundul" Gabi Balint. Duminica-seara, dupa o sedinta medicala cu perfuzii si calmante, selectionerul s-a simtit mai bine. El a tinut, in ciuda opozitiei medicilor de la Spitalul Colentina, sa vada "live" derby-ul Rapid - Dinamo. In pauza meciului din Giulesti, lui Hagi i s-a facut din nou rau. A suportat durerea cu stoicism, pina la finalul jocului, apoi a plecat sprijinit de bratul lui Balint. Machedonul va fi operat cu laser Ecografiile au aratat ca "Regele" sufera de o colica renala severa. Doctorii au descoperit in rinichiul sting al machedonului un calcul renal (o pietricica) de marimea unei boabe de mazare si citeva grame de nisip. "Parca are o perla care sta pe fundul unei mari", a glumit unul dintre apropiatii celui mai bun fotbalist roman din toate timpurile. Doctorii care l-au consultat l-au anuntat pe Hagi ca nu este nimic grav, eliminarea pietrei urmind sa se faca "modern, cu laser". Desi Mircea Sandu, presedintele FRF, a declarat ieri ca "Hagi va face eforturi sa fie prezent la partida de la Ljubljana", surse medicale au spus ca "acest lucru este imposibil". "Oricum, meciul cu Slovenia nu era un test pentru Hagi, ci pentru nationala", a clamat Nasu'. In aceste conditii, "botezul" machedonului se va amina pentru data de 5 septembrie, cind Romania va infrunta Ungaria, la Budapesta, intr-un meci contind pentru preliminariile Campionatului Mondial. In Slovenia, "tricolorii" vor fi condusi de "secundul" Gabi Balint. Hagi nu este singura absenta din delegatia care a plecat ieri de pe "Otopeni". Accidentati in partida Steaua - Universitatea Craiova, oltenii Domocos si Danciu au fost lasati acasa. "Gica bea prea multe cafele" Gica Popescu, internationalul de la Galatasaray Istanbul, a revenit la nationala dupa o pauza de 14 luni. "Mi-a fost tare dor de nationala. Nu m-a presat nimeni sa revin. Cu Gica (n.r. - Hagi) nu am vorbit despre asta decit o singura data. Mi-a spus sa vin si gata. M-a lasat pe mine sa aleg. Nu i-am putut raspunde imediat, atunci cind m-a solicitat, pentru ca aveam probleme la Galatasaray. In parte le-am rezolvat si iata-ma", a spus "Baciul", care s-a alaturat delegatiei la Aeroportul Otopeni, sosind direct de la Istanbul. Foarte bine dispus, Popescu a marturisit ca va face tot ce-i sta in putinta ca Romania sa se califice din nou la Mondiale. "Deocamdata trebuie sa "prindem" barajul. Daca ne calificam la Mondiale, noi astia mai "trecuti", trebuie sa le lasam locul celor mai tineri, care acum cresc pe linga noi". Referitor la boala cumnatului sau, "Baciul" a declarat ca aceasta a intervenit din cauza schimbarii ritmului de viata. "Cred ca s-a imbolnavit de cind a pus ghetele in cui. El era obisnuit sa aiba un program fix, cu antrenamente, odihna si mincare la ore bine stabilite. Acum a venit in Romania, alearga, bea cafele multe, nu se odihneste ca lumea", crede Gica Popescu. Adalbert Kassai, secretarul general al FRF, Emeric Ienei, directorul tehnic al forului din Bulevardul Poligrafiei, si Mitica Dragomir, presedintele Ligii Profesioniste de Fotbal, au plecat ieri spre Budapesta pentru a asista la partida amicala Ungaria - Germania, programata miine, cu prilejul aniversarii a 100 de ani de la infiintarea Federatiei Maghiare de Fotbal. LAURENTIU CIORNEI Chivu: "Vom evolua cu gindul la el" Cristian Chivu si Bogdan Lobont au fost primii internationali romani care au ajuns in Slovenia. Fotbalistii echipei Ajax Amsterdam au sosit pe aeroportul din Ljubljana, venind din Germania, cu citeva ore inaintea delegatiei oficiale de la Bucuresti. Cei doi tineri jucatori romani au mers direct la Austrotel, "cartierul general" al nationalei de fotbal a Romaniei in Slovenia. "Olandezii" au sustinut duminica seara, la Berlin, cu numai o saptamina inainte de debutul campionatului batav, o partida amicala cu AS Roma. Cu Chivu titular pe toata durata meciului, Ajax a pierdut la limita, 1-2, in fata echipei pregatite de Fabio Capello, dupa ce "lancierii" au condus cu 1-0. Co Adriaanse, tehnicianul Ajax-ului, l-a tinut iarasi pe banca de rezerve pe Bogdan Lobont, preferindu-l pe veteranul Fred Grim. Cu toate ca se afla intr-o forma buna, amanunt sesizat inclusiv de selectionerul Gheorghe Hagi, care l-a convocat la nationala dupa o pauza de noua luni, Lobont nu intra deloc in gratiile lui Adriaanse. "Esti portarul viitorului", ii repeta tehnicianul la nesfirsit goalkeeper-ului roman. "Sint suparat, dar ce pot face?", spune Lobont. Fetele, de nota 8 plus Pe drumul de la aerogara la hotel, cei doi "tricolori" au putut admira cite ceva din micuta republica ex-iugoslava, raminind placut surprinsi. "Nu am mai fost de mult in Slovenia, iar in Ljubljana e prima data", povesteste Bogdan. "Pe vremea cind eram junior am facut citeva turnee pe aici. Este o tara superba, supercivilizata, iar curatenia - incredibila". Romanilor le-au mers la suflet fetele vazute pe strada, carora le-au acordat note de la opt in sus. Capitanul echipei nationale in ultima perioada, Chivu nu va mai purta, se pare, banderola, aceasta revenindu-i lui Gica Popescu. Cristi nu a dorit sa comenteze in nici un fel posibilitatea de a purta sau nu in continuare banderola de capitan al primei noastre reprezentative, fiind de parere ca "nu depinde numai de mine, mai ales ca multi dintre actualii componenti ai lotului national sint indreptatiti sa aiba o asemenea onoare". Chivu si Lobont au aflat de la "Evenimentul zilei" despre indisponibilitatea de ultim moment a selectionerului Gheorghe Hagi. "Astea-s d'ale voastre", au spus neincrezatori "olandezii", dupa care au cerut amanunte, nadajduind ca stirea sa nu fie adevarata. "Imi pare rau daca nu vine", marturisea Chivu. "Vom evolua cu gindul la el, dar tot sper ca la ora jocului sa fie pe banca". ADI DOBRE Marius Niculae a facut cunostinta cu fundasii de la FC Porto "Sint plin de zgirieturi pe picioare" Atacantul de la Sporting a marcat, duminica, golul victoriei in derby-ul primei etape din Portugalia Internationalul roman Marius Niculae, fostul atacant al echipei Dinamo, a debutat cu dreptul in prima partida oficiala jucata, duminica seara, pentru Sporting Lisabona. In derby-ul primei etape din campionatul portughez de fotbal, intilnire disputata de gruparea antrenata de Ladislau Bölöni in compania formatiei FC Porto, "Sageata" a jucat tot meciul, iar in minutul 69 a marcat printr-o lovitura de cap, dupa o actiune personala a lui Joao Pinto. Dupa inscrierea golului, Nicu a sarutat stema de pe tricoul cu dungi verzi, aruncind in aer stadionul "Alvalade", in tribunele caruia au luat loc 45.000 de spectatori. "Am iesit de pe teren cu zgirieturi. M-a lovit Da Costa cu crampoanele. Ma bucur ca am debutat cu gol, asa cum doream. Aceasta reusita ma ajuta in vederea baremului de 15 goluri pe care mi l-am impus inainte de inceperea campionatului", ne-a marturisit Niculae. Ieri dimineata, virful de atac a luat avionul cu destinatia Ljubljana, facind escala la Zürich. El se va intoarce in tara miine, imediat dupa meciul cu Slovenia, urmind sa plece, tot singur, joi dimineata, spre Lisabona. "Instinct letal" Marius Niculae si Ladislau Bölöni au avut o contributie esentiala la succesul "Leilor", mentioneaza ziarele lusitane. Bölöni a imprimat formatiei Sporting un stil de joc unanim apreciat de ziaristii portughezi, iar Marius Niculae a marcat unicul gol al confruntarii. "Dupa citeva momente de aparent echilibru, a devenit vizibila diferenta existenta intre potentialul actual al celor doua echipe. Sporting a jucat tactic, pe spatiile deschise, a plimbat mingea cu siguranta, a deschis pe flancuri, singura slabiciune fiind la finalizare", s-a consemnat pe pagina oficiala a "Leilor". "O Jogo" a laudat rigurozitatea si disciplina impuse de fostul selectioner al "tricolorilor", care "a metamorfozat jocul poetic de pina acum al "Leilor"". Intr-o partida al carei erou incontestabil a fost Joao Pinto, autorul pasei de gol si al unor executii de mare efect, tinarul atacant Marius Niculae a punctat decisiv. "A facut un joc de sacrificiu, in care a fost marcat la singe de fundasii de la Porto. Putin ajutat de coechipieri, a avut rare ocazii de gol. Pina la sfirsit a demonstrat cea mai importanta calitate a atacantilor, marcind golul care a decis meciul, printr-o executie imparabila. A aratat mari calitati de luptator si multa mobilitate. Promite a fi, in scurt timp, perechea perfecta pentru Joao Pinto", suna caracterizarea facuta de "O Jogo". Ziaristii de la cotidianul amintit au fost inspirati de roman si atunci cind au gasit titlul grupajului: "Instinctul letal al lui Niculae". "Record" si "A Bola", alte doua ziare de specialitate, au afisat pe prima pagina un Niculae urias, cu chipul transfigurat de efort si bucurie, surprins imediat dupa inscrierea golului. "Sporting si-a asfixiat adversarii pina la gol, unul meritat mai mult decit o arata scorul", mentioneaza "A Bola". DANIEL CONTESCU MATEI UDREA [15][pl.dll?rid=expresro] 