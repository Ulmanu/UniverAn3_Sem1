 Tariuc vrea sa transforme CNVM din temelii Pentru a consolida piata romaneasca de capital, Comisia Nationala a Valorilor Mobiliare (CNVM) intentioneaza sa transfere o serie de atributii organismelor de autoreglementare ale pietei, potrivit legislatiei actuale, insa isi va intari pozitia de supraveghetor, a declarat pentru "Evenimentul zilei" Mirel Tariuc, presedintele CNVM. Mai mult, Tariuc intentioneaza sa descentralizeze activitatea comisiei, o serie de decizii urmind sa fie luate la nivelul departamentelor. Se va rezolva astfel problema reactiilor intirziate ale CNVM, considerata de brokeri pe vremea fostei conduceri "o institutie feudala, in care fiecare decizie era semnata de presedinte". Tariuc spera sa poata crea o institutie functionala si transparenta, un adevarat arbitru al pietei de capital, care va impune in piata acelasi comportament. Transparenta activitatii pietei trebuie insa armonizata cu introducerea standardelor de contabilitate internationala, fara de care investitorii straini nu sint atrasi de valorile mobiliare romanesti. (L.M.) abc-ul impozitului pe venitul global Chiar daca sint parinti naturali, Salariatii nu beneficiaza de deduceri suplimentare pentru copiii care nu le poarta numele Nici pentru concubinele aflate in intretinere nu se acorda facilitati fiscale 1. Un angajat care traieste in concubinaj cu o femeie care nu realizeaza venituri si au impreuna un copil care nu poarta numele barbatului, poate beneficia de deduceri suplimentare pentru cele doua persoane aflate in intretinerea sa? Care sint documentele justificative pentru a putea beneficia de deduceri suplimentare? La articolul 12 din Ordonanta 73/1999 privind impozitul pe venit se stipuleaza ca se acorda deduceri personale suplimentare numai pentru rudele contribuabilului si ale sotului/sotiei pina la gradul IV de rudenie, inclusiv. In cazul nostru, contribuabilul nu poate beneficia de deduceri personale suplimentare nici pentru copil (deoarece nu-i poarta numele), nici pentru concubina. El va beneficia de deduceri doar in momentul in care va demonstra cu documente ca a legalizat situatia familiei. 2. Sint impozabile veniturile incasate de catre persoanele fizice pentru obiectele depuse la casele de amanet? Deoarece bunurile depuse la casele de amanet provin din patrimoniul personal si nu din cel al afacerii, veniturile incasate de pe urma unei astfel de tranzacti nu se impoziteaza. 3. Cum se impune venitul din chirii pentru un contract valabil pe mai multi ani, pentru care chiria se plateste o singura data, anticipat? Chiria incasata in avans se repatizeaza pe anii prevazuti "n contract, iar impozitarea se face pentru fiecare an. Potrivit principiilor contabile de calcul al venitului net impozabil, incasarile si platile efectuate in avans, care privesc anul fiscal curent, se considera venituri anticipate, respectiv cheltuieli anticipate, si influenteaza baza impozabila a anului la care se refera. 4. Se impoziteaza veniturile provenite din certificatele de trezorerie? Conform articolului 35 din Ordonanta 73/1999, dobinzile obtinute din titlurile de stat sint scutite de impozit. OVIDIU ZARA Ca sa incheie cu orice pretafacerea cu FNI, Camenco Petrovici a "aburit" Consiliul de Administratie CEC Cercetarile desfasurate de Comisia parlamentara pentru ancheta activitatii FNI au inceput deja sa dea primele rezultate. Parchetul General a primit alte doua sesizari penale in cazul legalitatii plasamentului CEC la FNI si a contractului de fideiusiune. Tot la Parchet exista si o sesizare in care se arata ca ex-presedintele CEC, Camenco Petrovici, avind acordul Comitetului de Directie, a obligat trezorierul-sef al institutiei sa falsifice nota de prezentare a viitoarelor plasamente ale CEC la FNI si SOV Invest. Acest lucru a facut posibila aprobarea, in necunostinta de cauza, a acestor plasamente de catre membrii Consiliului de Administratie. Pentru a face plasamentul la FNI, Petrovici a cerut "simplificarea" documentatiei In ciuda opiniilor exprimate de fosta conducere CEC, potrivit careia hotaririle de a face plasamente pe piata de capital ar fi fost legale, notele existente la Parchet ilustreaza ca legislatia referitoare la activitatea CEC nu a fost corelata cu reglementarile in vigoare, iar statutul CEC nu a fost modificat. Motivatia oferita de fosta conducere a fost una seaca si needificatoare: "CEC nu putea sa-si intrerupa activitatea"(!?). Despre legalitatea plasamentului CEC la FNI, in suma de 300 de miliarde de lei, se poate spune ca efectuarea acestuia a fost posibila pe baza hotaririlor luate de catre Consiliul de Administratie al CEC la 1 aprilie si 8 iulie 1999. Pentru a se asigura de un vot pozitiv, Petrovici, alaturi de Comitetul de Directie - mai putin vicepresedintele Constantin Micu - a ordonat "simplificarea" notei informative facute de directoarea Trezoreriei CEC. Membrilor Consiliului de Administratie al CEC li s-a prezentat o nota cosmetizata a la Petrovici Nota intocmita la data de 8 februarie 1999 prezenta detaliat avantajele si dezavantajele pentru participarea CEC ca investitor la FNI si FNA. In nota respectiva se mentiona ca, pe 30 iunie 1998, portofoliul FNI era compus din 85,5% actiuni necotate, doar 3,9% actiuni cotate, iar lichiditatea fondului era de 4,2%, iar pe 30 decembrie 1998 portofoliul era compus din 65,5% actiuni necotate si doar 10% actiuni cotate. In document, Trezoreria CEC a subliniat riscul ridicat al plasamentului la FNI din cauza procentului mare de actiuni necotate si a gradului mic de lichiditate. Chiar daca aceste elemente hotaritoare au fost cunoscute de la bun inceput de Comitetul de Directie, din care faceau parte Camenco Petrovici si cei trei vicepresedinti, acestea nu au fost prezentate CA. In nota sintetica din 30 martie - care a fost supusa atentiei CA, toate concluziile negative au disparut! Singura persoana care a votat "impotriva" in Comitetul de Directie a fost vicepresedintele Constantin Micu. Insa, oricum, prin statut presedintele CEC avea dreptul la decizia definitiva. Nota sintetica care nu continea elementele de risc a fost aprobata si de cei 11 membri din Consiliul de Administratie al CEC, desi patru dintre acestia - care faceau parte si din Comitetul de Directie - stiau ca este o investitie riscanta. Motivele pentru care contractul CEC - FNI este considerat ilegal In notele prezentate Parchetului se subliniaza ca acel contract de cautiune-fideiusiune incheiat intre CEC - SOV Invest - FNI, si purtind semnatura lui Camenco Petrovici, este ilegal din cel putin trei motive. Primul ar fi acela ca a fost incalcata Legea bancara, care stipuleaza ca un contract poate fi semnat de presedinte si cel putin un vicepresedinte. Al doilea punct acuzator il constituie faptul ca Petrovici a facut aceasta operatiune fara ca legea sa-i permita, deoarece nici CEC, nici presedintele acestei institutii nu avea autorizatia Bancii Nationale a Romaniei pentru astfel de operatiuni. Un al treilea motiv este faptul ca, prin semnarea contractului de cautiune-fideiusiune, nu a fost respectat principiul de prudentialitate exprimat in Legea CEC republicata (nr. 66/1996). GABRIELA TINTEANU Firmele de turism s-au saturat de vize "Firmele romanesti de turism inregistreaza pierderi substantiale din cauza regimului de vize aplicat de Uniunea Europeana cetatenilor romani", sustine Asociatia Nationala a Agentiilor de Turism din Romania (ANAT). In discutiile purtate cu Ministerul Afacerilor Externe (MAE) s-a facut estimarea ca profitul agentiilor de turism s-ar dubla in cazul eliminarii vizelor. Daca in 1999 470.000 de turisti romani au vizitat Turcia - unde pot intra fara vize - numarul celor care si-au petrecut vacanta in Grecia, stat pentru care este nevoie de vize, a fost de numai 50.000. In concluzie, s-a luat hotarirea ca ANAT si MAE sa inainteze un document privind aceasta situatie catre Comisia Europeana si catre ambasadele tarilor UE la Bucuresti. Ministrul de externe roman, Petre Roman, a estimat ca eliminarea vizelor pentru cetatenii romani in spatiul UE va fi realizata cel mai tirziu anul viitor, pe fondul unei evolutii pozitive a planului de securizare a frontierelor. Potrivit ANAT, cele mai mari probleme cu eliminarea vizelor turistice se inregistreaza la Ambasada Italiei, in timp ce Germania nici nu lucreaza cu agentii de turism. (G.T.) Invataturile lui Robert Mundell, laureat Nobel, pentru guvernul de la Bucuresti: "Romania trebuie sa-si propuna sa adere la UE in 2005-2007" "Daca o tara nu poate instala un consiliu monetar, atunci nu poate intra in Uniune (...) Inflatia anuala trebuie coborita sub cinci la suta", considera laureatul Premiului Nobel pentru economie Robert Mundell, profesor de economie la universitatea newyorkeza Columbia, este ultimul laureat al Premiului Nobel pentru economie. Este considerat "nasul" sistemului monetar european, pentru ca fara teoriile sale, dezvoltate in anii '60, sistemul euro n-ar fi existat. Cel mai stralucit economist al finalului de mileniu a avut intuitia de a gasi raspunsuri pentru viitor. Timpul a dovedit ca Mundell a avut intotdeauna dreptate. "Eu nu ghicesc in vreun glob de cristal, argumentele mele sint fundamentate pe studii serioase", declara el. Mundell este un sustinator constant al pastrarii rezervelor de aur in vistieriile bancilor centrale. Cu ocazia Congresului Mondial al bancilor de economii, desfasurat recent la Berlin, el a acordat un interviu in exclusivitate pentru "Evenimentul zilei". Ce trebuie sa faca autoritatile romane, din perspectiva politicii monetare si financiare, pentru a adera la Uniunea Europeana? Ca orice tara candidata pentru aderare, trebuie sa se adapteze la cerintele si reglementarile Uniunii Europene. Din punct de vedere al politicii fiscale si monetare, pentru mine cel mai important lucru pentru o tara este sa adopte obiceiuri si practici de a echilibra bugetul. Asta-i numarul 1. In al doilea rind, trebuie mentinut un control a cheltuielilor bugetare. In al treilea rind, pe latura monetara, Romania trebuie sa se miste spre un sistem monetar care sa fixeze ratele de schimb ale leului in raport cu euro. Mai inainte de toate acestea, insa, trebuie stabilizata inflatia. Daca ai 27% inflatie, trebuie coborita pina la un nivel anual sub 5%. Dupa ce s-a intimplat asta, alegeti o rata de schimb potrivita, in relatia cu euro, fixati-o, si apoi lasati-o sa fie politica monetara. Ma gindesc la ceva in genul consiliului monetar. Unele tari deja au institutia. Ca de exemplu Bulgaria. Recomandati un consiliu monetar? De indata ce economia s-a stabilizat, as recomanda un consiliu monetar, pentru ca acesta va da Romaniei aceeasi politica monetara pe care o va intilni cind va deveni membra a Uniunii Monetare Europene. Daca o tara nu poate instala un consiliu monetar, atunci nu poate intra in Uniune. Romania trebuie sa-si coboare inflatia la trei procente, sau ceva asemanator, apoi alege o rata de schimb, in colaborare cu Banca Centrala Europeana si o lasa sa devina politica monetara. Sugerati instalarea in Romania a unui consiliu monetar acum? Nu o faceti pina ce nu tineti bugetul sub control. Nu puteti avea un consiliu monetar si deficit bugetar. Problema e ca nu poti sa creezi un consiliu monetar fara sa fortezi mai intii mina guvernului de a avea echilibru bugetar. Cele doua trebuie sa mearga impreuna, caci daca ai un consiliu monetar si deficit bugetar, va fi dificil. De aceea disciplina fiscala este absolut esentiala. Mai tirziu, cind tara se consolideaza, va fi posibil sa aiba ceva deficit bugetar si o mica datorie publica. Pentru ca exista o piata pentru datoria publica dupa ce intrati in ringul monedei euro. Daca nu-si stabilizeaza inflatia, nu cred ca o tara va putea intra in Uniunea monetara. Ce avantaje avem in acest drum, uneori dureros, care in final ne duce in UE? Cel mai mare avantaj este dat de marile transferuri de bani dinspre UE. Asa-numitele plati de regularizare. Uitati-va la Grecia, Spania si Portugalia si veti vedea poduri, drumuri, aeroporturi noi care au fost finantate de UE, ca parte a platilor de regularizare. Cu cit mai repede isi va tine sub control disciplina fiscala, cu atit mai devreme Romania va deveni eligibila pentru aceste finantari. Pentru impulsionarea cresterii economice ati recomanda o relaxare a fiscalitatii? Da, exista un sens aici: reducerea presiunii fiscale este importanta pentru cresterea economica. Mecanismul a functionat in Statele Unite. Dar, tineti minte, ce este posibil in Statele Unite este diferit in alte tari, pentru ca acolo a existat intotdeauna incredere in sistemul monetar si fiscal, astfel incit guvernul si-a permis sa mentina deficite bugetare, sa-si mareasca datoria publica pina la un anumit nivel. Dar in tarile din Europa centrala si de est nu exista incredere in sistemul fiscal pentru a mari datoria publica. Credeti ca vom fi pregatiti pentru aderare? Sau recomandati aminarea proiectului? In opinia mea, fiecare din tarile central-europene invitate sa intre in UE trebuie sa se miste cit mai repede pentru a deveni eligibile pentru zona euro. Pentru binele lor... Vor avea o politica monetara stabila, vor fi atasati unui sistem fix de schimb valutar, vor avea acces la pietele de capital, acces la capital, cum nu au avut inainte si isi vor directiona corect investitiile. Acum, cind nu exista o rata de schimb stabila, investitiile guvernului sint pur si simplu risipite pe jumatate. Sint voci sceptice care nu considera ca largirea UE este necesara. E drept ca pe termen scurt actualele tari membre ale UE nu au avantaje prea mari, deoarece tarile bogate platesc multi bani pentru aderarea altor tari. In opinia mea trebuie sa existe o reciprocitate dinspre tarile est-europene. Ele trebuie sa se califice pentru Uniunea Monetara Europeana. Momentul in care vor intra constituie insa o problema. Cred ca Slovenia este deja pregatita sa adere in foarte scurt timp. Cehia, Ungaria si Polonia ar putea adera in 2004 daca se intind cit le este plapuma. Romania trebuie sa-si propuna sa adere in 2005-2007. Credeti ca euro este o moneda mai slaba decit dolarul? Putem vorbi filosofic despre o moneda slaba. Daca as fi seful bancii centrale europene si as cobori brusc cursul euro in raport cu dolarul, evident arbitrar, la un curs de 90 de centi americani pentru un euro, imediat moneda europeana ar fi foarte slaba. Insa ar deveni cea mai puternica moneda din lume, pentru ca toti vor sari sa o cumpere. Interesant, nu? Sinteti unul dintre marii economisti care cred in valoarea de tezaurizare a aurului. Cum va evolua pretul aurului? Am facut niste proiectii de viitor in ceea ce priveste pozitiile rezervelor. Am presupus ca se va dubla totul. Si anume ca rezervele valutare se vor dubla in 12 ani. In armonie cu aceasta, pretul aurului se va dubla, de la 300 dolari uncia, la 600 dolari. Daca oamenii n-ar spera ca pretul aurului se va dubla in urmatorii 12 ani, nimeni nu l-ar mai pastra. Asta este asteptarea pietei. In general, cererea de aur, intr-o mare masura, depaseste oferta. Singurul lucru care a tinut pretul aurului scazut a fost faptul ca bancile centrale hraneau piata. Daca bancile centrale ies din piata, pretul unciei poate urca pina la 400-500 dolari. E cazul sa cumparam aur? Robert Mundell nu a mai raspuns. El s-a multumit sa zimbeasca. Interviu realizat de LIDIA MOISE 