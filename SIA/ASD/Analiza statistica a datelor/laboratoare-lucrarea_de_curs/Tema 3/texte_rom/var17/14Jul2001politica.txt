 Mircea Geoana a cerut suspendarea Statutului maghiarilor Janos Martonyi a spus "NU" Romania si Ungaria nu au ajuns la nici o intelegere concreta in privinta Legii statutului maghiarilor. Pozitiile par ireconciliabile, chiar si dupa intilnirea de ieri dintre ministrul de externe al Romaniei, Mircea Geoana, si cel al Ungariei, Janos Martonyi. Seful diplomatiei ungare a venit la Bucuresti special pentru a discuta acest subiect, ca un semn ca Ungaria este deschisa la dialog. Geoana si Martonyi s-au intilnit la Palatul Snagov, unde, pe linga discutiile oficiale, au avut si o intrevedere intre patru ochi, de jumatate de ora, pe malul lacului. Un singur lucru este cert. Ungaria a spus "NU" cererii Romaniei de suspendare a aplicarii statutului. De la Snagov, Martonyi a plecat, in jurul prinzului, pentru a se intilni, la Palatul Victoria, cu premierul Adrian Nastase. Un punct important de pe agenda ministrului de externe al Ungariei a fost si inaugurarea noului sediu central al UDMR din Bucuresti. Geoana nu este satisfacut "Am reiterat sugestia ca implementarea Legii statutului sa fie suspendata pina cind Ungaria va termina negocierile de aderare la Uniunea Europeana", a declarat ieri ministrul de externe al Romaniei, Mircea Geoana. Raspunsul la aceasta cerere a Romaniei a venit prompt din partea ministrului de externe al Ungariei: "Nu putem suspenda legea! Propunerea mea este sa purtam tratative!" Dincolo de zimbetele diplomatice si de obisnuitele fraze de genul "a fost un dialog prietenos si deschis" (Geoana) sau "m-am deplasat cu mare placere la Bucuresti" (Martonyi), intilnirea de ieri dintre cei doi nu a dus la nici un rezultat, in afara poate de acela ca discutiile vor continua, lucru care, de altfel, era de asteptat. Mircea Geoana continua sa sustina ca legea este discriminatorie si ca are efect de extrateritorialitate, lucru negat de catre omologul sau ungar. "Aplicarea extrateritoriala a statutului pe teritoriul Romaniei in domenii considerate inacceptabile, cum ar fi cel economic si cel social, situeaza legea in afara normelor europene si dincolo de tratatul bilateral", a afirmat Geoana. Geoana a precizat clar, chiar si dupa intilnirea cu Martonyi, ca, "la aceasta ora, obiectiile partii romane nu sint acoperite satisfacator de partea ungara". Ministrul de externe a precizat ca "unele prevederi ale acestei legi sint in contradictie cu realitatea si coeziunea sociala a Romaniei". Martonyi nu se lasa "Sint de acord ca scopurile noastre sint comune in privinta stabilitatii si integrarii", a afirmat Martonyi, adaugind insa ca "prin statut, Guvernul Ungariei considera ca-i sprijina pe cetatenii de nationalitate maghiara pentru mentinerea identitatii nationale de limba si cultura". Pozitia transmisa de catre guvernul de la Budapesta prin ministrul Martonyi este foarte clara: Ungaria nu renunta la aceasta lege, dar este dispusa sa discute despre ea. Pentru a-si demonstra flexibilitatea, Martonyi a declarat ca normele metodologice de aplicare a legii vor fi elaborate impreuna cu partea romana. Trebuie precizat insa ca principiile pe care se vor baza aceste norme sint trecute in legea-cadru, la care obiectiile Romaniei nu au fost acceptate. Totusi, Martonyi nu a vrut sa adopte o pozitie razboinica si a declarat, diplomatic: "Trebuie sa gasim modalitati tehnice de aplicare a statutului. Vrem sa negociem. Nu putem suspenda legea, dar putem negocia toate punctele. Personal, vad posibilitatea indepartarii acestor temeri. Ungaria nu vrea sa aplice legea pe teritoriul Romaniei. Cetatenii sint liberi sa decida daca vor sau nu recomandari pentru legitimatii. Am incredere in capacitatea de a face compromisuri de ambele parti. Eu cred ca vor fi gasite solutii fara sa se recurga la modificarea legii". Statutul nu va afecta relatiile romano-ungare In timpul conferintei de presa comune, Geoana si Martonyi s-au situat clar pe pozitii diferite, fara sa abdice nici unul de la linia impusa de catre propriul guvern. Singurul punct in care cei doi diplomati au cazut de acord a fost cel conform caruia relatiile dintre Romania si Ungaria se vor dezvolta, aprofunda si imbunatati, in ciuda acestui episod, si ca problemele politice ce deriva din statut vor fi discutate in comun. Mai mult, Martonyi a promis ca tara sa va sprijini Romania in procesul integrarii in UE si NATO, dar si in privinta eliminarii de pe lista neagra a vizelor. Martonyi a ocolit extrem de diplomatic subiectul referitor la posibilitatea ca Ungaria sa puna conditii Romaniei in cazul in care aceasta nu accepta sa aplice statutul. Totusi, nu trebuie uitat ca statutul ar urma sa intre in vigoare in 2002, adica la anul, cind este si summit-ul NATO de la Praga. Cum Ungaria este membra NATO, iar in Alianta deciziile se iau prin consens, Ungaria va avea un cuvint de spus atunci cind se va pune problema intrarii Romaniei in NATO. Cei doi ministri de externe au stabilit ieri ca prima runda de discutii tehnice pe marginea statutului sa aiba loc in septembrie, in cadrul conferintei interguvernamentale. TEODORA GEORGESCU Legitimatia de maghiar devine o problema europeana Duelul diplomatic romano-ungar declansat de adoptarea de catre legislativul de la Budapesta a controversatei legi a "legitimatiei de maghiar" este departe de a-si fi stabilit invingatorul, opinii pro sau contra acestui act normativ continuind sa apara atit in mediile occidentale, cit si la nivelul capitalelor est-europene. Pozitia transanta a Bucurestiului, care a denuntat constant "caracterul antieuropean si anacronic" al legii cu pricina si a asigurat ca nu va fi aplicata pe teritoriul Romaniei, nu a gasit sustinere nici in rindurile statelor central-europene, nici la nivelul forurilor continentale. Marti, la Bruxelles, comisarul european insarcinat cu problemele extinderii UE, Guenther Verheugen, a indemnat subtil cele doua parti spre masa consultarilor, anuntind ca Ungaria este pregatita sa inceapa chiar din aceasta saptamina dialogul cu Romania. In cadrul conferintei comune de presa cu presedintele roman Ion Iliescu si cu presedintele Comisiei Europene, Romano Prodi, Verheugen a precizat ca problemele legate de Legea statulului maghiarilor de peste hotare "pot fi usor rezolvate daca tarile vecine se consulta in mod adecvat asupra aplicarii legii adoptate". Comisarul cu problemele extinderii, care se intilnise in ajun cu premierul maghiar Viktor Orban, a subliniat ca este vorba de o lege-cadru, care opereaza prin decrete de aplicare si ca acum sint importante consultarile pe marginea acestor decrete. "Unitate economica si culturala" a maghiarilor Comentarii care indica o pozitie favorabila fata de Legea "legitimatiei de maghiar" au aparut, in ultimele zile, in tari ale Europei centrale: "Prager Zeitung", publicatie de limba germana care apare in Cehia, prezinta continutul legii ratificate de legislativul ungar si interpreteaza adoptarea acestui act normativ ca pe un prim pas in directia depasirii complexelor Ungariei, generate, la finele primului razboi mondial, de Tratatul de la Trianon. Solutia oferita de Legea statutului maghiarilor de peste hotare are un caracter european, sustine ziarul ceh mentionat, care adauga ca premierul Orban este sustinatorul unei Europe regionalizate. In lumina acestui crez, Orban este de parere ca intrarea in Uniunea Europeana va reduce rolul determinant jucat pina acum de cetatenie. Mai importante vor deveni pentru maghiari radacinile comune etnice si culturale, interesele economice si regionale. Acestea sint motivele pentru care Orban vorbeste inca de pe acum despre o "unitate economica si culturala" a tuturor maghiarilor din tarile central-europene, regiune care se suprapune, in viziunea Budapestei, cu aria-tinta a expansiunii economice ungare. Nu este de mirare ca aceasta politica este prost privita de statele vecine, comenteaza cotidianul ceh. Succesele economice ale Ungariei reprezinta o atractie irezistibila pentru maghiarii din statele vecine, mai sarace, iar diferentele economice majore au stimulat intotdeauna tendintele separatiste ale minoritatilor. O nota de plata piperata In ciuda punctelor marcate de Budapesta in plan international, Legea statutului maghiarilor este departe de a intruni asentimentul fara rezerve al Occidentului. Dupa cum se arata intr-un amplu comentariu politico-economic prezentat in paginile cotidianului "Süddeutsche Zeitung", efortul financiar implicat de aplicarea Legii "legitimatiei de maghiar" risca sa puna Uniunea Europeana in situatia de a primi in rindurile sale o Ungarie grevata de o serioasa ipoteca. Cei aproximativ trei milioane de potentiali beneficiari ai prevederilor legii - de la dreptul la munca in Ungaria pe o perioada de trei luni anual, facilitati financiare in sistemul educational si cel al asistentei sanitare, si pina la acordarea unei alocatii de familie - s-ar putea dovedi o povara prea mare pentru capacitatile economico-financiare ale unei Ungarii cu numai zece milioane de locuitori. Costurile anuale ale acestui ambitios plan se cifreaza, potrivit estimarilor evocate in cadrul dezbaterilor din parlamentul de la Budapesta, la noua miliarde de forinti, adica aproximativ 36 de milioane de dolari. Estimarile opozitiei si cele ale expertilor bancari avanseaza insa cifre mult mai mari, de 100 pina la 150 de milioane de dolari, cifra care reprezinta aproape jumatate de procent din Produsul Intern Brut al Ungariei si o adevarata gaura neagra pentru bugetul national. Nici in plan politic controversele nu sint deplin clarificate. Pe fondul criticilor formulate de statele vecine Ungariei, biroul de la Bruxelles al comisarului european cu problemele extinderii, Guenther Verheugen, va proceda la o "analiza juridica amanuntita" a legii pentru a verifica in ce masura Legea statutului maghiarilor de peste hotare este compatibila cu legislatia europeana. Surse din cadrul Uniunii Europene apreciaza ca legea mentionata nu va constitui un obstacol de netrecut in drumul Ungariei catre Uniunea Europeana, dar se anunta de pe acum o veritabila piatra de moara de gitul Budapestei, din punct de vedere financiar. SERBAN STOICA Vasile Lupu la Cotroceni! Vasile Lupu, a venit ieri in mare taina la Palatul Cotroceni. Timp de mai multe ceasuri, Lupu s-a sfatuit cu unul dintre cei mai importanti consilieri prezidentiali ai lui Ion Iliescu. Este vorba despre seful Departamentului Juridic, prof. Mihai Constantinescu. Vizibil jenat ca a fost descoperit de ziaristi, Lupu a reusit cu greu sa ingaime care a fost scopul prezentei sale in curtea "puterii", spunind in cele din urma pe un ton jenat: "L-am intrebat (pe consilierul Constantinescu - n.a.) de vremea cind locuia in Bucovina in anii tineretii. Am discutat chestiuni juridice si de tehnica administrativa, iar despre Legea Lupu, absolut in treacat". Taranistul nu a vrut sa ofere mai multe amanunte. Oricum, surse din Cotroceni au confirmat intrevederea si nu au exclus ca Iliescu insusi sa fi trecut pe acolo. CRISTIAN OPREA Ciorbea iese la atac cu surorile Coposu Surorile lui Corneliu Coposu au devenit un fel de manechine imobile in vitrina murdara si ravasita a PNTCD. Ieri ne-am pomenit cu un comunicat avind sigla PNTCD, asumat de biroul de presa al partidului, care transmite "speranta" si "convingerea" doamnelor Flavia Balescu si Rodica Coposu, surorile Seniorului. In sprijinul cui? Al presedintelui interimar al PNTCD, Victor Ciorbea. "Surorile Seniorului Corneliu Coposu declara ca nu pot intelege demisia fostului presedinte al PNTCD si apreciaza ca dl Victor Ciorbea este cel mai potrivit sa ocupe locul gol lasat de profesorul Andrei Marga la conducerea partidului nostru", se arata in comunicat. Mai departe, "in legatura cu situatia creata prin disidenta grupului Lupu-Chirita, doamnele Flavia Balescu si Rodica Coposu considera ca nu este bine ca din motive personale, din cauza unor orgolii sa se renunte la principii" si "isi exprima convingerea ca presedintele interimar al partidului este omul care nu va face compromisuri fata de principii si va reusi sa polarizeze in jurul lui acea echipa de care PNTCD are nevoie pentru a-si reface unitatea, solidaritatea interna, forta politica si credibilitatea crestin-democrata in fata opiniei publice". Culmea, in comunicatul amintit se reaminteste, in numele surorilor lui, ca Victor Ciorbea era apreciat de Senior "pentru cinstea, corectitudinea si puterea lui de munca". NARCISA IORGA Congresul lui Chirita se tine in august Ex-secretarul general al PNTCD, Calin Catalin Chirita, a declarat in cadrul conferintei de presa de ieri ca la solicitarea a 24 de filiale a convocat pentru luna august Congresul extraordinar al partidului. Dintre acestea, conform spuselor lui Chirita, 18 nu-l recunosc drept presedinte interimar al PNTCD pe Victor Ciorbea. Fostul secretar general al partidului a mai anuntat, tot ieri, convocarea unei sedinte speciale a Comitetului National de Conducere pentru validarea datei Congresului extraordinar. Toate aceste demersuri se fac in numele unui organism paralel al actualului partid, intitulat Comitet National de Initiativa. In numele acestuia, Chirita a acuzat conducerea interimara a partidului ca "se vine noaptea in sediul central si se subtilizeaza stampilele". Drept care, el i-a chemat la vigilenta pe taranistii care-i sint fideli. CRISTIAN OPREA Bref "Pinalty cel tare" Prezenta in fruntea organizatiei judetene Neamt a PNL a lui Gheorghe Stefan a determinat usor, usor o revigorare in plan local a acesteia. Ultima mutare facuta de liberalii nemteni a fost inregimentarea unui nou consilier local, doamna Irina Hirte, care si-a depus adeziunea la partidul lui Valeriu Stoica, plecind din PNTCD. Daca la alegerile locale de acum un an, PNL a inregistrat in Neamt un esec usturator, neavind nici un membru in Consiliul Local al municipiului Piatra Neamt, la aceasta data, liberalii au trei membri, plus cinci consilieri judeteni. De asemenea, este asteptata o noua cooptare de marca in rindurile PNL Neamt, tot a unui consilier local. (M.F.) Deputatul Nistor cere dosarele Sfintului Sinod Secretarul Comisiei SRI, deputatul PD Vasile Nistor, i-a cerut ieri presedintelui CNSAS, Gheorghe Onisoru, sa prezinte public situatia reala a verificarii dosarelor Sfintului Sinod si ale conducerilor celorlalte culte. Intr-un comunicat, Nistor apreciaza ca presedintele colegiului CNSAS, Gheorghe Onisoru, si-a sfidat colegii, acceptind ca dosarele preotilor sa fie cunoscute doar la cererea Sinodului. (T.G.) Nastase nu agreeaza linguselile oltenesti Liderii PDS Dolj au anuntat aseara ca Adrian Nastase si-a anulat vizita la Craiova. Din surse apropiate acestuia, am fost informati ca prim-ministrul Adrian Nastase si-a schimbat programul de wekeend, in momentul in care a aflat ca la Craiova i se pregateste o intimpinare in stil Ceausist. Premierul urma sa petreaca astazi, pret de patru ceasuri, in Cetatea Baniei, motiv pentru care toate serviciile din cadrul Primariei Craiova au fost mobilizate ieri sa faca orasul "bec". Cei mai solicitati s-au dovedit lucratorii de la Ecarisaj, care au fugarit toata dimineata ciini vagabonzi din centrul urbei, dar nu au izbutit sa prinda decit sase, in vreme ce colegii lor de la Salubritate smulgeau buruieni, plantau panselute si spalau trotuare. (B.B.) Turistii de la putere Premierul Adrian Nastase este nemultumit ca, in prima jumatate a acestui an, prefectii, presedintii consiliilor judetene si primarii au facut multe calatorii in strainatate. El considera ca deplasarile denota "o anumita risipa" si ca "se cheltuiesc sume mari, multe nejustificate". Nastase a criticat ieri faptul ca autoritatile locale nu informeaza si MAE, pentru ca acesta sa sprijine actiunile lor pe linga diversele organizatii internationale.(L.P.) Concediile prefectilor, la mila guvernului Seful executivului le-a cerut ieri prefectilor sa nu isi ia concedii foarte lungi. Adrian Nastase le-a solicitat chiar acestora sa isi ia concedii in perioada 1-15 august, "in masura in care nu sint ratiuni speciale". La rindul sau, ministrul administratiei publice, Octav Cozmanca, a precizat ca programarea concediilor pentru prefecti si subprefecti o va stabili guvernul, pe baza solicitarilor: "Sintem dupa doar sase luni de activitate si nu putem spune ca am obosit deja. Acordam aceste concedii, dar nu vreau sa se creada ca am intrat intr-o vacanta de doua luni ca profesorii sau parlamentarii." (L.P.) [17][pl.dll?rid=expresro] 