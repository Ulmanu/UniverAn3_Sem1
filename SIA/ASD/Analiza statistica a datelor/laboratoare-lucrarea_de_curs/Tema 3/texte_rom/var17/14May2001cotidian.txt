 Biserica ridicata pe un loc ales de Dumnezeu Constructia a inceput dupa ce un trasnet a facut o cruce in pamint In satul Rodina, din comuna suceveana Pirtestii de Sus, a fost sfintita duminica, in prezenta IPS Pimen si a arhiepiscopului Sucevei si Radautiului, o biserica despre care localnicii spun ca a fost construita pe un loc ales de Dumnezeu. Mai precis, in urma cu trei ani, exact in ziua de Sfintul Ilie, un trasnet a facut aici o cruce in pamint. Semnul emana un miros mai placut decit tamiia sau mirul Pe 20 iulie 1998, de Sf. Ilie, pe imasul din Rodina se adunasera o multime de copii pe care profesorul Petre Andronic ii angrenase intr-o minicompetitie sportiva. "Toata ziua a fost cald, a fost un soare tare frumos. Pe la ora doua dupa- amiaza au aparut doi nori si apoi, brusc, cerul s-a intunecat si a inceput din senin sa ploua. Toti copiii care erau pe imas au fugit sub plopi sa se adaposteasca. Apoi a trasnit o data, nu prea tare, dar a doua oara a trasnit strasnic, de s-au cutremurat geamurile la case", isi aminteste palimarul noii biserici, Vasile Straton. "A trasnit in pamint de a sarit tarina citiva metri. (...) Ne-am dus si noi catre locul respectiv si am vazut sfinta cruce taiata de trasnet in pamint, avind marginile rasfrinte si orientata aproximativ in directia est-vest.(...) Semnul emana un miros deosebit, mai placut decit tamiia sau mirul. Am zis ca e o minune de la Dumnezeu, sa protejam locul si ca ar fi bine daca s-ar ridica un locas de rugaciune in acest loc", a povestit profesorul Petre Andronic. Cuvintele lui au fost incrustate ulterior pe o placa de marmura, asezata acum in biserica. Palimarul Vasile Straton isi aminteste ca "mirosul acela tare frumos s-a simtit pe citeva sute de metri in jur, pina la casele din sat". La putin timp dupa cel de-al doilea trasnet, ploaia s-a oprit ca prin minune. Imasul trasnit, loc de pelerinaj A doua zi a fost chemat un preot care s-a minunat de ceea ce a vazut. Locul a fost ingradit, iar in pamint a fost infipta o cruce. Pe 8 august, IPS Pimen a sfintit semnul ceresc, iar din acea zi imasul satului Rodina a devenit loc de pelerinaj. Cu toate ca in comuna mai erau doua biserici, iar a treia tocmai se construia, satenii din Rodina au zis ca neaparat trebuie ridicata o bisericuta si in acel loc ales de Dumnezeu. Constructia a inceput pe 3 mai 1999, si totul s-a facut numai din donatii, de peste un miliard de lei, din partea celor din Pirtestii de Sus, si a oamenilor din mai toate satele Sucevei. "Epitropul Ioan Vorochievici a fost cel care s-a ocupat de stringerea banilor, de gospodarirea lor. A fost foarte econom, nu a risipit nimic, asa incit, in doar doi ani, am reusit sa ridicam biserica", ne spune Vasile Andronic. El mai tine sa precizeze ca "toti cei care au trudit aici au facut munca jertfita, adica fara nici un ban. Au mers lucrurile cu un spor strasnic. Ne ajuta Dumnezeu, si totul mergea struna. Nu era vreun inginer care sa coordoneze santierul, oamenii din sat au facut totul". Biserica a fost ridicata chiar pe semnul ceresc, care poate fi observat imediat cum intri in locasul de cult. O balustrada de marmura protejeaza vitrina sub care se afla crucea de pamint, asa cum a fost ea pastrata, aproape perfect, neatinsa de ploile si ninsorile anilor care au trecut. TIBERIU AVRAM Primul concert lautarock Vineri seara, in Capitala, la Hanul lui Manuc, Sfinx Experience si-a lansat noul album, "Sfinxstambul", o ironie muzicala la adresa valului de manele care cistiga teren in Romania. Dupa conferinta de presa, formatia a sustinut un concert live de aproape o ora. In deschidere, au cintat Cornelia Catanga si taraful sau de lautari. La ultima melodie din show, Catanga a urcat pe scena cu acordeonul, demonstrind ca alianta dintre artistii rock/pop si lautari e intr-adevar o alternativa la kitsch-ul manelesc. Lucru rar la lansari, au fost prezente foarte multe vedete din muzica si nu numai. Au aplaudat la scena deschisa in jur de 250 de jurnalisti, compozitori, reprezentanti ai caselor de discuri, artisti de la Directia 5, Bere Gratis, Camioane in Multime, Kripton, De luxe, Proconsul, Talisman etc. Invitatii s-au infruptat cu doi berbeci la protap si cu mici stropiti cu vin, bere sau apa minerala. LIVIU SERBANESCU Dupa impacarea spectaculoasa de anul trecut, Adriana Maris a parasit domiciliul conjugal In toamna anului trecut, rubricile mondene ale ziarelor au fost invadate de stiri privind iminentul divort dintre doi celebri oameni de televiziune: Adriana Maris, prezentatoarea emisiunii "Impact" de la Prima TV, si Vlad Ionescu, vedeta a "Observatorului" de la Antena 1. Dupa un razboi mediatic, cei doi s-au impacat brusc in plin proces de divort. Armonia parea ca se instaurase in nabadaiosul cuplu, fapt reflectat si in revistele "caldute", unde cei doi au beneficiat de spatii ample. "Minunea" insa a durat doar citeva luni, si Adriana a parasit domiciliul conjugal la inceputul saptaminii trecute, fara sa-i ofere lui Vlad vreo explicatie. Pur si simplu si-a luat fetita, in virsta de un an si jumatate, si a disparut in ceata, refuzind cu obstinatie orice comunicare cu sotul parasit. Profund dezamagit de cele intimplate, Vlad Ionescu ne-a declarat: "Divortul este ultimul lucru pe care mi-l doream. Dar nici nu pot sa accept ca cineva sa aiba aceasta atitudine, care ma afecteaza si pe mine, si pe fetita noastra si chiar ambele familii. In acest moment, cale de intoarcere nu mai exista. Sper sa putem sa raminem prieteni, eu cel putin ii voi fi oricind alaturi". De mentionat ca Adriana nu este la prima "abatere", intrucit mai are la activ un mariaj consumat in doar citeva luni . (St. Toth) In seara asta, "Fara scapare", pe Antena 1 Locotenentul-comandor Tom Farrell, eroul unei misiuni de salvare pe mare, este desemnat de un superior din Ministerul Apararii, David Brice, sa cerceteze moartea Susanei Atwell, o dama de companie cu care amindoi avusesera relatii. Principalul suspect pare a fi un agent sovietic care fusese in noaptea crimei in apartamentul fetei. Farrell intra intr-o lume plina de secrete. La fel poate fi considerata si relatia lui cu Susan. La rindul ei, Susan avea si ea ceva de ascuns: limuzina, casa si intregul ei stil de viata erau platite de David Brice. Nemaistiind pe cine sa se bazeze, Farrell lupta de unul singur, si viata lui atirna de un fir de par. De la grandioasele receptii ale ambasadelor si balurile inaugurale din inalta societate, "Fara scapare" infatiseaza rasturnarile de situatie din viata sociala a Washingtonului pina la cele mai profunde intrigi ale Pentagonului. (D.M.) Vineri, in Piata Romana, OTV a emis la luna "In aceasta seara emisiunea "Dan Diaconescu in direct" va putea fi urmarita in strada, in Piata Romana, incepind cu ora 21.00, pe un ecran-gigant. Vom da publicitatii dovezi care vor scoate la iveala implicarea puterii politice in audiovizualul romanesc". Asa isi incheia atit de controversatul post de televiziune OTV comunicatul remis presei vineri, 11 mai. Si intr-adevar, am ajuns s-o vedem si pe-asta, prima televiziune din istoria Romaniei care a iesit cu semnalul pe maidan. Numai ca "senzationalele" strigaturi prin megafon ale otevistilor n-au avut efectul scontat. La ora 21.00, o mina de bucuresteni era tot publicul (tele)spectator. Niste aurolaci se zgiiau la ecranul gol, tragind din punga. Un politist desirat veghea la "pastrarea ordinii publice". Niste bodyguarzi si citiva ziaristi completau dezolantul tablou. Dupa vreo 40 de minute, ecranul s-a luminat. Citeva promo-uri ale emisiunilor realizate de OTV ne-au mai scos din motaiala. Intr-unul dintre acestea, "VideoZapping", o prezentatoare cam OToVa a facut o incursiune prin programele televiziunilor de la noi si de-aiurea. Ora 22.00. Dan Diaconescu intra, in sfirsit, in direct. Fara Cristoiu si fara Dinescu, care tocmai acum s-au gasit sa lipseasca. Cind Dan Diaconescu urma sa prezinte o emisiune senzationala, in care avea sa fie demonstrata implicarea actualei puteri politice in decizia de interzicere a OTV. Au fost insa alti invitati de marca: Adina Anghelescu, ziarista la cotidianul "Ziua", avocatul I. Mustata, G. Nicolau, de la Asociatia Nationala pentru Prevenirea Abuzurilor, I. Coja, om de litere. "Senzationalul" s-a consumat din prima. "In Piata Romana, acolo unde foarte, foarte multi oameni s-au adunat in jurul ecranului nostru gigant", Dan Diaconescu a declarat cu mina pe inima ca-i victima unor vendete politice. Ca televiziunile celelalte nu sint independente, pentru ca n-au vrut sa dea pe post o caseta compromitatoare. Ca puterea de-atunci ii e dusmana, ca puterea de-acum, asijderea. Cam astea au fost dovezile. Intre timp, nu stiu cum, dar invitatii evitau sa mai pronunte numele "Oglinda TV", iar daca o faceau, se bilbiiau putin si rectificau: "OTV". Aveam sa ne lamurim pe la ora 23.00, cind in piata mai erau vreo trei ziaristi. In direct, Dan Diaconescu a aratat licenta de emisie. Nu a Oglindei TV, ci a Omegai TV. Cu alte cuvinte, OTV e prescurtarea de la Omega TV, doar nu de la Oglinda TV. Care Omega TV oricum nu are nici ea decizia de autorizare pentru intrarea in emisie. Dar cine a spus ca OTV emite? "Noi" nu emitem, "noi" sintem in probe tehnice. Nu intimplator, Dan Diaconescu a tot repetat "perioada de teste", "ne aflam in probe", "teste televizate". E o gaselnita prin care OTV incearca sa prinda teren de emisie. De-atita "senzational", pe la ora 23.15, OTV "latra" la luna. Dupa alte citeva minute, ecranul s-a stins. "E prea tirziu si face lumea scandal", ne-a explicat un meserias care parea sa fie boss-ul din strada al televiziunii. RADU MEIROSU COMUNICAT DE PRESA Catre toti arhitectii si conductorii arhitecti din Romania In ziua de 8 mai, la sediul Universitatii de Arhitectura si Urbanism "Ion Mincu" s-a constituit conform legii Comitetul de Initiativa pentru Convocarea Conferintei de Constituire a Ordinului Arhitectilor din Romania, format din delegatii urmatoarelor organizatii, asociatii si institutii profesionale: Uniunea Arhitectilor din Romania, Universitatea de Arhitectura si Urbanism "Ion Mincu", Societatea Arhitectilor din Romania, Asociatia Profesionala a Urbanistilor din Romania, Asociatia Arhitectilor de Interior din Romania, Facultatea de Arhitectura Iasi, Facultatea de Arhitectura Cluj, Facultatea de Arhitectura Timisoara, Uniunea Nationala a Restauratorilor de Monumente Istorice, Uniunea Femeilor Arhitect din Romania, Asociatia Arhitectilor Constanta, Asociatia Arhitectilor - sefi de Judet, Societatea Arhitectilor din Bucovina, Asociatia Arhitectilor Cluj, Societatea Arhitectilor Vilceni, Asociatia Arhitectilor Timisoara. Au fost luate urmatoarele hotariri: - Conferinta de Constituire a Ordinului Arhitectilor din Romania va avea loc in perioada 14, 15 si 16 iulie 2001 la Bucuresti; l Conferinta va adopta Regulamentul Ordinului Arhitectilor din Romania, Codul Deontologic al Arhitectilor si onorariile minime ale arhitectilor cu drept de semnatura, cotizatiile membrilor si va alege forurile de conducere ale Ordinului Arhitectilor din Romania, ce vor avea mandat de un an; - Proiectele documentelor ce vor fi adoptate vor putea fi consultate fie prin posta electronica la adresa e-mail: rna@com.pcnet.ro sau direct de la sediul UAR din Bucuresti, filialele acesteia din teritoriu, asociatiile profesionale ale arhitectilor, incepind cu data de 1 iunie 2001. Observatiile sau amendamentele propuse se vor trimite la aceleasi adrese pina cel mai tirziu la 15 iunie 2001. In cadrul Conferintei vor fi dezbatute amendamentele sau observatiile ce au fost comunicate in scris de catre orice arhitect sau conductor arhitect pina la data de 15 iunie 2001; l Participarea la Conferinta de Constituire a Ordinului Arhitectilor din Romania este deschisa tuturor arhitectilor si conductorilor arhitecti din Romania, fie direct, fie prin delegarea unui coleg arhitect imputernicit prin act notarial, care poate reprezenta maximum un numar de 10 arhitecti sau conductori arhitecti (inclusiv delegatul). Participarea, indiferent daca este directa sau delegata, se face in baza unei inscrieri de participare contra unei taxe de 1.000.000 de lei/persoana achitata in contul UAR nr. 40141967700 deschis la Banca Comerciala Ion Tiriac - Sucursala Doamnei - Bucuresti, sau la sediul UAR din Bucuresti, pina la data de 1 iunie 2001. Suma de inscriere la Conferinta va fi dedusa din cotizatia ce va fi aprobata cu aceasta ocazie pentru membrii Ordinului Arhitectilor din Romania. Comitetul de Initiativa Atansion! Politistii vrinceni se apuca de limba franceza Politistii din IPJ Vrancea se pun cu burta pe carte. Vrind-nevrind, oamenii legii trebuie sa invete cel putin o limba straina de circulatie internationala, aceasta fiind una dintre conditiile pentru a putea lucra cu publicul. Pentru ca multi nu au facut limba engleza in scoala, au ales sa invete limba lui Emile Zola, pe care au mai studiat-o si care li se pare mai usoara. Pentru inceput vor invata sa salute, sa-si spuna gradele militare, sa solicite documentele de identitate, sa conjuge pricipalele verbe si sa stie cum sa comunice cu o persoana careia i s-a furat ceva sau a fost implicata intr-un accident. Spre sfirsitul anului, daca vor invata bine, ei vor fi in stare sa poarte un dialog in toata regula cu un strain ratacit pe meleaguri mioritice. Politistii au programate atit ore la sediul IPJ, cit si studiu individual.(C.C.) Fara frine pe Feleac Slovacul Pavol Hadacas, 33 de ani, soferul unui TIR, si-a pierdut viata vineri seara, in jurul orei 22.30, pe Calea Turzii, principala artera de acces in Cluj-Napoca, intr-un grav accident de circulatie. Autotrenul condus de slovac transporta seifuri de banca si a ramas fara frine la coborirea de pe Dealul Feleacului. Au fost distruse, de asemenea, fatadele mai multor case, doua autoturisme parcate in apropiere, o freza de asfalt apartinind Regiei Autonome a Domeniului Public Cluj si doi stilpi de beon de sustinere a retelei electrice si telefonice din zona. Desi TIR-ul a trecut peste un autoturism Dacia, cei doi ocupanti ai acestuia au scapat ca prin minune cu viata. Stelian Lebenica, soferul Daciei, spune ca insotea utilajul RADP cind a observat in oglinda retrovizore un TIR care venea cu viteza mare. "Tocmai atunci ii povesteam colegului, care era cu mine in masina, despre accidentul din 1984. La un moment dat, am simtit o izbitura puternica dupa care am vazut un nor mare de praf in partea dreapta a masinii. Abia am putut iesi afara". In scurt timp, la fata locului au ajuns echipele de descarcerare ale pompierilor militari. Dupa un efort care a durat mai bine de patru ore, Calea Turzii a fost redata din nou circulatiei rutiere. MIHAI SOICA Maidanezii braileni musca de un miliard pe luna 680 de braileni au fost muscati de ciini de la inceputul anului si pina in prezent. Ciinii vagabonzi care bintuie in haite pe strazile orasului de la Dunare produc lunar o gaura de un miliard de lei in bugetul si asa sarac al Spitalului "Sf.Pantelimon" din Braila. "Am ajuns in situatia in care nu mai putem plati vaccinul antirabic. In urma cu o luna am luat 300 de fiole de vaccin antirabic, care au costat aproape un miliard de lei. S-a terminat si am primit alte fiole, dar nu le mai putem plati", declara directorul spitalului, dr. Adrian Georgescu." (S.C.I.) Politia Rutiera Tulcea a ramas pe drumuri Stocul de carburanti pentru autoturismele Serviciului Politiei Rutiere Tulcea este epuizat. Anuntul a fost facut public chiar de seful serviciului, lt.-col. Gheorghe Caramilea, care a declarat presei ca politia rutiera a devenit pedestra, relateaza Rompres. Acum, politistii tulceni pot dirija traficul sau pot face constatari pe teren doar in municipiul Tulcea, actiunile in judet fiind oprite din lipsa carburantilor. Lt.-col. Gheorghe Caramilea a precizat ca si-a informat superiorii despre situatia fara precedent creata, pentru a nu da prilejul unor sanctiuni ulterioare in ceea ce priveste neindeplinirea sarcinilor planificate. Contactat telefonic, gen.brig. Marian Tutilescu, ajunctul pentru Ordine Publica al sefului IGP, ne-a declarat: "Noroc ca 40 la suta din suprafata judetului Tulcea este acoperita de ape, si circulatia este relativ mai redusa. Aceleasi semnale incepem sa le primim din toate judetele, iar in iunie se va termina stocul carburantilor aproape in toata tara". (A.G.) Profesorii se pregatesc de boicot Ioana Purcarea, presedintele Federatiei Sindicatelor Libere din Invatamintul Preuniversitar, a anuntat recent ca profesorii vor boicota examenele de capacitate si bacalaureat. Ioana Purcarea ne-a declarat ca s-a ajuns la aceasta hotarire pentru ca nici una dintre revendicarile profesorilor nu a fost solutionata, nici de fostul si nici de actualul ministru. Oricum, spune liderul sindicatelor, prezentarea profesorilor la examen nu intra in fisa postului sau in contractul individual de munca semnat de cadrele didactice si este o actiune benevola, platita. Pentru a putea lua o hotarire definitiva, in fiecare judet se va face, pina pe 24 mai, un referendum in toate unitatile scolare prin care sa se ceara acceptiunea pentru boicot a tuturor cadrelor didactice. Tabelul va fi semnat de directorii si liderii de sindicat din fiecare scoala. (B.G., E.A.) Bucurestencele - campioane la consumul de alcool O romanca din patru consuma alcool zilnic sau aproape zilnic, se arata intr-un studiu privind sanatatea reproducerii, realizat de Institutul de Management al Seviciilor de Sanatate. In cazul barbatilor, situatia este mai alarmanta: trei barbati din patru consuma alcool in fiecare zi. In perioada realizarii studiului, marea majoritate a barbatilor (90 la suta) si 61 la suta din femei bausera alcool. Cele mai impatimite cliente ale circiumilor sint femeile din Bucuresti si din Moldova, 62 la suta, respectiv, 35 la suta, femeile casatorite si cele angajate. (G.R.) [29][pl.dll?rid=expresro] 