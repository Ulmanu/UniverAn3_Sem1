 PDSR - cintece de campanie Ghiveci muzical cu Vangelis, Maria Tanase, Bogardo si Paunescu "Sa mergem toti la munte/Si la mare, si trandafirii toti sa ii slavim" PDSR "si-a tras" un album cu hiturile electorale ale partidului. Disponibil deocamdata doar pe caseta, si doar pentru cei implicati in campania electorala partidului, albumul se intituleaza chiar asa: "PDSR - cintece de campanie". Nu mai putin de 16 melodii, folosite probabil fara plata drepturilor de autor, se afla pe caseta PDSR. Desi legea nu permite, pe album se afla si imnul national, "Desteapta-te romane!". Urmat imediat de imnul PDSR, "Hora Unirii". Doua melodii sint adresate tinerilor: Hi-Q cu "Totul va fi bine" si Vama Veche cu "Nu ne mai trageti pe dreapta" (dovedindu-se astfel ca nu intimplator a fost difuzata la mitingul electoral PDSR din Falticeni, ceea ce i-a enervat la culme pe cei de la Vama Veche). Alaturi de Maria Tanase, prezenta cu o melodie, figureaza pe caseta grupul Era, cu o inregistrare din concertul de la sfirsitul anului trecut de la Bucuresti, un remix al melodiei lui Vangelis, "Cucerirea paradisului". Si pentru ca PDSR este un partid care se adreseaza unor largi categorii de alegatori, exista melodii pentru toate gusturile. Unele care amintesc despre brigazile artistice de odinioara, altele - despre muzica lautareasca de mahala. Nu lipseste nici "Cenaclul Flacara" pe stil nou, adica "Totusi iubirea". Hitul "Votam PDSR", in interpretarea lui Andrei Paunescu, are citeva versuri inaltatoare: "E timpul sa facem o schimbare/ E timpul ca din somn sa ne trezim/ Sa ne unim, la munte si la mare/ Si trandafirii toti sa ii slavim (...) Sa mergem deci la vot, intreg poporul/ Pedesereul sa-l avem ca tel". O alta melodie de succes se numeste "Mare ti-e gradina": "Taxe, biruri, spagi, accize, zi de zi se tot sporesc/ Si doar numarul lor creste pe pamintul romanesc (...) Am ajuns acum actori, importanti, de vaza,/ Doar ca noi nu am stiut ca e film de groaza (...) Fiindca ti-ai dorit schimbarea si-ai ramas ca la dentist." "Magarii" este un slagar care se adreseaza probabil actualilor guvernanti: "Doar magarii poarta vina/ Ca ni s-a scumpit benzina". Alt hit de senzatie este mai vechiul "Iliescu presedinte", al carui refren este: "Patru ani de-acum-nainte/ Iliescu presedinte/ Impreuna am plecat, mergem impreuna/ Pentru-al nostru candidat vom veni la urna". Alte melodii pe caseta mai sint: "Sa nu uitam sa iubim trandafirii", a lui Florin Bogardo, "Tara romaneasca" si "Viata romaneasca", melodii ethno pop, si "Gutu", care este in fapt orchestratia la "Party in Transilvania" a lui Marius Dragomir. LUCIAN PURCAREANU CDR-2000 condamna tradarea PNL Prim-vicepresedintele PNTCD, Ioan Muresan, a declarat ieri, la conferinta de presa de la sediul de campanie elctorala a CDR-2000, ca are cunostinta despre multe aspecte ale negocierilor dintre PDSR si PNL. Primul exemplu dat de liderul taranist se refera la colaborarea celor doua partide din Senatul Romaniei, unde practic PDSR conduce acest corp legiuitor. Liderul taranist a apreciat ca PDSR l-a sustinut la conducerea Senatului pe Mircea Ionescu-Quintus, presedintele PNL, in urma asigurarilor ca procesul de privatizare va fi tergiversat. Muresan spune ca desi nu exista un act care sa ateste aceasta colaborare ea exista. In sapte judete se observa deja, dupa cum a constatat el, o buna colaborare dintre PDSR si PNL, printre acestea fiind Hunedoara, Salaj, Alba, Timis si Suceava. Muresan spune ca ca PNL s-a repliat prima data in spatele ApR si a lui Melescanu, dar n-a reusit pentru ca "Occidentul stia de stelele de pe umar" si de aceea "au trecut in spatele lui Stolojan". Totodata, Ioan Muresan a spus ca PDSR si UDMR s-au apropiat in ultimul timp si nu a exclus o cooptare a formatiunii minoritatii maghiare la guvernare, deoarece "reprezinta o carte de vizita occidentala". ( C.O. ) Intelectuali pentru un singur candidat Ne aflam intr-un moment deosebit de critic. Riscam sa ne intoarcem la partidul unic si sa periclitam integrarea euro-atlantica, daca o singura formatiune politica cistiga alegerile cu o larga majoritate. Riscam ca turul doi al alegerilor prezidentiale sa ofere o nemeritata sansa candidatului PRM ca prezumptiv opozant al lui Ion Iliescu. Riscam ca tot ce s-a cladit timp de un deceniu pe linia traditiei politice democratice sa se distruga, daca CDR-2000 sau PD nu vor intra in parlament, iar PNL va obtine locuri putine. Aceasta situatie se datoreaza in mare masura defectuoasei strategii electorale a partidelor care au alcatuit coalitia aflata la guvernare: ele se ataca unele pe altele, cu o violenta care le indeparteaza electoratul. La fel procedeaza si candidatii prezidentiali care sint raspunzatori de dispersia voturilor si de alunecarea lor pe o singura latura a spectrului politic. Data fiind gravitatea situatiei si putinul timp ramas la dispozitie, solicitam: - negocieri urgente intre candidatii la presedintie reprezentind spectrul democratic (György Frunda, Mugur Isarescu, Petre Roman, Theodor Stolojan) pentru ca, prin eventuala renuntare a trei dintre ei, inainte de primul tur de scrutin, sa poata fi opus candidatului PDSR un singur contracandidat, puternic; - incetarea imediata a atacurilor reciproce intre partide si candidati care, in loc sa le aduca voturi, le indeparteaza electoratul si vor face si mai dificila coalizarea in jurul unui singur candidat pentru turul doi. In joc este destinul nostru si al copiilor nostri, precum si destinul european al Romaniei. Aceasta interventie a intelectualilor vine in ceasul al 13-lea. Alegerile au fost si sint raspunderea politicienilor, si cei care nici macar in acest moment dramatic nu-si recunosc erorile si nu trec la indreptarea lor se descalifica in ochii opiniei publice. Initiem o serie de discutii pe aceasta tema si ne oferim disponibilitatea de a media intre staff-urile de campanie. Gabriela Adamesteanu (scriitoare, redactor-sef, "22"), Andrei Plesu (scriitor, rector NEC), Rodica Palade (scriitoare, redactor-sef adjunct "22"), Sorin Alexandrescu (scriitor), Andrei Cornea (filozof), H.R. Patapievici (filozof), Dan Perjovschi (grafician), Alina Mungiu-Pippidi (analist politic, conf. univ.), Mircea Martin (prof. univ. director Ed. "Univers"), Radu Filipescu (inginer, presedinte CA al GDS), Adrian Marino (prof. univ. teoretician literar), Andrei Oisteanu (cercetator), Mircea Diaconu (actor), Sorin Iliesiu (regizor), St. Aug. Doinas (scriitor, director "Secolul 20"), Marta Petreu (scriitoare, redactor-sef "Apostrof"), Stefan Borbely (lector univ.), Alina Ledeanu (redactor-sef "Secolul 20"), Ioan Muslea (ziarist), George Virgil Stoenescu (prof. univ. vicepresedintele SOREC), Mihai Coculescu (prof. univ. prorector Institutul de Medicina si Farmacie, Buc.), Lidia Vianu (prof. univ. Buc.), Marian Popescu (teatrolog), Ioan T. Morar (scriitor), Vasile Dan (scriitor, redactor-sef "Arca"), Florin Gabrea (scriitor si cineast), Monica Spiridon (scriitoare), Stere Gulea (regizor), Doina Uricariu (scriitoare), Mihai Sora (filozof), Andrei Manolescu (jurnalist "Dilema"), Cezar Paul Badescu (scriitor, jurnalist "Dilema"), Iaromira Popovici (jurnalista "Dilema"), Simona Sora (jurnalista "Dilema"), Adrian Cioroianu (istoric), Alexandru Beldiman (arhitect), Nora Iuga (scriitoare), Matei Calinescu (prof. univ. Indiana University, SUA), Gelu Ionescu (scriitor, lector univ. Germania), S. Damian (scriitor, Germania), Anca Oroveanu (prof. univ. director stiintific NEC), Magda Carneci (scriitoare), Costea Munteanu (economist, prof. univ.), Eugen Negrici (critic literar, prof. univ.), Nicolae Prelipceanu (poet), Gabriel Dimisianu (critic literar, redactor-sef "Romania literara"), Emil Brumaru (poet), Al. Cistelecan (critic literar, redactor-sef "Vatra"), Alexandru Paleologu (scriitor), Augustin Ioan (arhitect), Simona Cioculescu (scriitoare), Barbu Cioculescu (scriitor), Irina Nicolau (etnograf si publicist), Dumitru Radu Popa (scriitor, prof. Columbia University, N.Y.), Catrinel Popa (director artistic Calvin Klein), Dan Peligrad, Sasha Meretz (artist plastic, N.Y.), Cornel Ungureanu (scriitor, critic literar, director Teatrul National Timisoara), Dorin Branea (scriitor), Manolita Dragomir-Filimonescu (prof. univ.), Anavi Adam (scriitor), Constanta Marcu (scriitoare), Radu Ciobotea (jurnalist), Maria Pongratz (scriitoare), Daniel Vighi (scriitor), iermon. Iustin Marchis, Denisa Comanescu (scriitor, redactor-sef Ed. "Univers"), Sorin Marculescu (scriitor), Dan Cristea (critic literar, director Ed. "Cartea Romaneasca"), Nicolae Brindus (muzicolog), Simona Corlan (lector univ. Facultatea de Istorie, Univ. Buc.), Radu Dragan (antropolog, Paris), Ion Mircea Enescu (arhitect, Buc.), George Voicu (sociolog, decan Facultatea de Stiinte Politice, Univ. Buc.), Gheorghe Craciun (critic literar, redactor "Observator cultural"), Camern Musat (eseista, redactor "Observator cultural"), Victoria Luta (eseista, redactor "Observator cultural"), Cristian Munteanu (jurnalist, copywriter, redactor "Observator cultural"), Al. Andriescu (prof. univ. dr.), Radu Andriescu (scriitor), Alexandru Calinescu (prof. univ. dr., scriitor), Daniel Condurache (prof. univ.), Emil Stratan (manager), Cornel Moraru (scriitor, redactor-sef "Vatra"), Aurel Pantea (scriitor), Virgil Podoaba (scriitor), Iulian Boldea (scriitor), Al. Pintescu (scriitor), Theodor Giurgiu (economist), Virgil Enatescu (medic), Tudor Moldovan (inginer), Ion Vadan (director gen. Ed. "Dacia"), Al. Zub (prof. dr.), Liviu Antonesei (scriitor), Val Gheorghiu (pictor), Dorin Spineanu (scriitor), Nicu Gavriluta (lector univ.), Gabriel Cucurean (economist), Bujor Preupceanu (muzician), Stefan Afloroaie (prof. univ.), Radu Mares (scriitor), Ion Muresan (scriitor), Vasile Gogea (scriitor), Ion Macavei (prof. univ. dr.), I.N. Boeriu (prof. univ. dr.), Gabriela Rusu (conf. univ. dr.), Adrian Popescu (scriitor), Ruxandra Cesereanu (scriitor), Corina Braga (lector univ.), Marius Abrudan (medic), Ion Gh. Nicoara (lector univ.), Monica Ghet (scriitor), Maria Ruxandra Lupu (informatician, Toronto), Ion Alex Muslea (cercetator, Los Angeles), Tudorel Urian (redactor-sef "Cuvintul"), Ioan Budura (scriitor), Adrian Neculau (psiholog, prof. univ., Iasi). Din doi pigmei, Nastase alege PNL In cazul in care PNL si PD vor obtine la aceste alegeri procente egale, PDSR va opta pentru liberali ca parteneri de guvernare, a declarat ieri Adrian Nastase. Prim-vicepresedintele PDSR a facut aceasta declaratie in cadrul emisiunii "Campanie in direct", realizata de Rodica Culcer la Europa Fm. Nastase a motivat aceasta alegere prin faptul ca "PD, si mai ales domnul Petre Roman, s-a purtat incalificabil si in campanie, si in perioada anterioara". El a apreciat ca Partidul Democrat a incercat permanent "sa submineze" imaginea PDSR atit pe plan intern, cit si pe plan extern. "Cu PNL cel putin nu am avut probleme deschise. PNL nu a umblat in strainatate, peste tot, sa ne prezinte intr-o imagine de cripto-comunisti, de tipi care nu inteleg nimic din economie, din politica, din democratie", a afirmat liderul PDSR, care a adaugat ca aceasta opinie nu este un punct de vedere personal, "ci mai curind o perceptie la nivelul partidului". Pe de alta parte, sustine Nastase, PNL este principalul adversar al PDSR in campania electorala. El si-a exprimat speranta ca liberalii sa obtina la aceste alegeri "cit mai putine voturi", astfel incit "variantele de discutie ulterioare ori cu PNL, ori cu alt partid, sa nu creeze o presiune". Potrivit afirmatiilor sale, PDSR "are interesul" ca PNL, PD, PNTCD, UDMR sa obtina rezultate cit mai slabe la alegeri, astfel incit nici o forta politica sa nu detina "actiunea de aur in formarea viitorului guvern". MADALINA SISU Datorita cresterii credibilitatii externe, Anul acesta, strainii au investit in Romania cit in ultimii 30 de ani la un loc Volumul investitiilor facute cu garantia statului, in ultimele 10 luni, in Romania, a depasit 1,5 miliarde de dolari, suma echivalenta cu totalul investitiilor facute in ultimii 30 de ani in tara noastra, a anuntat, ieri, premierul Mugur Isarescu. Potrivit bilantului prezentat in acest sens de primul-ministru, cei mai multi bani provenind din finatari externe au fost investiti in dezvoltarea sistemului de sanatate, pentru care s-a alocat suma de 457 milioane de dolari. In ordinea prioritatilor, suma de 340 milioane de dolari a fost alocata, cu garanta statului, pentru finantarea proiectelor de alimentare cu apa la sate si constructie de locuinte sociale, in timp ce pentru echipamente necesare apararii nationale au fost investite 334 milioane de dolari. "Toti acesti bani au fost obtinuti datorita credibilitatii Romaniei pe plan international, obtinuta in ultimele zece luni. (...) Anul acesta am fost rasplatiti pentru reusita de a obtine crestere economica, la care nimeni nu se mai astepta, impunerea exporturilor romanesti pe plan extern si diminuarea somajului", a declarat primul-ministru. El a precizat ca, daca aceasta directie economica va putea fi pastrata, in scurt timp efectul investitiilor din credite externe se va vedea in cresterea nivelului de trai al tututor romanilor. OANA PATRAULESCU Bref In sondajul CSOP, Iliescu a scazut trei procente Ion Iliescu inregistreaza o scadere in preferintele electoratului, rezulta dintr-un sondaj realizat de CSOP TN SOFRES, la comanda Institutului PRO. Cu un scor de 48 la suta, Iliescu ramine insa in continuare primul in topul candidatilor la presedintie. Fata de studiile anterioare, realizate in perioada 25-29 septembrie si 17-23 octombrie, Iliescu scade trei procente. Urmatorii clasati sint, la egalitate, candidatii PNL si PRM, Theodor Stolojan, respectiv Corneliu Vadim Tudor, acestia intrunind 14 la suta din preferintele electoratului. Atit Stolojan, cit si Vadim Tudor inregistreaza un trend ascendent. Candidatul-premier, Mugur Isarescu, este creditat de CSOP cu doar zece la suta, si a scazut fata de perioadele amintite mai sus cu patru procente. In topul candidatilor la presedintie, candidatul PD, Petre Roman, inregistreaza sase procente, cel al UDMR, György Frunda, cinci procente, iar cel al ApR, Teodor Melescanu, doua procente. In ceea ce priveste formatiunile politice, PDSR conduce cu 51 la suta. Atit PNL, cit si PRM reunesc, fiecare in parte, 13 la suta din intentiile de vot ale electoratului, fiind formatiuni politice in crestere. UDMR si CDR-2000 aduna cite sase procente din preferintele de vot. Sondajul CSOP arata ca jumatate dintre alegatori intentioneaza sa se prezinte la vot. ( M.S. ) Senatorul Moisin isi face partid Fostul senator PNTCD, Ioan Moisin, a initiat un nou partid politic: "Actiunea Crestina pentru Renastere Nationala". Considerind ca actuala clasa politica este compromisa si trebuie indepartata, ANCR promite sa nu faca nici un rabat de la morala crestina, fundament al miscarii initiate. Partidul avind ca "fundament morala crestina si ca nucleu luptatorii anticomunisti" doreste sa ajunga la putere in maximum doi ani, cind, in opinia Comitetului coordonator, vor avea loc alegeri anticipate. ( F.B. ) Viitorii senatori au fost abonati la "Plai cu boi" Senatorii viitoarei legislaturi vor primi, fie ca le place, fie ca nu, 500 de abonamente la ziare si reviste in cantitatea stabilita de actualii senatori. Senatorii vor mai putea citi "Academia Catavencu", dar inghesuiti, cite zece pe un exemplar. Nu mai vorbim despre "Dilema" pentru care s-a contractat un singur abonament. "Romania Mare" insa va putea fi gasita intr-un numar de trei exemplare, cu unul mai putin decit "Pro Sport", dar la egalitate cu revista de scandal "Atac la persoana". Ca sa afle unii despre picanteriile din viata celorlalti, senatorii vor citi si revista "VIP" in doar doua exemplare, dar, oricum, in cantitate dubla fata de noua "revista a lu' Dinescu", "Plai cu boi". ( N.I. ) Rosapepe nu vrea sa fie implicat in campania electorala Ambasada SUA in Bucuresti a cerut ieri realizatorilor clipului publicitar folosit in campanie de candidatul Mugur Isarescu sa nu mai foloseasca imaginea ambasadorului James Rosapepe in scopuri electorale. "Materialul publicitar a fost realizat de asemenea maniera incit ii lasa pe telespectatori sa creada ca ambasadorul il sprijina pe dl Isarescu", se arata intr-un buletin informativ al Ambasadei SUA la Bucuresti. Documentul citat precizeaza: "Statele Unite nu se implica in problemele interne ale Romaniei. Nici ambasadorul si nici un alt oficial al ambasadei nu sprijina nici unul din candidatii la aceste alegeri. Acest drept apartine in totalitate poporului roman, care va decide cine il va reprezenta". Sportivu' Stolo face jogging in sort si tricou la minus sapte grade! Theodor Stolojan, candidatul PNL la presedintie, si-a inceput tronsonul sucevean al turneului-maraton din Moldova si Bucovina facind jogging. Echipat in sort si tricou, in ciuda temperaturilor scazute - de minus sapte grade, ieri dimineata, la 6.45, Stolojan i-a pus in incurcatura pe locuitorii Falticeniului care se aflau pe strazi la acea ora, facindu-i sa se intrebe daca s-au trezit din somn sau cel care alearga pe strazile urbei lor este chiar Stolojan, cel pe care il vad la televizor. La trei ore distanta, candidatul PNL s-a intilnit cu Mitropolitul Sucevei si Radautilor, IPS Pimen, care l-a intimpinat la Manastirea Gura Humorului, vechi locas bisericesc datind din sec XV. Cunoscut pentru modul transant in care isi exprima opiniile, IPS Pimen a marturisit ca "e greu sa-l mai cred acum pe Ion Iliescu", amintindu-si cum fostul presedinte l-a chemat la Palatul Elisabeta, "sa nu stie nimeni", si i-a promis, in timpul mandatului sau, ca va da o lege pentru locasurile din Bucovina, lucru care nu s-a intimplat. ( C.S. ) Muresan evita "manevrele electorale" Ministrul agriculturii, Ioan Muresan, refuza sa participe la audierile la care a fost convocat de catre Comisia senatoriala de ancheta asupra privatizarii IAS-urilor. Muresan califica "investigatiile" comisiei conduse de senatorul Trita Fanita drept "manevre electorale" si declara ca cei care au depus "marturie" impotriva sa sint reprezentantii unor societati care au pierdut diverse licitatii organizate de Ministerul Agriculturii. ( D.V. ) Primarul liberal din Giurgiu trage pe dreapta masinile candidatilor Adversitatile electorale dintre reprezentantii diverselor partide sint impinse uneori pina la absurd. Astfel, candidatul CDR-2000 la Camera Deputatilor in judetul Giurgiu, Paul Daniel Mircescu, a declarat ca primarul din Giurgiu si sotia acestuia l-au impiedicat sa-si desfasoare campania electorala. "Cind am incercat sa ajung in Giurgiu, ne-a depasit masina primarului, in care se afla si sotia acestuia si m-a pus sa trag pe dreapta. Primarul m-a admonestat ca echipa mea lipea afise cu CDR-2000, desi nu se lipise decit unul pe stilpii plini cu afise PDSR si PNL. Dupa care, primarul m-a acuzat ca am baut la volan si a chemat doua echipaje de politie ca sa ma duca la circa pentru declaratii". Candidatul CDR-2000, nedumerit "ca politia se afla la dispozitia primarului'", a facut apel la drepturile sale. Intr-un final, primarul liberal, vazind ca "problema ia amploare, a sters-o englezeste", iar politia s-a rezumat doar la a ne lua datele. Daniel Mircescu a mai spus ca primarul, Lucian Iliescu este "un fost membru al CC al PCR, care a intrat in PSM si acum este primar PNL". ( M.C. ) 