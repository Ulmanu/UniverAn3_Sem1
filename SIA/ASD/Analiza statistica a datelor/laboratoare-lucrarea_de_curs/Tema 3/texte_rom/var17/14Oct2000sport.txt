 Microbisti, vi se pregateste altceva: Mircea Govor si Stefan Chitu vor televizarea meciurilor din Divizia B Cunoscutul avertisment "romani, vi se pregateste ceva" are sanse mari sa se transforme, in viitorul apropiat, in "microbisti, vi se pregateste altceva". Un comitet de initiativa - cum singur se autodenumeste -, format din Mircea Govor (presedinte la Olimpia Satu-Mare), Stefan Chitu (presedinte la Poiana Cimpina) si Sorin Satmari (ofiter de presa al FRF), a demarat un proiect prin care urmeaza sa se puna in vinzare drepturile de televizare a meciurilor din Divizia B. Important este faptul ca s-a obtinut atit acordul de principiu al lui Mircea Sandu, presedintele FRF, cit si al tuturor presedintilor de club din Seria I. "Ideea imi apartine, insa trebuie sa recunosc faptul ca domnul Chitu s-a miscat mai repede si a strins deja semnaturile presedintilor din seria in care activeaza", ne-a declarat in exclusivitate Mircea Govor. Asa cum era de asteptat, de relatia cu federatia s-a ocupat Sorin Satmari, care ne-a precizat ca a avut o discutie cu Mircea Sandu, iar boss-ul din "Poligrafiei" a imbratisat imediat ideea. "Era normal sa fie de acord cu proiectul nostru, pentru ca este spre binele fotbalului autohton. In primul rind, vor disparea suspiciunile privind trucarea unor dispute, iar arbitrii vor evita sa tina cu o parte sau cu cealalta cind vor afla ca sint vazuti de sute de mii de telespectatori. Pe urma, cei care sint interesati sa descopere tinere talente vor avea posibilitatea sa urmareasca un numar mult mai mare de fotbalisti intr-un timp mai scurt. Si, nu in ultimul rind, sa ne gindim si la partea financiara. In momentul in care fotbalul din divizia secunda va fi prezent pe micile ecrane, vor aparea si investitorii, iar cluburile vor beneficia de o cota importanta din aceste venituri", ne-a explicat Sorin Satmari. Govor, Chitu si Satmari cauta in prezent cea mai potrivita forma juridica pentru infiintarea unei Ligi a cluburilor din Divizia B". Pe cei trei i-am descoperit in momentul in care demarasera deja discutiile preliminare cu un post national de televiziune si secretul nu a mai putut fi pastrat. Ideea lui Mircea Govor, imbratisata imediat si de colegul sau din Comitetul Executiv al FRF, Stefan Chitu, poate sa ajute in mod cert dezvoltarea fotbalului in esalonul secund. Bineinteles, daca toti conducatorii de cluburi vor subscrie la realizarea acestui proiect. TEODOR HOSSU-LONGIN Pentru ca a avut probleme cu legea in trecut, "Mitica Dragomir" al Greciei ar putea zbura din scaunul de presedinte al Ligii In aceeasi perioada in care in Romania se consuma un nou scandal in care este implicat Dumitru Dragomir, seful Ligii Profesioniste de Fotbal, si in Grecia se petrece ceva asemanator. Difera doar felul in care este abordata problema si masurile care se iau. Federatia Greaca de Fotbal a anuntat intreruperea pentru doua saptamini a campionatului intern, in urma unui conflict cu Ministerul Sporturilor. Concret, ministrul de resort din Grecia, Yorgos Floridis, a propus parlamentului o lege prin care se interzice unei persoane care a fost condamnata sau este suspectata de incalcarea legii sa detina o functie in forurile sportive. Daca aceasta lege va fi votata, Victor Mitropoulos, presedintele Ligii Profesioniste de Fotbal din Grecia, ar trebui sa renunte la functie, din cauza unui scandal de delapidare din 1993, pe vremea cind acesta era presedintele clubului Aegaleo. Actualul sef al fotbalului grec este acuzat ca si-ar fi insusit 107.000 dolari din banii alocati pentru modernizarea stadionului. Reactia lui Mitropoulos a fost intreruperea intrecerii interne, insa guvernul elen este decis sa treaca foarte repede legea respectiva prin parlament si sa o si aplice la fel de repede. Yorgos Floridis a declarat ca masura luata de Mitropoulus este una "lipsita de respect fata de stat si parlament", si ca intentioneaza sa-si duca la bun sfirsit initiativa legislativa. Revenind la situatia din Romania, trebuie reamintit ca seful Ligii din Romania a avut de doua ori probleme cu legea, o data pentru practicarea jocurilor de noroc (barbut) si alta data pentru delapidare. Modul in care astfel de probleme se trateaza in cele doua tari se reflecta cel mai bine in reprezentarea continentala a cluburilor: Grecia are doua echipe in grupele Ligii Campionilor, iar Romania, nici una! BOGDAN GHEORGHE Din invataturile celor mari pentru cei mici "Vrei sa ajungi ca betivul ala de Bumbescu?" Un incident scandalos s-a produs joi la Comisia de Disciplina a Asociatiei de Fotbal din Municipiul Bucuresti, acolo unde se judeca, printre altele, si abaterile survenite la intilnirile de la copii si juniori. Leon Teutoc, tatal unui copil in virsta de 13 ani legitimat la Steaua, in grupa lui Adrian Bumbescu, a reclamat comportamentul absolut incredibil al membrilor Comisiei de Disciplina, care, conform spuselor parintelui, si-au depasit cu mult statutul de judecatori impartiali. Leon sustine ca acestia l-au amenintat pe fiul sau, Daniel, proferind jigniri la adresa lui Bumbescu si a echipei Steaua. "Totul a inceput la ultimul meci de campionat, cind Daniel a primit cartonas rosu la partida FC National-Steaua 2-2, dupa o altercatie generala intre jucatorii celor doua echipe. Ne-am prezentat la Comisia de Disciplina, dar in loc de judecata dreapta am avut parte de cel mai josnic tratament", povesteste Leon Teutoc. "In primul rind, nici unul dintre membrii Comisiei nu a vrut sa-si decline indentitatea. Inca de la usa au inceput sa strige la noi, ca de ce a venit copilul imbracat in trening de la Steaua. Apoi, pe linga suspendarea de trei etape, am primit amenda de 300.000 de lei, desi plafonul maxim la copii este de 30.000 de lei". Teutoc afirma ca toti membrii comisiei miroseau a bautura. "Fara nici o legatura cu atributiile lor, s-au apucat sa ne reproseze lucruri incredibile. «Ce, v-ati luat-o in cap, ca sinteti cu fratii Becali si ca veniti de la Steaua?». Indivizii astia, toti trecuti de 60 de ani si fara nici o legatura cu fotbalul, s-au apucat sa-l injure pe profesorul copilului: «Nu ti-e rusine, vrei sa ajungi ca si cotonogarul si betivul ala de Bumbescu?». Teutoc afirma ca momentul culminant a fost atins atunci cind a vrut sa plateasca pe loc amenda: "N-au vrut sa-mi dea chitanta pentru banii incasati. Mi-au spus sa vin alta data, daca vreau si chitanta!". Atitudinea Comisiei de Disciplina este explicata de Teutoc prin faptul ca membrii acesteia ar tine cu Dinamo. MATEI UDREA Consiliul Local Brasov i-a facut cadou lui Covaliu o locuinta In sedinta Consiliului Local Brasov, care a avut loc joi seara, campionul olimpic la sabie, Mihai Covaliu, a primit titlul de cetatean de onoare al orasului. Primarul Ioan Ghise i-a multumit sportivului pentru ca prin rezultatele obtinute "a adus faima Brasovului". Ioan Ghise le-a cerut consilierilor locali sa-i acorde o locuinta lui Mihai Covaliu, intrucit sportivul are de gind sa se casatoreasca. Mai-marii orasului au fost de acord cu aceasta propunere. Mihai Covaliu a spus, in cadrul ceremoniei, ca se considera mindru de faptul ca este brasovean. Sportivul a fost insotit de prietena lui, Irina Draghici, si de presedintele Clubului Sportiv Tractorul, Ioan Hinda. CAMELIA CSIKI Iordanescu are viata grea "Vreau sa-mi inving «Profesorul»", anunta Lacatus Meciul impotriva Rapidului, programat miine, a constituit principalul subiect al conferintei de presa care a avut loc ieri la sediul gruparii FC National. Antrenorul "bancarilor", Marius Lacatus, a apreciat ca "un rezultat pozitiv in Giulesti ar schimba total starea de spirit din sinul echipei pe care o conduc". Pentru derby-ul de miine, Lacatus nu va conta pe accidentatii Adrian Matei si Caramarin, suspendatul Florin Petcu si Narcis Raducan. Cazul ultimului este unul special, Rapidul punind conditia, in momentul in care si-a dat acceptul pentru transferul sau in Parcul cu Platani, ca Raducan sa nu fie folosit in disputele directe. "Un meci impotriva lui Iordanescu este unul special pentru mine. Voi face tot ce-mi sta in puteri pentru a-mi invinge «Profesorul», mai ales ca runda viitoare avem un alt joc dificil, cu Steaua, pe teren propriu", a adaugat tehnicianul de la FC National. Referitor la problemele financiare care au aparut in ultima vreme, Lacatus si-a exprimat convingerea ca pina pe 17 octombrie, data limita stabilita de LPF, acestea se vor rezolva. El a precizat ca intelege preocuparea jucatorilor sai pentru satisfacerea pretentiilor materiale, dar nu a inteles refuzul acestora de a pleca in cantonament la munte. Prezent si el la intilnirea cu ziaristii, Adrian Pigulea, directorul sportiv al "bleu-albastrilor", a dezvaluit ca a pus punct carierei de jucator: "Am purtat discutii cu Ceahlaul in perioada de minimercato, insa nu s-a finalizat nimic". Rapidistilor le e foame Rapidistii nu vor intra pe teren decit cu gindul victoriei. "Cele trei puncte care pot fi obtinute cu FC National vor insemna revenirea la normal", a spus Anghel Iordanescu, antrenorul giulestenilor. Foamea de puncte a feroviarilor a fost intarita si de Nae Stanciu, capitanul "alb-visiniilor", care a marturisit ca jucatorii doresc sa cistige neaparat urmatoarele trei partide pentru a le fi deblocate sumele de bani, retinute pina acum de patronul George Copos. Generalul a promis ca, intr-o perioada scurta, in curtea Rapidului va ajunge un atacant strain, probabil din campionatul iugoslav, "pentru ca jucatorii romani au ajuns sa coste foarte multi bani". SILVIU TANASE LAURENTIU CIORNEI Otelul a dat-o-n in bara Otelul Galati si Universitatea Craiova au terminat ieri la egalitate, 1-1 (1-0), prima partida din etapa a noua a Diviziei A la fotbal. Pentru moldoveni a deschis scorul Tofan, in minutul 21, iar oaspetii au egalat prin Daniel Rednic, in minutul 55. Otelul a trecut pe linga victorie in finalul intilnirii, cind Males a trimis balonul in bara. Dupa meci, Aurel Ticleanu, antrenorul galatenilor, s-a aratat iritat de rezultatul inregistrat, ca si de stilul abordat de adversari: "Noi am jucat, iar ei au plecat cu punctul". Fostele mari gimnaste ale Romaniei s-au raspindit pe toate meridianele Aurelia Dobre s-a casatorit la New York cu un iranian Daca despre Nadia Comaneci avem mereu vesti legate de activitatea si viata ei, despre celelalte mari gimnaste ale Romaniei nu se mai stie mare lucru. Multe sint imprastiate prin lume, din Japonia pina in Statele Unite ale Americii, si tin legatura cu fostii lor antrenori si cu componentele lotului national, fie prin telefon, fie facindu-le vizite cu prilejul diverselor competitii care duc reprezentativa Romaniei in orasele in care acestea s-au stabilit. Ecaterina Szabo locuieste de peste 7 ani in Franta. Este casatorita cu un roman, are un baietel de 2 ani si antreneaza o grupa de gimnaste. Daniela Silivas s-a stabilit la Atlanta, unde lucreaza ca antrenoare. Este maritata Aurelia Dobre s-a casatorit la New York cu un american de origine iraniana, fost gimnast, fiind amindoi antrenori. Aurelia sta in America de 10 ani si este mama a patru baieti, dintre care doi gemeni Eugenia Golea este, de asemenea, stabilita in Statele Unite, linga New York, si lucreaza, desigur, in gimnastica Gabriela Potoroaca locuieste in Japonia de 7 ani si lucreaza ca antrenoare. A fost casatorita cu un japonez. Actualmente este divortata Dumitrita Turner este casatorita la Melbourne cu un australian si are un baietel Cristina Bontas s-a maritat cu un roman, pe care l-a luat cu ea in Canada, unde era deja stabilita inainte de a-l cunoaste. Au impreuna un copil de doi ani. Dintre fetele recent retrase din marea performanta, Gina Gogean si Lavinia Milosovici au ramas in tara (probabil nu pentru multa vreme). Lavinia este casatorita si a avut o scurta cariera de antrenoare de junioare la Deva. Gina Gogean a raspuns in ultimul timp unor oferte pe termen scurt in calitate de antrenoare. Astfel, a fost pentru trei luni plecata in Scotia, s-a intors si a plecat din nou. Andreea Cacovean si Alexandra Marinescu sint studente la facultati de sport din Romania. ELENA POPA Flash Patinoar nou in Bucuresti Spre bucuria iubitorilor de hochei din Romania, Bucurestiul se va imbogati cu un nou patinoar. Aceasta adevarata sala polivalenta va fi amplasata, cel mai probabil, pe terenul Universitatii Politehnica Bucuresti, rectorul avind un acord de principiu cu Federatia Romana de Hochei pe Gheata. In cadrul conferintei de presa care s-a desfasurat la sediul Frigotehnica, s-a anuntat ca banii necesari constructiei (aproximativ cinci milioane de dolari) au fost obtinuti de la organizatia "World Vision", prin intermediul lui Marian Belu, fost hocheist la Triumf Bucuresti, in acest moment antrenor in Suedia. Organizatia de ajutorare "World Vision" a acordat un imprumut nerambursabil FRHG, proiectul urmind sa fie executat de firma suedeza Skanska. Noul patinoar va avea 5.000 de locuri, va putea gazdui si alte evenimente sportive sau de alta natura si va fi gata la finalul anului viitor. (T.H.L.) Raducioiu va sta zece zile pe tusa Florin Valeriu Raducioiu, atacantul echipei de fotbal Dinamo Bucuresti, a suferit in timpul antrenamentului de ieri dimineata o accidentare care il va tine pe marginea gazonului aproape zece zile. Fostul international a parasit sedinta de pregatire desfasurata pe un teren din Brasov dupa doar 25 de minute. Diagnosticul pus de doctorul Mircea Lucaciu a fost "microruptura la muschii posteriori ai piciorului drept. Sigur nu va juca in meciul de miine cu Ceahlaul. Il voi duce astazi sa efectueze o ecografie, pentru a stabili exact ce program de recuperare va urma. Va pot spune ca Radu nu va relua antrenamentele mai devreme de o saptamina", ne-a declarat doctorul dinamovist. (D.N.) Stelea nu admite sa-i fie redus salariul UD Salamanca, echipa la care evolueaza fotbalistii romani Bogdan Stelea, Catalin Munteanu si Lucian Marinescu, se confrunta cu o criza financiara fara precedent. Conducatorii gruparii din Segunda Division au decis ca unele contracte, cele mai mari, sa fie micsorate. "Din punctul meu de vedere nu voi negocia absolut nimic. Este un contract semnat intre mine si club si trebuie dus pina la capat. Daca persoanele din conducere vor sa stea de vorba cu mine nu este nici o problema, insa in privinta salariului meu lucrurile sint clare", a declarat Stelea pentru cotidianul spaniol "Marca". (D.N.) La Deva, Doctorul Oana este scos basma curata Sosirea gimnastelor la Deva a prilejuit, joi, pe linga o manifestare gen "Cintarea Romaniei", si o pledoarie pentru reabilitarea doctorului Oana, cel care si-a recunoscut vina de a-i fi administrat o tableta de Nurofen Andreei Raducan. In alocutiunile rostite de antrenorii Octavian Belu si Mariana Bitang, acestia l-au aparat pe atit de contestatul doctor. Octavian Belu a spus ca daca Nurofenul ar fi chiar atit de bun pentru obtinerea performantei ar fi cea mai scumpa pastila. Mariana Bitang, intr-un discurs care a lasat asistenta inmarmurita, a spus ca doctorul Oana, prin ceea ce a facut pina acum pentru gimnastica din Romania, nu poate fi pus la stilpul infamiei pentru o pastila de Nurofen. Tot ea a declarat ca asumarea raspunderii de catre doctor demonstreaza calitatea umana a acestuia. Dupa incheierea discursului Marianei Bitang, doctorul Oana a fost imbratisat de Andreea Raducan si de colegele ei. Tot joi seara, Colegiul Medicilor din Hunedoara a dat verdictul: doctorul Ioachim Oana a fost gasit nevinovat de vreo culpa medicala in cazul Andreea Raducan. LUCIAN STANCIU 