 Inca unul! MIG 21 Lancer, prabusit in Muntii Gosmanului Pilotul a reusit sa se catapulteze si a scapat cu viata Un avion de vinatoare si bombardament de tip MIG 21 Lancer s-a prabusit ieri, in jurul orei 11.30, intr-o padure de linga satul Bolatau, in apropiere de orasul Moinesti, judetul Bacau. Aparatul apartinea MApN si se afla intr-un program de incercari in zbor la fabrica de avioane "Aerostar" Bacau. Aeronava nr. 7017 cu simpla comanda era pilotata de capitanul-comandor Ioan-Viorel Balu, in virsta de 38 de ani. Acesta a scapat cu viata, reusind sa se catapulteze in timp util, la cererea turnului de comanda. Imediat dupa accident, la fata locului s-au deplasat politisti, pompieri si reprezentanti ai U.M. Baza 95 aeriana de vinatoare si bombardament aviatie Bacau. Acestia din urma s-au dovedit a fi cei mai eficienti. Ei au fost primii care au gasit aparatul in padure, putin spre nordul localitatii Bolatau, la doua ore dupa catastrofa. Zona muntoasa este foarte greu accesibila, in apropierea virfului Geamana. In mai putin de o ora, localnicii l-au gasit si pe pilotul Viorel Balu, care a fost transportat imediat de politisti pina la cel mai apropiat spital, cel din Moinesti. Medicul de garda Ion Ivan a constatat ca pilotul nu este ranit si ca are doar citeva zgiriieturi, provocate de corzile parasutei. De la Moinesti, comandorul a fost luat cu elicopterul si dus la Spitalul Judetean Bacau pentru investigatii suplimentare. Potrivit unui comunicat al MApN, cauza prabusirii ar fi blocarea motorului. Cpt.-comandor Balu este un vechi pilot de incercare al aparatelor de tip MIG 21 si 29 si nu a mai suferit nici un accident pina acum. Aerostar SA ne-a informat, prin purtatorul sau de cuvint, Doina Matanie, ca a fost constituita o comisie de ancheta interna, sub conducerea vicepresedintelui CA, Mihai Ciobanu, care va comunica concluziile in cel mai scurt timp. Ultimul accident asemanator din zona s-a petrecut in august 1999, cind un MIG 21 Lancer apartinind Flotilei de aviatie s-a prabusit la trei kilometri de Aeroportul Militar Bacau, la un minut dupa decolare. Si atunci, pilotii (comandor Victor Berca si lt. Cristi Andries) au scapat prin catapultare. O comisie care a investigat conditiile acelui accident a conchis ca de vina a fost faptul ca avionul nu a atins in timp util parametrii de siguranta privind viteza si inaltimea. MIG 21 Lancer a intrat in dotarea Armatei Romane in 1997 si este produs de Aerostar SA Bacau, in colaborare cu firma israeliana Elbit Systems. CLAUDIU TARZIU Vila lt.-col. Lupea din Tecuci, construita cu sase tigani Lt.-col. Costache Lupea, fostul adjunct al sefului Politiei Municipale Tecuci, are o vila situata pe strada Calistrat Hogas. El spune ca in 1992 a cumparat o casa veche cu 200.000 de lei. Pe locul acela a construit o casa noua. "Lucrarile au inceput in 1993 si au fost terminate dupa patru ani. Sase tigani din Buciumeni au muncit la casa asta. De unde am avut bani? In 1989 eram seful Politiei din Tecuci si aveam un salariu de 4.890 de lei. Am facut si economii. In '90, am depus banii la banca, pentru o Dacie, apoi i-am scos si am cumparat materiale de constructii. Am avut un apartament cu trei camere in Tecuci, pe care l-am vindut. Nu am limuzine de lux. Am cumparat un Audi 80 de la o ruda din Focsani, cu 4.000 de marci. Am avut bani pentru ca am muncit cele 2,5 hectare de pamint pe care le am in Tecuci. Am cultivat rosii, pepeni. Eu zic asa: nici un politist nu isi poate ridica o casa numai din salariul lui de bugetar. Daca spune unul asa ceva, eu il maninc". Lt.-col. Lupea are un dosar intreg cu chitante si facturi. "Nu am nimic de ascuns, am acte pentru tot". ALINA COMSA-DURBACA Spitalele, ascunzatori pentru infractori "Vip" Colonelul Gheorghe Chitu, seful serviciului Urmariri, din cadrul Directiei Judiciare a IGP, a declarat ieri ca in ultimul timp, spitalele din Romania s-au transformat in adevarate refugii "vip" pentru infractorii urmariti general cu dare de mina. In afara de bine cunoscutul Spital "Sf. Ioan", pe care multe "gulere albe" (V. A. Stanculescu, G. C. Paunescu) l-au folosit ca o anticamera a plecarii in strainatate la "tratament", colonelul Chitu a prezentat alte cazuri noi cu infractori mai mult sau mai putin cunoscuti care au gasit in diverse spitale adevarate paradisuri pentru a se ascunde de bratul lung al legii. Spitalul de Geriatrie "Ana Aslan", hotel de lux pentru patronul "Cibela" "Lista neagra" cu urmaritii generali care s-au ascuns in spitale, prezentata de colonelul Gheorghe Chitu, incepe cu vestitul Viorel Popa, fostul presedinte al SC CIBELA GRUP SRL. Dupa ce fusese dat in urmarire generala pentru fapte grave (inselaciune, fals etc), in urma carora a creat un prejudiciu statului si Bancii Agricole de peste 2,7 milioane de dolari si peste 9 miliarde de lei, Popa se ascundea bine mersi in stabilimentul "Ana Aslan" de la Snagov. Conditiile erau de hotel de lux, asigurate contra unor importante sume de bani. Desi darea lui in urmarire generala a fost foarte mult mediatizata, mai marii spitalului de geriatrie nu au catadicsit sa-l dea pe Popa pe mina politiei. Conform datelor de ultima ora, Popa este inculpat in dosarul privind afacerile "Hotel Dunarea" si "Magazinul Sora" si invinuit in dosarul privind afacerea "Poiana Cibela". Un alt exemplu de urmarit general "de calibru", prins de curind, este Gheorghe Radut, zis "Dorde", din afacerea "Portbagajul", despre care colonelul Chitu spune ca s-a ascuns mai mult timp in Spitalele "Fundeni" si CFR Witing, sub motivul ca ar avea ciroza. Un alt celebru cap al lumii interlope, Vali Vasile, zis Sile Camataru, a fost si el gasit intr-un salon "Vip" al Spitalului de Urgenta. Dupa cum a relatat anul trecut presa, tot in Spitalul de Urgenta s-a scuns in noiembrie, fara paza, desi era dat in urmarire generala, celebrul Alexandru Gaina, zis Supa, fiul sefului cadrelor de la UM 0962, care fugise de la locul accidentului, dupa care a lasat in coma o tinara ce se afla in masina furata pe care o conducea. Un medic de la Sapoca a intervenit in favoarea unui criminal IPJ Braila a solicitat pe 8 ianuarie urmarirea generala a lui Stivensen Bancuta, un tigan care a omorit cu trei lovituri de cutit un tinar, in discoteca Milenium din localitate. Bancuta a disparut de la domiciliu, iar politia a aflat despre el ca intentioneaza sa obtina acte medicale care sa certifice ca este iresponsabil psihic. El chiar s-a internat de mai multe ori, cu diagnosticul de "schizofrenie", in diverse spitale de psihiatrie. Pe 25 iunie, el a fost localizat in Spitalul Clinic de Psihiatrie "Alexandru Obregia" din Bucuresti. Bancuta a reusit sa fuga in ultimul moment, imbracat in pijama. Oamenii colonelului Chitu au constatat ca "bolnavul" venise insotit la Spitalul de nebuni de un medic de la Sapoca (celebrul stabiliment de neoropsihiatrie din judetul Buzau). Medicul buzoian a incercat sa intervina la Spitalul "Obregia" pentru a i se elibera lui Bancuta o adeverinta ca se afla internat, motivind ca ii trebuie la instanta pentru un proces de divort. Colonelul Chitu a tras semnalul de alarma privin vip-urile penale care se ascund in spitale, in speranta ca politia ar putea avea acces la banca de date privind evidenta intrarilor si iesirilor, mai ales din spitalele-problema (mai sus-citate). CHRISTIAN LEVANT Bilant negru la IGP 300 de crime in sase luni In aceeasi perioada s-au inregistrat 3.000 de furturi de masini si alte bunuri "De la inceputul anului au fost comise 291 de omoruri si alte infractiuni impotriva vietii, 325 de tilharii, 74 violuri, 2.264 de furturi, 61 de furturi de autoturisme, 1.220 de inselaciuni", a declarat ieri generalul Lazar Cirjan, seful Directiei Politiei Judiciare din IGP. Misteriosul caz "Precupetii vechi" revine in atentia autoritatilor Generalul Cirjan a exemplificat activitatea serviciului Omoruri cu citeva cazuri celebre. Cazul "Vilau", ucis la comanda de doi turci, la Baile Herculane, cazul "Didici-Opris", de la Timisoara, cazurile Peiu si Ghenea, de la Giurgiu si Galati, cu victimele transate si imprastiate prin diferite locuri. Cazul recent al unui criminal in serie din judetul Vilcea a fost si el prezentat ca un succes al politistilor de la omoruri. Despre alte cazuri celebre cu criminali in serie din Vrancea sau din alte zone nu s-au facut inca dezvaluiri pe masura bogatei documentari existente. Interesant este ca, potrivit declaratiilor generalului Cirjan, revine in atentie cazul "Precupetii vechi" (impuscarea fostului ofiter DIA Stefan Andreescu) prin obtinerea unor date noi, informativ-operative. Despre alt caz celebru Afacerea "Portbagajul", colonelul Chitu (seful serviciului Urmariri) a spus ca urmaritul general Mihai Bucurenciu, aflat in Belgia, ar putea fi adus in tara, prin Interpol, cit de curind, intrucit, din 3 iulie, autoritatile belgiene au la indemina noua cerere de extradare a acestuia. 37 de bande - anihilate "Auto 2001" este numele de cod al unei ample operatiuni desfasurate, de la inceputul anului, impotriva hotilor de masini din toata tara. Au fost identificate initial 175 de bande de hoti de masini de lux, formate din 669 de persoane, la care, pe parcurs, s-au mai adaugat inca 69 de bande cu alte 225 de persoane suspecte. Dintre acestea 37 de bande au fost deja anihilate, 211 hoti fiind acum dupa gratii. Dintre retelele cele mai periculoase, depistate si anihilate, generalul Cirjan a prezentat-o, in fruntea listei, pe cea a lui Foreman, care a savirsit peste 26 de furturi pe raza Capitalei. Foreman mai are la activ si celebrul "hold up" la masina cu salariile RATB (circa 170 de milioane de lei). CHRISTIAN LEVANT Taranistii Zgiia si Popa, eliberati Judecatoria Alba Iulia a admis ieri recursul inaintat de avocatul apararii, Marcel Simion, pentru eliberarea lui Mihai Zgiia si Dorel Popa. Hotarirea instantei este irevocabila si anuleaza mandatul de arestare emis de catre Parchet. Avocatul Marcel Simion, care detine si functia de presedinte al PNTCD Alba, spune ca apararea s-a bazat pe faptul ca cei doi nu prezinta un pericol pentru societate, motiv acceptat de catre instanta de judecata. Pe de alta parte, prim-procurorul Parchetului de pe linga Tribunalul Alba, Eugen Fulop, spune ca eliberarea celor doi nu va influenta desfasurarea anchetei, cazul urmind sa se deruleze normal. Mihai Zgiia si Dorel Popa fusesera arestati marti sub acuzatia ca au retrocedat ilegal 115 imobile din patrimoniul Ministerului Agriculturii catre Mitropolia Romana Unita cu Roma, din Blaj. LUCIAN DOBRATER Batrina de 81 de ani, batuta, violata si cu masina de cusut furata O batrina din Galati a ajuns in stare grava la Spitalul Judetean Galati dupa ce a fost batuta cu bestialitate si violata de indivizi. Ana Chibrit, in virsta de 81 de ani, locuia singura intr-un apartament din cartierul galatean Micro 17. Femeia are o pensie modesta si, din cind in cind, mai lucra la masina sa de cusut pentru a scoate un ban de piine. Miercuri seara, peste batrina au intrat trei indivizi care au batut-o cu cruzime. Aflata pe patul de spital, Ana Chibrit povesteste: "A batut la usa, eu cind am dat drumul ei mi-au dat cu spray in fata si apoi eu nu mai stiu ce s-a intimplat, nu stiu ce au mai facut ei". Agresorii i-au dat batrinei cu spray paralizant in fata, au batut-o si au violat-o, potrivit afirmatiilor medicilor. Agresorii nu au plecat cu mina goala din casa femeii, ei furind masina de cusut a batrinei. Vecinii spun ca au auzit-o pe Ana batind cu pumnii in perete si strigind dupa ajutor. O vecina a gasit-o pe batrina plina de singe si a chemat Ambulanta. Dr. Nicolae Bacalbasa, seful Sectiei Reanimare, spune ca Ana Chibrit este intr-o stare destul de grava, ea avind politraumatism, cu traumatism cranio-cerebral acut, greturi, varsaturi si un traumatism toracic. Politistii galateni ancheteaza acest caz. Agresorii nu au fost inca identificati. Cu doar zece zile in urma, o alta batrina, de 78 de ani, a fost si ea batuta, tilharita si violata in propriul apartament. ALINA COMSA-DURBACA Valutist din Cugir, disparut Cel mai bogat valutist din Cugir, Cornel Valer Picu (42 de ani), a disparut de cinci zile. Atit apropiatii sai, cit si locuitorii din oras sint convinsi ca Picu a fost omorit si transat in bucati. Nu a fost descoperit insa nici corpul lui Picu, nici bucati din acesta, de aceea este foarte greu de spus ce s-a intimplat de fapt. Deocamdata, principalul suspect, Nicolae Romeo Chelaru, din Cugir, a fost supus ieri testului cu detectorul de minciuni, la Cluj-Napoca. (L.S.) Politistul santajist Dogaru si complicii sai au scapat de puscarie Trimis in judecata sub acuzatia de santaj, maiorul Silviu Dogaru, fost angajat al Sectiei 15 de Politie, a fost condamnat ieri de judecatorii Tribunalului Militar Teritorial Bucuresti, la doi ani de inchisoare. Complicii sai, plut. maj. Orlando Deldebiu, fost angajat al UM 0673 - Bucuresti, si Gheorghe Olteanu, administratorul unei firme de protectie si paza, au primit cite un an si sase luni de inchisoare. Cu toate acestea, ei nu vor executa nici o zi de puscarie, intrucit magistratii militari au dispus pentru ei suspendarea executarii pedepsei sub control judiciar. Dogaru, Deldebiu si Cojocaru au fost acuzati ca, sub amenintarea ca i-ar putea creea "mari necazuri si probleme, am stors de la iranianul Malec Azghar, patronul unei case de schimb valutar, suma de trei milioane de lei. Cercetarile ulterioare au aratat ca, in realitate, cei trei s-au comportat ca niste veritabili "recuperatori". In acest sens, Dogaru a inscenat un asa-zis flagrant, ducindu-se sa schimbe la firma iranianului 500 de dolari, in bancnote marcate cu substanta fluorescenta. Dupa realizarea schimbului, cei trei au inceput sa vorbeasca despre marile probleme pe care le va avea patronul casei de schimb, moment in care acesta a "cotizat" cele trei milioane de lei. De fapt, aceasta inscenare nu a avut alt scop decit sa-l ajute pe patronul unui service-auto, prieten al maiorului Dogaru, sa-si recupereze trei milioane de lei, suma pe care iranianul i-o datora in urma unor reparatii neachitate. Sentinta pronuntata ieri poate fi atacata cu apel in termen de zece zile de la pronuntare. VASILE SURCEL Hot prins de aurolaci si predat politiei Un aurolac din Buzau a prins, in noaptea de miercuri spre joi un copil de 12 ani care spargea un magazin. Marian Fotache (in foto) a facut armata la jandarmi, a studiat informatica si spera sa lucreze undeva, cu carte de munca Odihnindu-se intr-un boschet din fata Complexului "Venus", Marian Fotache (24 de ani) a auzit, la un moment dat, zgomote ciudate la un magazin de piese auto, biciclete si jucarii. El s-a ridicat din tufisuri si a observat ca vitrina magazinului era sparta si ca cineva cotrobaia, incercind sa fure diferite obiecte din interior. Marian si-a chemat in ajutor patru tovarasi de canal si pe ciinele sau credincios, Dolly, si a reusit, dupa o scurta urmarire, sa-l prinda pe cel care a spart vitrina. Apoi l-a predat gardianului public care efectua serviciul de paza la o companie de linga sediul PTTR. Dupa aceea, cei cinci aurolaci s-au intors la magazinul spart, ca sa-l pazeasca pina la aparitia unei patrule de politie. Cei cinci au fost dusi la sediul politiei, impreuna cu autorul spargerii, care tremura din toate incheieturile, tinind intr-o mina ambalajul unui avion teleghidat de jucarie, furat din magazin. S-a constatat ca hotul este Daniel Tudorache si provine dintr-o familie dezorganizata. El a fost trimis, in cele din urma, acasa. Pentru vigilenta sa, Marian Fotache a primit 50.000 de lei, drept recompensa, din partea patronului magazinului jefuit. Boschetarul-erou a facut cursuri de informatica Marian este originar dintr-o localitate galateana, dar de mic a stat prin canalele din Buzau. Acum, vrea sa lucreze, dar nu-l primeste nimeni, desi spune ca s-ar tine serios de treaba daca si-ar gasi un loc de munca. Cu o parte din banii primiti de la patronul magazinului spart si-a cumparat medicamente, pentru ca il supara o masea. Cu restul si-a luat o piine, o bucata de salam si o tigara. Mincarea pe care si-a cumparat-o a impartit-o cu Dolly, ciinele sau. Marian Fotache a terminat armata in urma cu aproximativ o jumatate de an. In timpul stagiului militar, a avut un acoperis adevarat deasupra capului. Fiindca si-a satisfacut stagiul militar la o unitate de jandarmi din Gheorghieni, repartizat la Ordine Publica, Marian a vegheat, in patrularile de noapte, la respectarea legilor de catre copiii strazii. Dupa ce a fost lasat la vatra, fiindca nu avea unde sa mearga, si-a reluat viata de canal. El este printre putinii aurolaci cu buletin de identitate. Desi are doar patru clase, stie sa scrie si sa citeasca. In armata, a urmat un curs de informatica. Stie sa lucreze in MS DOS, WINDOS EXCEL si WORD. MARIUS FAIFER Sirb bosniac, impuscat la Timisoara Doi cetateni sirbi s-au rafuit joi seara cu un conational pe care l-au impuscat, lasindu-l intr-o balta de singe, pe un drum de tara la aproximativ 12 kilometri de Timisoara. Barbatul impuscat a fost adus in aceeasi seara la postul de politie din localitatea Sinandrei. Dupa primele verificari, politistii au constatat ca victima se numeste B. Njegos, are 30 de ani si este cetatean sirb din Bosnia-Hertegovina. El avea numeroase lovituri in zona fetei si era impuscat in fund, dar era constient. Njegos le-a spus politistilor ca a fost contactat telefonic de Spirkovschi Miroslav, o cunostinta mai veche, ca sa mearga impreuna pina la Arad. La citiva kilometri de la iesirea din Timisoara, Miroslav, aflat la volanul unui autoturism Alfa Romeo, inmatriculat in orasul Novi Sad, a schimbat directia de mers si a oprit masina la aproximativ doi kilometri de localitatea Sinandrei. In acest moment a intrat in actiune un al treilea sirb care a venit din noapte si s-a urcat in masina. Intre cei trei sirbi s-a iscat o disputa verbala care mai apoi a devenit violenta. Dupa primele schimburi de cuvinte, George Buban, ultimul urcat in masina, a scos un pistol si l-a lovit pe Njegos cu patul armei de citeva ori in plina figura. Njegos a reusit sa iasa din masina si a luat-o la fuga. Buban a sarit dupa el si a tras citeva focuri de pistol. Njegos a cazut, iar cei doi, crezind ca l-au omorit, au fugit cu masina catre Arad. Njegos a fost transportat de urgenta la Spitalul Judetean din Timisoara si supus unei interventii chirurgicale. Fusese impuscat in fund, glontul traversind fesa stinga. Pe baza datelor oferite de victima, echipa operativa formata la IPJ Timis a inceput in aceeasi noapte urmarirea celor doi fugari. Autoturismul cu care au fugit cei doi sirbi a fost gasit abandonat, citeva ore mai tirziu, in localitatea Ortisoara. S-a stabilit totodata ca arma cu care a fost impuscat Njegos este un Luger de 9 mm, de fabricatie iugoslava. Buban si Spirkovschi au fost dati in urmarire generala, datele lor fiind comunicate la toate punctele de trecere a frontierei. Ei sint cautati de politistii celor trei judete din vestul tarii. Nu se stia, pina la inchiderea editiei, motivul agresiunii asupra sirbului bosniac. SERGIU MIAT Anchetatorii l-au gasit, ieri dupa-amiaza, pe tinarul care i-a transportat la Arad pe cei doi sirbi suspectati ca l-au impuscat pe Bugariu, transmite Mediafax. Tinarul, din localitatea timiseana Ortisoara, a declarat ca sirbii l-au gasit, noaptea, intr-un local si i-au oferit 500.000 de lei pentru a-i transporta la Arad, la un hotel. Acolo, unul dintre sirbi, care vorbea romaneste, i-a cerut sa ii transporte mai departe. "Asa am inteles ca vrea sa treaca peste granita. Le-am spus ca de la benzinarie de acolo pleaca multe autobuze in Ungaria. Deci, e posibil sa fi plecat cu un autocar", a spus tinarul. Politistii nu exclud posibilitatea ca cei doi sa fi incercat sa paraseasca tara. [25][pl.dll?rid=expresro] 