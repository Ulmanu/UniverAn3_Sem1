 Premiera in Romania Solista de opera pozeaza goala Solista la Filarmonica de Stat si la Opera Romana din Cluj, Angela Tibrea este, la cei 32 de ani ai sai, vedeta numarului din martie al autohtonului "Playboy". Ea vrea sa demonstreze, prin aparitia in celebra revista de life-style masculin, ca si femeile care se casatoresc si au copii pot sa se mentina in forma. Angela a cintat in "Boema", "Don Giovanni", "Traviata" pe scene din Elvetia, Israel si Spania, alaturi de nume celebre, dintre care e suficient sa-l amintim pe Andrea Bocelli. Playmate-ul de Martisor este Buffy Tyler, o texana crescuta intr-o comunitate rurala din nordul orasului San Antonio. ( O.M. ) Paintball 4X4 la Sinaia In acest weekend, Primaria Sinaia si firma Click Inc organizeaza prima editie a Festivalului Iernii Sinaia 2001. Atractia festivalului o va constitui Paintball in masini 4x4. Aventura, dictata in mare parte de lipsa de zapada din acest an, consta intr-o veritabila vinatoare cu gloante cu vopsea. Impuscaturile vor fi efectuate direct din jeep-urile in miscare. Noutatea adusa de concursul de la Cabana Schiorilor este faptul ca publicul insusi poate intra in aceasta competitie. ( G.T. ) Deseara, la HBO, "Partenerul ideal", primul rol important al lui Jennifer Aniston Cu toate posturile grabindu-se sa ne aminteasca, prin emisiuni improvizate, ca ziua de 14 februarie este Ziua indragostitilor, o sarbatoare cu o oarecare istorie in Occident risca sa se transforme la noi intr-un cliseu. Si totusi, filmele ramin certitudinea acestei zile, la HBO fiind programata, la ora 20.00, o pelicula "cu dedicatie" - "Partenerul ideal". Primul rol important intr-un lungmetraj al actritei de televiziune Jennifer Aniston se centreaza pe tertipurile de care uzeaza o tinara pentru a atrage in cursa barbatul iubit. Ea simuleaza ca are deja un logodnic, intrucit alesul ei nu se "indragosteste" decit de femei care au deja relatii stabile. Incurcaturile rezultate din aceasta situatie ii ofera sansa sotiei lui Brad Pitt sa-si arate talentul actoricesc. Si nu numai ei, ci si partenerilor care ii dau replica - Jay Mohr si Kevin Bacon. Filmul are in spate un om "scolit" tot in televiziune, Glenn Gordon Caron, care in tinerete a scris citeva episoade din serialele "Taxi" si "Maddie si David" si care, mai tirziu, a regizat "idila", care i-a avut drept protagonisti pe Warren Beatty si Annette Bening. ( C.P ) "Ingerasul", o noua telenovela la Acasa Postul "Acasa" difuzeaza, incepind de astazi, ora 16.30, telenovela "Ingerasul", o noua productie Televista. Acest serial mexican aduce in centrul atentiei povestea unei fetite a carei mama, Angela, a murit. Insa micuta Dulce Maria, in virsta de cinci ani, nu a fost parasita definitiv de mama ei, caci aceasta apare, ca o fantoma, de fiecare data cind este strigata. La scurta vreme de la trista intimplare, tatal Mariei se indragosteste de o femeie rautacioasa, pe nume Nicole. Si de aici incep problemele pentru cei ai casei. "Ingerasul" ("Carita de Angel") este noua versiune a telenovelei "Mundo de Juguete", realizata in 1974, tot in Mexic, cu Graciela Mauri in rolul titular. Daniela Aedo, protagonista din "Ingerasul", a fost aleasa din 1900 de candidate, casting-ul desfasurindu-se in trei metropole, la Ciudad de Mexico (orasul Danielei Aedo) la Guadalajara si Monterrey. Dupa nenumarate probe, rolul lui Luciano a fost incredintat actorului venezuelean Miguel de Leon. Este primul sau rol titular obtinut in "Tara Telenovelelor", unde sud-americanul traieste de aproape patru ani impreuna cu sotia lui, actrita Gabriela Spanic. Actorul este perfect constient ca a fi protagonist intr-o productie Televista echivaleaza cu o sansa enorma in cariera, Mexicul fiind cea mai importanta rampa de lansare din lume in materie de telenovele. ( S.E. ) Asta-seara, la Pro TV, "Dependenti de dragoste", o "idila" intre Meg Ryan si Matthew Broderick Posturile de televiziune nu prea stiu sa se concureze. Tot romantica, si tot comedie (ca si la HBO) este si filmul oferit in aceasta seara de Pro TV. "Dependenti de dragoste" este un film produs in acelasi an cu "Partenerul ideal" (1997) si prezinta acelasi scenariu al "indragostirii la paminteni". El si ea din acest film (Matthew Broderick si Meg Ryan) sint parasiti de partenerii de viata. El porneste cu gindul sa-si recupereze iubita, iar ea, sa se razbune. Insa amindoi sfirsesc cum nici n-au gindit... Dupa succese ca "Nopti albe in Seattle" sau "Cind Harry a intilnit-o pe Sally", unde Meg Ryan ni se infatisa dulce, suava, isteata, romantica, impresionabila, devenind "regina comediilor romantice", actrita a facut tot posibilul sa-si schimbe stilul. Fara succes. Dupa filmul de razboi "Curaj in linia intii", Ryan a revenit la genul care a impus-o cu "Dependenti de dragoste". Succesul peliculei a convins-o ca este partitura care i se potriveste manusa. ( C.P. ) Casa noastra Pune hotii pe fuga cu Alarma cu supraveghere electronica Despre necesitatea protejarii locuintelor noastre cu sisteme antiefractie si antiincendiu nici nu mai are rost sa pomenim, dat fiind faptul ca zilnic sute de apartamente sint calcate de hoti. Montarea unui astfel de sistem care sa ne avertizeze telefonic in caz de tentativa de spargere a casei isi gaseste in zilele noastre din ce in ce mai mult utilitatea, iar investitia nu este extrem de costisitoare. Fie ca sint cu telecomanda, cu tastatura sau cheie magnetica de armare/dezarmare, noile echipamente antiefractie comercializate si instalate de firma GDM Electronic's, tel./fax. 01/212.27.92 si mobil 092.606.313, gestioneaza electronic, 24 de ore din 24, casa ta. Asta inseamna ca o data ce toate caile de acces in locuinta au fost asigurate prin senzori de prezenta, fie prin transmisie radio sau fir, unitatea de baza a centralei te va avertiza sonor, ori de cite ori pleci, ca ai uitat o usa deschisa sau o fereastra. Mai mult, in cazul sistemelor activate prin telecomanda exista si functia de panica, astfel incit, in orice moment, din orice unghi al apartamentului, poti declansa la nevoie sistemul de alarma, printr-o simpla apasare de buton, punind astfel pe fuga eventualii infractori. SORIN GRAUR Firmele de curatenie te scot din necaz Echipamente si solutii elvetiene Dincolo de profesionalismul si priceperea celor care ne executa curatenia in casa, esential este ca aceasta operatiune sa se desfasoare cu o dotare tehnica net superioara celei pe care am putea s-o punem noi in practica, in mod normal, la o curatenie. Firma Fortrans, tel./fax 781.68.02 sau 093.193.198, ofera o serie intreaga de servicii in domeniu, cum ar fi: curatare de covoare si mochete prin injectie-extractie sau cu spuma uscata, curatare si decapare gresie, faianta sau mozaic, lustruire parchet si dezinfectare a pardoselilor de orice tip. Toate aceste operatiuni standard, normale am putea spune atunci cind se executa o curatenie, ca si cele auxiliare, care constau in curatenie post constructie, curatare mobilier, tapiterii, pereti sau lambriuri, se fac cu echipamente de ultima generatie, de provenienta elvetiana. Mai mult, firma Fortrans doreste sa-si mentina standardul de calitate cu care s-a impus pe piata de profil si, in consecinta, importa si toata gama de detergenti folositi la curatare, tot din Elvetia. In ceea ce priveste tarifele practicate de firma trebuie avut in vedere ca, inainte de a se incheia un contract de executare a oricarui serviciu amintit mai sus, firma asigura in mod gratuit o demonstratie si devizul de lucru. Dincolo de faptul ca pretul unei curatenii se stabileste strict la fata locului, in functie de complexitatea a ceea ce se gaseste pe teren, e bine sa stii ca acesta variaza, pe metru patrat, intre 0,20 - 0,55 dolari. SORIN GRAUR D'ale gradinaritului Citricele se "taie" in februarie Din ce in ce mai raspindite la noi, citricele sint plante decorative cu flori albe, puternic mirositoare, care se transforma in fructe galbene si portocalii. Cu toate ca fac parte din categoria plantelor mai pretentioase, in apartamente se pot creste cu succes lamiiul, portocalul, mandarinul si grapefruitul. Lumina multa, dar nu directa Cu mici exceptii si in functie de temperatura exterioara, citricele pot fi tinute afara din mai pina in septembrie fara probleme. In cealalta perioada a anului, plantele au nevoie in interior de locurile cele mai calde si luminoase, ferite de curenti, dar mai ales de razele solare directe. Temperatura optima ar trebui sa fie mentinuta constant la 15-16 grade C, iar cea minima la care plantele pot trai nu poate cobori sub 6 grade C. E bine de retinut ca citricele nu se simt bine nici la o temperatura foarte ridicata, dar mai ales la un grad de umiditate mare. In caz contrar apar dezechilibre in dezvoltarea plantei si frunzele incep sa se usuce. Pe timpul iernii udatul se face mai rar, fiind recomandate stropirile saptaminale pe frunze si tulpina. O atentie deosebita va fi acordata si raportului intre marimea plantei si cea a ghiveciului. Daca se impune transplantarea intr-un vas mai mare, trebuie avut mare grija la radacini, pentru ca sint deosebit de sensibile la manevrari. Oricum, mutarea intr-un alt recipient cu pamint nu se va face decit in perioada aprilie-mai. Lucrarile se fac primavara devreme Asa cum ne-au obisnuit si alte plante, si citricele necesita "lucrari" de intretinere. Perioada propice este aceeasi, respectiv lunile februarie-martie. Singura conditie care se impune la taierea citricelor este ca operatiunea sa nu fie prea radicala. De altfel nu se aplica decit la plantele cu coroana prea incilcita sau la cele cu lastarii prea slabi. Daca au parte de pamintul ideal, adica format dintr-un amestec de telina, mranita si nisip, astfel incit hranirea sa fie buna, pe ramuri vom observa inflorirea in timpul anului in curs. SORIN GRAUR Pe scurt Accident cu un mort si cinci raniti . Vasile Viorel Vlad, 47 de ani, din Ploiesti, mergea luni seara spre Manesti cu autoturismul sau Dacia 1310, cu numarul de inmatriculare PH-53-VVV. Din cauza exploziei pneului din stinga fata, masina a intrat pe contrasens si s-a izbit frontal cu o autospeciala "Roman", condusa regulamentar de Nicusor Bita, 35 de ani, din Fagaras. In momentul impactului, si pneul stinga fata al autospecialei "Roman" a facut explozie. Bita a pierdut controlul asupra volanului si masina condusa de el s-a rasturnat in santul din stinga drumului. Matei Toasca, 53 de ani, din Herseni - Brasov, a murit pe loc si alte cinci persoane care se aflau in autospeciala au fost grav ranite. ( Violeta Stoica ) Cea mai batrina traseista din Ploiesti, amendata . La ultima razie, politistii din Ploiesti au amendat-o pe cea mai batrina traseista. Ploiesteanca Georgeta Dinu, in virsta de 48 de ani, a fost prinsa "la produs", la kilometrul sase de la iesirea din localitate, alaturi de o ucenica de a sa, Simona Popa, 26 de ani, din Filipestii de Padure. Ele au fost amendate cu cite doua milioane de lei fiecare. ( Violeta Stoica ) Iasi: Ciini comunitari fara taxa . Iesenii care vor sa ia in grija un ciine comunitar de la padocul Tomesti nu vor mai plati taxa de 450.000 de lei. Suma reprezinta costul actiunii de prindere a ciinilor, sterilizare si tratament medical. Primaria va subventiona de la bugetul local padocul Tomesti. Viceprimarul Vasile Dumitriu a precizat ca, in urma eliminarii taxei de plata, se asteapta sa creasca numarul iesenilor care vor lua ciini acasa. Animalele vor fi date persoanelor doritoare doar pe baza de declaratie de raspundere, in care noii stapini se angajeaza sa aiba grija de ele. ( Catalin Dumitrescu ) Friptura ucigasa . Vasile Bocsa (45 de ani), din localitatea Caila, a murit la sfirsitul saptaminii trecute in Spitalul Judetean Bistrita-Nasaud intoxicat cu o substanta necunoscuta. Bocsa era achizitor de animale si lucra in echipa cu verisorul lui in virsta de 35 de ani, Ionel Tudoran, pentru mai multe abatoare din Bistrita. Celor doi li s-a facut rau dupa ce au mincat o friptura pe care o facuse Bocsa, vineri dupa-amiaza. Vasile a murit, iar Ionel este internat in spital. ( Florica Dura ) Cinci hoti de maSsini de lux au fost arestati . Politistii argeseni au retinut, in noaptea de 11 februarie a.c, cinci tineri care au incercat sa incendieze un BMW. Seful IPJ Arges, colonelul Ion Stoica, ne-a declarat ca cei cinci sint hoti de masini de lux. Alexandru Bazil Moldoveanu, din Bucuresti, Marius Buculeasa, din Rimnicu-Vilcea, Pastorel Gheorghe Radulea, din Curtea de Arges, Mihai Adrian Zamfir, din Pitesti, si Feraru Daniel, din Pitesti, au fost predati ieri Politiei Capitalei. Trei baieti au intepaturi in vene si sint toxicomani care folosesc heroina. ( Gabriel Marica ) "Teapa" de 8 miliarde de lei la "Trainica" . Elena Slavoiu, in virsta de 43 de ani, fost director general si presedinte al Consiliului de Administratie SC "Trainica" SA, cu sediul in localitatea Pucioasa, si Cornel Slavoiu, in virsta de 44 de ani, fost director tehnic la aceeasi societate, sint cercetati de politie pentru inselaciune, abuz in serviciu, fals si uz de fals. Prin actiunile lor, cei doi fosti directori au prejudiciat SC "Trainica" SA cu opt miliarde de lei. In acelasi dosar este cercetat pentru fals si uz de fals si Ioan Sergiu Ioanovici, 51 de ani, asociat unic si administrator al SC "Emometal Impex" SRL din Bucuresti. Potrivit rapoartelor comerciale, intre cele doua societati existau relatii contractuale de furnizare de materie prima (bumbac). ( Catalin Nistor ) Inarmat si paralizat . Un barbat inarmat a ajuns ieri noapte la Spitalul Judetean din Focsani, in stare de paralizie. Alexandru Vasiliu, in virsta de 59 de ani, din Odobesti-Vrancea, a fost internat pe loc pentru ca se afla in stare de soc. Infirmierele s-au speriat cind au vazut ca are un pistol si au anuntat politia. Asupra lui s-au gasit un pistol de calibru 4,5 milimetri cu aer comprimat, 30 de cartuse, munitia aferenta, un glont de 5,6 mm nepercutat si un spray paralizant marca Nato. Pentru ca omul se afla inca in stare de soc, politistii nu au reusit sa stea de vorba cu el. ( S.V. ) Politist implicat intr-o retea de calauze . Politistii de la Frontiera Timis au depistat o filiera de migratie ilegala, din care face parte chiar un angajat de-al lor: sergentul Onisim Catuna, el fiind acuzat de implicarea intr-o retea de calauze. In urma cercetarilor s-a stabilit ca, recent, sergentul a ajutat un grup de sase persoane sa treaca ilegal frontiera in Ungaria. Lui Catuna i s-a desfacut contractul de munca si i s-a intocmit dosar penal, care a fost inaintat Parchetului Militar Timis. Politistii de frontiera au mai retinut inca patru persoane implicate in aceeasi retea: Filip Nataniel Badau, Florin Holas, Robert Birzdoaga si Ionel Bostea. Primii trei sint cercetati de Parchet in stare de arest, iar cel de-al patrulea in stare de libertate, din motive de sanatate. Inspectoratul Judetean al Politiei de Frontiera Timis actioneaza pentru retinerea altor patru persoane care fac parte din filiera de migratie ilegala. ( Alina Grigore ) Pentru ca nu si-a gasit casa si serviciu, Bombor a recurs la Protest pe macara Marian Liviu Bombor, in virsta de 26 de ani, s-a urcat ieri pe o macara din centrul Capitalei in dorinta de a protesta fata de faptul ca nu are un loc de munca si locuinta. Tinarul a declarat ca nu a avut nici un moment intentia sa se sinucida, ci doar sa declanseze o greva a foamei, iar gestul lui era menit sa atraga atentia autoritatilor. Bombor, de origine din Cimpulung Muscel, a coborit de pe macara dupa aproape 14 ore, la insistentele pompierilor si politistilor. Potrivit propriilor declaratii, Liviu Bombor a fost ziarist la cotidianul "Muscelul" si revolutionar la 15 ani. El a venit in Capitala joia trecuta pentru a-si cauta un loc de munca. "Eram dispus sa lucrez chiar si undeva in strainatate pentru a stringe banii necesari, cu care sa pot duce o viata linistita in tara", ne-a spus tinarul. Liviu a precizat ca nu este insurat si ca, din cauza saraciei, nu se mai afla in relatii bune cu familia. Sensibilizat de gestul protestatarului, insusi seful Politiei Capitalei, col. Gh. Mihai, s-a deplasat la fata locului si i-a promis ca-l va ajuta sa discute cu cei care i-ar putea oferi un loc de munca. Bombor a fost condus de politisti la sediul guvernului pentru a se intilni cu secretarul de stat pentru problemele revolutionarilor. CATALIN NISTOR La Editura Compania, Adriana Bittel ne da "Intilnire la Paris" Dupa "Zodia Scafandrului", de Mircea Nedelciu, la Editura Compania, in seria "Contemporani", apar, iata, 11 povestiri ale Adrianei Bittel grupate sub titlul "Intilnire la Paris". Textele, publicate de-a lungul anilor in "Romania literara" si "Lettre Internationale", au un parfum suav-aspru. Adriana Bittel este o dantelareasa a simturilor, iar proza ei se inspira cu nesat, pe nerasuflate, fugind de gura spurcata a criticului. In spatele increngaturii dulce-amara a povestii, Adriana Bittel este fetita din Tara Minunilor ("Alice in Tara Vergului"); este femeia care nu poate insela halatul de baie, papucii mici, firele de par carunte prinse-n pieptenele "celeilalte" ("Vizita in casa unui barbat in absenta sotiei sale"); este femeia slaba a carei viata se masoara in trepte adaugate la salariu si dioptrii la ochelari ("O lunga dira de fericire"); este femeia indragostita de "iubitul meu care cumpara usturoi" ("Cehov, am cerut obosita"), de machetator, de canotor, de dansator. RADU MEIROSU Homosexualii afurisesc pedofilia Asociatia "Accept" pentru apararea drepturilor minoritatilor sexuale a cerut ieri, printr-o scrisoare deschisa adresata parlamentului, abrogarea articolului 200 din Codul penal. In forma actuala, articolul 200 prevede pedepsirea relatiilor homosexuale in cazul in care ele provoaca scandal public. Proiectul noului Cod penal, in care aceasta prevedere nu se mai regaseste, a trecut de Camera Deputatilor, urmind sa ajunga pe masa de lucru a Senatului. Reprezentantii homosexualilor sustin ca acest articol trebuie abrogat pentru ca in nici o tara din Europa legislatia nu contine prevederi discriminatorii la adresa homosexualilor. Mai mult, homosexualitatea nu poate fi asociata cu violul sau pedofilia, iar asemenea infractiuni grave trebuie pedepsite indiferent de orientarea sexuala a celor care le comit. CATALIN NISTOR 1 milion de lei - limita maxima a retetelor compensate Medicamentele compensate si gratuite se elibereaza pina la valoarea maxima de un milion de lei, pe o reteta, au anuntat reprezentantii Casei Nationale de Asigurari de Sanatate. In cazul in care se depaseste aceasta suma, pacientul poate obtine medicamentele cu aprobare scrisa de la Casa de Asigurari de Sanatate din judetul in care locuieste. Lista medicamentelor compensate cuprinde 259 de denumiri comune internationale, iar cea a medicamentelor gratuite - 244, fiind structurata pe 26 de boli cronice. Compensarea este de 70 la suta din pretul minim al medicamentului cel mai ieftin dintre cele care au aceeasi substanta activa si aceeasi concentratie. ( G.R. ) Premiera de exceptie pe scena Nationalului timisorean "Ivona" va fi jucata joi seara in prezenta ambasadorului Poloniei Joi seara, scena Nationalului timisorean va oferi iubitorilor de teatru o premiera de exceptie "Ivona, principesa Burgundiei" de Witold Gombrowicz. "Ivona este o piesa fundamentala a teatrului european, este prima deschidere spre teatrul absursului, a declarat in exclusivitate pentru "Evenimentul zilei", Cornel Ungureanu directorul Teatrului National din Timisoara, "Este o montare de exceptie a tinarului regizor Anca Maria Coltanu". Premiera de la Timisoara va avea in loja oficiala un invitat de exceptie. Alaturi de ambasadorul Poloniei vor urmari jocul unor artisti extraordinari, oameni de cultura polonezi si romani. AMIRA DAMIRA 93 la suta din romani sint consumatori de alcool O statistica pusa la dispozitie de Ministerul Sanatatii si Familiei (MSF) dezvaluie ca peste 90% din romani sint consumatori de alcool. Frecventa cea mai mare a consumului s-a constatat la grupa de virsta 25-44 de ani: 66,3%, procent din care 84,1% sint barbati si 49,4% sint femei. La grupa de virsta 15-24 de ani, procentul de consumatori este de 35,7% (45,1% sex masculin si 26,7% sex feminin). Ministerul Sanatatii si Familiei va sprijini adoptarea Declaratiei Politice de la Stockholm (Suedia) unde, in perioada 19-21 februarie 2001, va avea loc Conferinta Ministeriala Europeana a Organizatiei Mondiale a Sanatatii asupra Tinerilor si Alcoolului. Declaratia ce urmeaza a fi adoptata urmareste sa protejeze copiii si tinerii de presiunile care se exercita asupra lor avind drept scop indemnul la bautura si sa atenueze efectul nociv pe care il are alcoolul asupra lor, in mod direct sau indirect. TATIANA DABIJA Romani cu elice Doi covasneni isi construiesc un avion Intr-un garaj din Sfintu-Gheorghe, de numai 5 pe 3 metri, doi covasneni pasionati de zbor isi construiesc, piesa cu piesa, un avion din lemn. Ideea le-a venit in urma cu patru ani, cind au fost reduse orele de zbor pentru pilotii sportivi si s-au gindit sa aiba un avion cu care sa zboare cind vor. Todor Ladislau si Balogh Adam se cunosc de cind erau mici si aveau o pasiune comuna: aeromodelismul. Erau atit de pasionati de zbor incit s-au hotarit sa treaca de la construirea de machete la construirea unui avion sportiv in toata regula. Planurile le-au primit de la un roman stabilit in Franta, Marcel Jurca, acesta oferindu-le fara a pretinde vreun ban pentru ca cererea covasnenilor a fost prima venita din Romania. Pina acum au construit fuselajul si s-au ocupat de procurarea motorului, elicei, rotilor si a altor componente ale avionului. Ei spera ca la toamna sa faca primul zbor cu avionul construit de ei cu atita migala. Munca lor a fost apreciata de insusi proiectantul avionului, venit in vizita la Sfintu-Gheorghe anul trecut, care i-a laudat pe cei doi pentru calitatea lucrarii. Marcel Jurca le-a spus ca nimeni altcineva nu putea construi mai bine avionul proiectat de el. Pentru ca au avut nevoie de bani, Todor Ladislau si Balogh Adam sint ajutati in problemele financiare de vicepresedintele Consiliului Judetean Covasna, György Zsolt, care este si el un pasionat al zborului. La construirea fuzelajului s-au folosit un lemn special, molid de rezonanta, adus din Bucovina, si placaj de aviatie importat din Finlanda. Desi mai exista 47 de exemplare din acest avion pe intreg globul, in Romania, cel construit la Sfintu-Gheorghe va fi primul, dar acesta nu va mai avea nevoie de autorizatie de zbor, fiind agreat pe plan international. Cei doi covasneni au infiintat chiar si un aeroclub - CovAero - care exista din punct de vedere juridic, si in dotarea caruia va intra acest avion. Printre proiectele de viitor ale covasnenilor care vor sa intre in istoria judetului se numara construirea unui al doilea avion, dar cu doua locuri, destinat celor care doresc sa invete sa zboare. AGENTIA SEVIRIS Un sucevean si-a inregistrat la OSIM Automobilul zburator cu dublu motor Inventatorul sucevean Ioan Ripan a proiectat un aparat de zbor extrem de practic si de accesibil, pe care l-a numit aeromobil. Dupa cele cinci motoare inventate, dintre care unul premiat cu o medalie de aur, Ioan Ripan a incercat sa gaseasca o solutie pentru o deplasare rapida, ieftina si mai putin poluanta. Aparat de zbor cu doua elice care pot fi inclinate in orice directie "Acest aparat ar fi trebuit sa se numeasca girocopter, datorita caracteristicilor tehnice. Nu mi-a placut cum suna si l-am botezat aeromobil", ne spune inventatorul. Ioan Ripan sustine ca functioneaza extrem de usor. "Aeromobilul este un gen de elicopter cu doua rinduri de elice. Cind o elice se invirte, intimpina rezistenta din partea aerului, rezultind un moment contrar sensului de rotatie al elicei si care se resfringe asupra fuzelajului. Prin aparitia celei de-a doua elice se anuleaza efectele asupra fuzelajului din punctul de vedere al rotatiei". Birotorul (motorul cu doua elice) nu reprezinta o noutate. Ineditul aeromobilului il constituie faptul ca cele doua elice sint comandate simultan, putind fi inclinate in orice di-rectie. Aparatul proiectat de Ioan Ripan elimina grupul complicat si sofisticat de regulatoare cu care sint echipate elicopterele. "La elicopter, miscarea este realizata de acelasi lant cinematic. De aici rezulta o suprasolicitare a motorului si o constructie costisitoare", ne-a explicat Ioan Ripan. Aeromobilul are un fuzelaj si o cabina care necesita o constructie simpla, fara materiale de o rezistenta deosebita. O alta noutate adusa de aeromobil este masa distribuita in fuzelaj pe verticala si nu pe orizontala, ca la aparatele obisnuite de zbor. Potrivit inventatorului, "datorita pozitionarii mai avantajoase a centrului de greutate, aerul nu destabilizeaza pozitia fuzelajului in zbor, aparatul avind o stabilitate mai mare". Un consum de 2,5 litri la 100 km si o viteza de 250 km/h Aeromobilul lui Ioan Ripan cintareste 90 de kilograme daca este construit pentru o singura persoana. Consumul este de 2,5 litri de benzina la 100 de kilometri, iar viteza maxima ce poate fi atinsa este de 250 km/h, autonomia de zbor fiind de 500 km. Inventatorul sucevean spune ca aparatul poate fi construit astfel incit sa transporte si doua sau mai multe persoane sau chiar marfuri. Ioan Ripan sustine ca aeromobilul ar putea avea intrebuintari dintre cele mai diverse, cum ar fi stingerea incendiilor in locurile greu accesibile, supravegherea circulatiei rutiere, agricultura (pentru stropit) etc. "Aparatul poate ateriza oriunde, chiar linga o pompa de benzina. Alimentezi si pleci mai departe", spune Ioan Ripan. La o productie de serie, aeromobilul ar costa circa 30 de milioane de lei. El mai afirma ca aparatul "este destinat organizarii unei retele publice de circulatie aeriana. Comanda este extrem de simpla, prin intermediul unei manse tip joystick, si poate fi folosit si de catre persoane handicapate locomotor. Exista si posibilitatea rotirii cabinei in aer, in orice sens, simultan cu pastrarea directiei de zbor. O alta noutate este faptul ca aparatul poate frina in aer si se poate intoarce rapid, pentru evitarea unui obstacol, prin reorientarea rotoarelor si manevrarea turatiei". Ioan Ripan si-a inregistrat zilele trecute inventia la OSIM, unde a prezentat laboriosul proiect, calculele si schitele realizate. In momentul de fata el cauta un asociat pentru executia modelului. Va contacta si Fabrica de elicoptere din Brasov. "Nu am putut ajunge la Basescu din cauza secretarelor" Ioan Ripan nu este la prima inventie. El a realizat pina acum cinci motoare brevetate, toate functionabile. Una dintre aceste inventii, motorul in doi timpi cu raport de comprimare variabil, a fost medaliata cu aur la Salonul International de Inventii PROINVENT 1997. O alta realizare a lui, motorul axial diesel in patru timpi (motorul ecologic), a fost destinata echiparii minitractoarelor de la SC SPIT Bucovina SA Suceava, unitate la care a lucrat. Un alt motor realizat de Ioan Ripan, motorul in doi timpi cu supape si raport de comprimare variabil, a fost proiectat de inventator pentru geometria autoturismului Dacia, putind fi insa modificat si pentru alt tip de vehicul. In acest an, motorul in doi timpi al lui Ioan Ripan a intrat in atentia unui investitor american care vrea sa-l produca in serie. Inventatorul spune ca a fost de doua ori la Bucuresti si a incercat sa intre la primarul Traian Basescu, dar "nu am putut ajunge la el din cauza secretarelor. Stiu ca el ar intelege toate aceste caracteristici tehnice si voiam sa-l provoc la sustinerea cheltuielilor pentru motorul in doi timpi, astfel incit prin echiparea masinilor cu acest tip de motor sa fie redusa poluarea in Capitala". TIBERIU AVRAM Minuni de Ziua indragostitilor "Energiile miraculoase" de pe Dimbul lui Gif au creat o legenda contemporana: "Polul iubirii" din Muntii Apuseni In peisajul judetului Alba, satele rasfirate d epe culmile Muntilor Apuseni se disting printr-o serie de povesti aparte de viata. Corneliu Olar, primarul de cinci ani de zile al comunei Horea, a inceput sa adune si sa inventeze cele mai neobisnuite intimplari ale motilor din cele 15 sate pe care le pastoreste. Cu fiecare drum nou pe care l-a dechis spre cele mai indepartate gospodarii ale oamenilor de pe raza comunei, Olar a auzit cite o poveste noua. De cele mai multe ori, istorioarele motilor sint o ingemanare de ciudatenii si elemente haioase. Una dintre acestea, are insa o conotatie cu totul iesita din comun si este legata de... zona indragostitilor. "Nici o femeie nu a scapat fara sa faca dragoste" In aceste zile, primarul din Horea, Corneliu Olar, supranumit "Bill Clinton de Apuseni", si "Buldozerul", gestioneaza lucrarile la un nou drum deschis pe o veche poteca ce face legatura intre centrul comunei si satele Giurgiut, Zinzesti si Butesti. Investitia se realizeaza din fondurile propri ale Primariei si cu contributia oamneilor din satele respective. In timp ce coordona buna desfasurare a deschiderii noului drum, Corneliu Olar a ajuns intr-un loc extrem de pitoresc, pe un dimb inaintea satului Giurgiut. "Stateam cu oamenii de vorba, in timp ce mincam clisa (slanina prajita - n.r). La un moment dat, unul imi zice, «dom' primar, matale sti cum ii spune la locul asta?». Nu, ii spun. «Apai, sa sti ca zicea e Dimbul la Gif, unde nici o femeie nu a scapat fara sa faca dragoste»", povesteste Olar. Dupa ce a auzit asmeenea lucruri primarul a ramas mut de uimire. Aidoma unui frevent reporter de teren, Olar s-a apucat sa faca investigatii, pentru a afla intreaga istorie a "Dimbului lui Gif". Dimbul lui Gif" e mai bun decit patul de acasa Dimbul lui Gif este cel mai inalt virf de pe drumul ce vine din comuna. Denumirea "Gif" provine de la gifiiala, oboseala. Motii isi amintesc ca, in momentul in care vrea femeia aflata in drum spre casa ajunge pe Dimbul lui Gif, e neaparat necesar sa se aseze si sa se odihneasca, dupa o gifiiala maxima. "Efortul este prea mare pina ajungi in virf, asa ca-i musai sa te hodinesti citeva minute", zice batrinul Gheorghe Mates, din Giurgiut. Si atunci, femeile care isi potolesc respiratia si bataile inimii sint "atacate" , de cite un flacau avid de iubire care-si pindea victima din paduricea aflata in apropiere. Legenda spune ca oricit s-au impotrivit initial femeile, acestea sfirseau realmente prin a se iubi cu admiratorii care tabarau pe ele din umbra ascunzisului. "Pina la urma de voie, de nevoie, femeile se lasau induplecate. Din ceea ce isi aduc aminte motii din zona, nici o femeie care a poposit pe Dimbul lui Gif nu a scapat fara a face dragoste. Nu exista nici o femeie din zona care sa nu fi facut dragoste, cel putin o data, pe Dimbul lui Gif. Ba chiar, din ce mi-au povestit mie oamenii, numeroase femei au facut de mai multe ori dragoste in Dimbul lui Gif, decit in paturile din casele lor". spune Corneliu Olar. Un monument pentru indragostiti Impresionat de povestea adevarata a locului, primarul din Horea le-a promis motilor din cele trei sate ca va inalta pe "Dimbul lui Gif" un monument al indragostitilor. Olar ne-a declarat ca dupa finalizarea lucrarilor la drum, va inalta pelocul preferat al barbatilor din zona un mini-ansamblu arhitectonic, care sa reprezinte un semn distructiv al zonei, dar si un punct de atractie pentru turisti. "voi construi un ansamblu de scaune din butuci din lemn si o masa, pentru ca trecatoarele sa nu mai stea pejos, pe iarba, sa se odihneasca omeneste. Deasupra, voi amplsa o poarta, care voi scrie numele locului, ca sa stie cu exactitate si strainii ca e Dimbul lui Gif", a mai spus Olar, fericit ca a descoperit povestea. Astfel, incepind cu acest an, Ziua Indragostitilor va putea fi sarbatorita intr-un loc corespunzator de catre tinerii din comuna Horea si din Muntii Apuseni. LUCIAN DOBRATER Sarbatoare mare si la necuvintatoare Gradina Zoologica din localitatea Boise, statul american Idaho, ofera cuplurilor de indragostiti posibilitatea de a sarbatori Valentine's Day admirind ritualul de imperechere perforat de animale. In cadrul manifestarii, desfasurata sub titlul "Dragoste Salbatica", vizitatorii vor putea observa modul in care masculii fac curte femelelor, fodurile strinse cu aceasta ocazie urmind a fi folosite in cadrul programelor educationale desfasurate de gradina zoologica n Dupa ani intregi in care au incintat turistii cu performantele lor muzicale si cu driblingurile din timpul meciurilor de fotbal, doi elefanti thailandezi vor primi o bine meritata vacanta, ocazie cu care se vor casatori. Presedintele clubului de elefanti din Bangkok a decis sa oficieze casatoria dintre impetuosul Phlai Bua Ban (Lotus in Floare) si delicata Pang Oi Jai (Iubita), ambii de 24 de ani, chiar de Valentine's Day, deoarece ziua coincide cu perioada lor de imperechere. Imediat dupa traditionala ceremonie a casatoriei, spectatorii vor putea asista la momentele copularii intre uriasele pachiderme, care vor fi transmise pe un urias ecran in aer liber n Atmosfera primavaratica din sudul Germaniei a inflacarat un cuplu de berze din gradina zoologica a orasului Muenster. Desi ar mai fi citeva zile pina la debutul perioadei de imperechere, barzoiul a inceput deja sa-si inconjoare iubita cu semne de afectiune, invitind-o sa ia parte la dansul dragostei n Special de Valentine's Day, vidrele de mare de la Acvariul "Rasarit de soare", din capitala japoneza Tokyo, primesc bucati de gheata in forma de inimioara. Incintate ca li se ofera ceva de rontait, vidrele insfaca nerabdatoare bucatile de gheata, delectindu-se cu "bomboanele" transparente in timp ce inoata pe spate in bazinul special amenajat. LIVIA CIMPOERU Femeile vor bijuterii si lenjerie sexy, nu flori si ciocolata Cadourile traditionale de Ziua indragostitilor, cum ar fi bomboanele de ciocolata sau florile, sint privite acum de femei ca simple "mofturi", arata un studiu realizat in Marea Britanie. Situatia este oarecum descurajanta pentru barbati, cu atit mai mult cu cit acelasi studiu arata ca reprezentantele sexului slab vor acum bijuterii scumpe, lenjerie sexy (si ea foarte costisitoare) sau excursii in weekend - evident, in statiuni sau locatii de lux. Fara legatura cu noile tendinte, reteaua britanica de supermagazine "Asda" ofera clientilor sai seturi de cadouri speciale, orientate catre asternut: detergent "Between The Sheets", cu efect afrodiziac, precum si mincaruri, bauturi si pilule din aceeasi gama. Mai traditionalisti, japonezii pot cumpara anul acesta de Sfintul Valentin relativ putine sortimente noi de marfuri care au legatura cu Ziua indragostitilor. Un astfel de produs este "sticla" de ciocolata in forma uneia de sampanie, in care se afla mici bombonele, care costa 5.000 de yeni in varianta mare (aproximativ 43 de dolari), sau 2.000 de yeni (17 dolari) in varianta mica. Spre deosebire de Occident, in Japonia femeile ofera ciocolata partenerilor, colegilor de munca si profesorilor, in cadrul unui "ritual" privit ca o adevarata indatorire sociala. ( D.B. ) Furiosii zilei Politicienii de extrema dreapta din India au ars simbolic felicitari speciale de Sfintul Valentin, pentru a protesta astfel fata de ascensiunea unei sarbatori tipic occidentale, care ar "viola" cultura traditionala indiana. Citiva membri ai partidului Shiv Sena au patruns intr-un magazin de suveniruri din care au luat toate felicitarile cu imagini sau texte legate de Ziua indragostitilor, dindu-le foc in strada, in timp ce strigau sloganuri "anti-Sfintul Valentin". Liderul Shiv Sena, Bal Thackeray, a declarat ca va cauta sa interzica oficial aceasta sarbatoare "indecenta". In Scotia, intr-un local din Edinburgh, citiva practicanti ai stravechii religii pagine Wicca au organizat o "sedinta de vrajitorie" in urma careia au blestemat sarbatoarea Sfintului Valentin. Mai mult, "vrajitorii" s-au oferit sa le arate clientilor circiumii fie cum sa "ademeneasca" persoana pe care o doresc, fie cum sa blesteme fosta persoana iubita. MANUELA SERAFIM Inlantuiti de Sfintul Valentin Peste doua sute de perechi de indragostiti veniti din intreaga Italie, si nu numai, au promis luni, la biserica din orasul, in fata moastelor Sfintului Valentin, patronul spiritual al amorezilor, sa se casatoreasca in cursul acestui an. Potrivit traditiei, oficierea logodnei se desfasoara cu trei zile inainte de ziua Sfintului Valentin, care se sarbatoreste la 14 februarie. Cu prilejul ceremoniei de luni, episcopul de Terni, Vincenzo Paglia, care va oficia si slujba solemna de Sfintul Valentin, a oferit credinciosilor un pergament comemorativ si o copie a Evangheliei Sfintului Luca. In Jamaica, responsabilii celebrei statiuni de odihna Hedonism III intentioneaza si in acest an ca, de Ziua indragostitilor, sa organizeze ceremonii matrimoniale iesite din comun, la care mirele si mireasa isi vor uni destinele complet goi. Guvernul si clerul din Jamaica s-au opus acestei intentii, dar se pare ca "nuntile nude" se vor desfasura totusi, chiar daca nu cu totul legal si nu cu binecuvintarea Bisericii. Ideea "celei mai mari nunti colective in pielea goala din lume" a avut darul sa "socheze" preotimea catolica jamaicana. Mai conservatori, britanicii vor o ceremonie atipica, prilejuita de ziua Sfintului Valentin: incepind cu 8 februarie, un barbat si o femeie, care nu se cunosteau pina in acel moment, s-au legat unul de celalalt cu catuse, urmind sa ramina asa o saptamina intreaga (zi si noapte). La capatul acestui concurs organizat de postul de radio britanic GWR, Greg MacGregor si Lisa Mepham vor primi fiecare cite 5.000 de lire sterline. Valentine's Day la radio si TV In acest an, oferta programelor tv si de radio dedicate "Zilei indragostitilor" este mult mai generoasa decit in anii trecuti. Antena 1 marcheaza sarbatoarea Sfintul Valentin inca de la primele ore ale diminetii, printr-o editie speciala a emisiunii "ÔNeata". In platoul de la Mall va fi prezent, alaturi de Horia Brenciu, si Mircea Radu, prezentatorul emisiunii "Din dragoste". Acesta va veni la "ÔNeata" insotit de cincizeci de cupluri de indragostiti, selectate in timpul campaniei "Zile de iubire la Antena 1". Cinci dintre aceste perechi vor fi invitate sa-si spuna povestea de dragoste, iar cea mai frumoasa istorioara va fi premiata. In timpul emisiunii vor cinta Antract, L.A., Taxi si Elegance. Invitatul de onoare de la "ÔNeata" va fi ambasadorul SUA la Bucuresti, James Rosapepe. Intre orele 17.30 si 19.00, Horia Brenciu va fi din nou pe "baricade". El va gazdui o emisiune inedita, intitulata "Inima fis...neata". Invitatii acestui program vor fi, printre altii, protagonistii unor povesti de dragoste incredibile. De "Ziua indragostitilor", Atomic TV a pregatit, de asemenea, un program original. Emisiunea "Reactor" este dedicata idilelor infiripate intre artistii autohtoni. Printre cei care-si vor depana povestile de iubire se vor numara Cristina (Blondy) si Calin (Desperado), Oana (VJ la Atomic) si Vlad (ZOB), Lucian (Gaz pe Foc) si Catrinel (Prima TV) etc. De Sfintul Valentin, Acasa TV inaugureaza un serviciu telefonic special, cu tarif obisnuit. La numarul de telefon 250.50.64., telespectatorii vor putea sa-si exprime parerile despre programele de la Acasa TV, dar si sa-si povesteasca viata, cu bune si rele. Cele mai frumoase mesaje vor fi recompensate cu CD-uri, postere si bilete la concertul Nataliei Oreiro. Tot astazi, Corina Danila isi lanseaza un nou videoclip, "Simti ca traiesti", pe care vedeta a dorit sa-l ofere tuturor celor indragostiti. MCM a pregatit pentru astazi o editie speciala a emisiunii "VJ Perpetuum", prezentata de cei sapte VJ, Diana, Ema, Carmen, Kitty, Liviu, Cristi si Mircea. Muzica si poezia de dragoste vor asigura o atmosfera romantica, in ton cu "Ziua indragostitilor". PRO TV nu s-a rezumat la sarbatorirea unei singure zi a indragostitilor, ci a unei saptamini intregi. Programul special destinat celor care se iubesc incepe astazi, cu cele mai frumoase povesti de dragoste traite de tineri, care vor fi gazduite de emisiunea "Teo Show". Miine va fi rindul celor cu virste intre 25 si 40 de ani sa-si faca publice sentimentele de iubire in emisiunea lui Teo, iar poimiine, al indragostitilor de peste 46 de ani. Cei mai convingatori amorezi vor fi invitati si in prima editie din acest an a emisiunii "Steaua ta norocoasa". De Valentine's Day, Radio Total ofera ascultatorilor sansa de a petrece o zi in compania animatorului favorit. "Idila" se va consuma in direct, in studioul Radio Total. Pentru a fi alaturi de idolul lor, fanii acestui post de radio au asaltat ore-n sir numerele de telefon la care s-au facut inscrierile. De "Ziua indragostitilor", Europa FM prezinta, in exclusivitate, povestile de dragoste ale membrilor formatiei Holograf, care se vor destainui in cadrul emisiunii lui George Zafiu. Programul incepe la 10.00 si se va derula pe parcursul a trei ore. In aceasta zi speciala, Radio Contact va premia cel mai spumos divort. "Tovarasii" Johann si DJ Armand s-au hotarit sa premieze nu iubirea, ci sfirsitul ei. Intre orele 10.00 si 12.00 va fi desemnat cuplul care va convinge ca despartirea lor este cea mai spectaculoasa. Conform obiceiului pe care l-a promovat, si in acest an, Radio Transilvania va recompensa de Valentine's Day cuplurile casatorite. Toti cei care si-au trimis pe adresa redactiei cpii dupa certificatele de casatorie vor avea sansa de a cistiga, prin tragere la sorti, premii in valoare totala de 100 de milioane de lei. De asemenea, amorezii care vor sa-si oficializeze relatia fie si numai pentru o zi vor putea s-o faca prin intermediul Radio Transilvania. Ofiterii de stare civila vor fi animatorii acestui post de radio. Antena Bucurestilor va difuza astazi un program muzical special, care va cuprinde cele mai frumoase melodii romantice din toate timpurile. In plus, cei care-si vor marturisi dragostea in direct vor putea cistiga premii tentante, cum ar fi excursii la munte sau invitatii la film. CLAUDIA VOICU Licitatie de buze O fundatie britanica de lupta anti-SIDA organizeaza, cu ocazia Zilei indragostitilor, o insolita licitatie pe Internet, in cursul careia sint vindute "saruturi semnate", apartinind unora dintre cele mai indragite vedete internationale, printre care Britney Spears, Janet Jackson si John Bon Jovi. Mai multe staruri internationale, cintareti sau actori, "au donat" cite un sarut, imprimat pe o foaie de hirtie, alaturi de citeva cuvinte adresate fanilor si un autograf. Cei interesati isi pot cumpara "buzele" vedetelor preferate, iar banii obtinuti in urma licitatiei vor fi donati Organizatiei de lupta Anti-SIDA fondata de cintaretul pop britanic Elton John, urmind sa fie folositi in campanii si programe de educare a populatiei in vederea prevenirii contaminarii cu virusul HIV. Pupicul cantautoarei canadiene Sarah McLachlan a fost cotat, pina acum, la cel mai mare pret, fiind cumparat pentru 778 de lire sterline. Pe locul al doilea se afla Elton John, cu un sarut de 692 lire sterline, iar locul al treilea a fost ocupat de Britney Spears, cu numai 443 de lire. Cei care doresc sa cumpere saruturi o mai pot face doar azi, accesind site-ul de licitatii Yahoo!. DIANA EVANTIA BARCA [35][pl.dll?rid=expresro] 