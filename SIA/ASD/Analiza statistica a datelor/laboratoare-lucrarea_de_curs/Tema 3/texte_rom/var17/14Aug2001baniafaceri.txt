 Afaceri pe coverta Ospatar cu 4.000 de dolari pe luna Sint multi tineri romani care muncesc cu acte "afara" in speranta obtinerii unui cistig care sa le asigure un trai decent. Unii reusesc, cu greu, sa ramina, legal, acolo unde si-au gasit de lucru. Altii se intorc si investesc mica avere strinsa intr-o casa, ori intr-o afacere Iata povestea unui tinar brasovean, de 26 ani, care a ajuns sa cistige 4.000 USD pe luna, pe un vas care face croaziere de lux, dintr-o meserie in care respectarea cu strictete a regulii "clientul nostru - stapinul nostru", poate aduce in buzunare mult mai mult decit o leafa. Sansa a venit din ziar Pentru Mihai totul a inceput dupa ce a terminat Liceul Economic din Brasov, cind s-a angajat ca picolo la un hotel din Poiana Brasov unde a stat timp de doi ani. S-a mutat apoi in Bucuresti unde, timp de alti doi ani, a muncit la o discoteca. Sansa i s-a ivit cind a vazut, in ziar, un anunt care cauta ospatari pentru un vas de croaziera. Mihai si-a luat inima in dinti si s-a prezentat la preinterviu, la reprezentanta din Romania a firmei elvetiene Princess Cruises. A dat un test de cunostinte specifice meseriei de ospatar si unul de limba engleza, pe care le-a trecut cu brio. A urmat interviul cu Roberto Sordi, patronul firmei mai sus-amintite. Interviul "a durat trei minute", la sfirsitul caruia patronul i-a spus sa mearga acasa si sa astepte contractul. Acesta a venit dupa doua luni. A platit firmei un comision de 300 USD si s-a imbarcat in avion, cu destinatia Los Angeles, locul unde era vasul pe care urma sa munceasca. In opt luni si-a dublat cistigul Primul contract de 8 luni (aceasta este durata pe care se incheie contractele) a fost in Caraibe. A lucrat, timp de cinci luni, ca buffet steward (un fel de ospatar care serveste la bufet ) si cistiga 1.000 USD/luna. Din acestia doar 50 USD era salariul fix, 17 USD asigurarile, iar restul de bani era asigurat din bacsis. "La sfirsitul fiecarei zile adunam la un loc bacsisurile primite si imparteam banii. Cu cit mai bine se simteau clientii, cu atit bacsisurile erau mai grase". Fiecarui angajat, dupa functia pe care o are, i se stabileste un anumit procent din totalul bacsisurilor. Mihai povesteste ca niciodata clientii nu baga banii in buzunarul ospatarului. Ii pun pe tava, o data cu nota de plata si, cind duce nota, ospatarul "depune" si bacsisul la seful de sala. Munca pe brinci, cistig pe masura! Munca nu e deloc usoara. Programul de lucru incepe dimineata la ora 7.00 si se incheie la 11.00 seara. "Avem o singura zi libera pe saptamina care inseamna de fapt o pauza de doua ore in timpul prinzului", spune Mihai. Din cauza programului solicitant sia afaptului ca nu-si pot vedea familiile decit doua luni pe an, multi renunta dupa primul contract. "Altii, care nu pot face fata programului, renunta chiar inainte de incheierea primelor opt luni". In timpul primului contract, Mihai a reusit sa avanseze la functia de asistent ospatar, iar cistigul lui a crescut la 1.800 - 2.000 de dolari. Dupa doua contracte a fost avansat la functia de ospatar, iar cistigul a ajuns la aproape 3.000 de dolari. Anul trecut, la al cincilea contract pe care l-a semnat, Mihai a ajuns sef de bufet, functia pe care lucreaza in prezent, iar cistigul a crescut la 4.000 de dolari. Din aceasta suma doar 500 de dolari reprezinta leafa lui. Cu banii strinsi pina acum si-a cumparat un teren, in Bucuresti, pe care a inceput sa construiasca o casa. El intentioneaz sa mai munceasca cinci ani, timp in care sa stringa suficienti bani pentru ca atunci cind revine definitiv in tara, sa fie independent financiar si sa poata incepe o afacere, in constructii sau transporturi. Celor care vor sa "guste" dintr-o astfel de experienta, Mihai le vinde un pont. In urmatorii doi ani vor fi lansate trei vase de croaziera cu aproape 4.000 de locuri; pe fiecare vas de lux vor lucra peste o mie de angajati care vor fi selectati din Romania, Polonia, Slovenia, Ungaria si din citeva tari asiatice. "Totul e sa faceti fata programului", incheie tinarul sef de bufet. MIREL MIRCEA Vara asta si ei vad Marea Neagra Turism social pentru "fratii de peste Prut" Ministerul Turismului a anuntat ca, in acest an, si cetatenii din Republica Moldova vor putea beneficia de bilete la mare cu tarife reduse la cazare in cadrul programului "Litoralul pentru toti". Astfel, elevii, studentii si pensionarii din Republica Moldova isi pot petrece o saptamina la mare platind 399.000 de lei. Agentii economici din turism le pun la dispozitie 250 de locuri/serie. (N.B.) Statul coboara dobinzile la certificatele de trezorerie Romanii sint invitati de Ministerul Finantelor Publice (MFP) sa cumpere titluri de stat cu dobinda anuala de 32a si scadenta la trei luni. Vinzarea titlurilor de stat se va face prin trezoreriile teritoriale, incepind de astazi, 14 august, pina vineri, 24 august. Oferta Finantelor propune, peste 90 de zile, un cistig de 80.000 de lei pentru fiecare milion plasat in titluri de stat. Fata de ultima emisiune de certificate de trezorerie, statul a redus cu doua procente nivelul anual al dobinzii, de la 34% la 32%, gest care asaza oferta statului sub cea a unor banci comerciale. In acest moment, bancile practica pentru depozitele la termen de trei luni dobinzi care oscileaza intre 30% si 35%. Este foarte adevarat ca in acest interval bancile pot decide sa reduca dobinda la depozitele respective. In paralel, intre 15 si 25 august, trezoreriile vor continua sa vinda si titluri de stat cu scadenta dupa sase luni. Pentru acestea, dobinda anuala este de 36%, dar ea a fost fixata anterior, caci statul a decis prelungirea emisiunii certificatelor de trezorerie cu termen la 180 de zile. LIDIA MOISE Ministerul Agriculturii catre producatorii de utilaje: "Cerem intelegere!" Cele 480 de miliarde de lei pe care statul le datoreaza constructorilor de tehnica agricola - mai la toamna Ministerul Agriculturii va achita pina in luna septembrie datoriile pe care le are catre producatorii romani de utilaje agricole in contul subventiei de 55a din pretul utilajelor agricole livrate beneficiarilor, a declarat ieri secretarul de stat Ovidiu Natea. "Noi i-am atentionat inca de la aparitia Ordinului 97/2001 ca Ministerul Agriculturii nu are cum sa achite subventia pina in august-septembrie, cind incepe recoltatul si va incasa redeventele pentru terenurile concesionate", a spus Natea. El a precizat ca, la ora actuala, in depozitele controlate de Agentia Domeniilor Statului se afla circa 90.000 de tone de produse agricole (din care 77.000 de tone de griu) care urmeaza a fi vindute prin licitatie, iar banii incasati vor fi livrati producatorilor de utilaje. "Speram ca din vinzarea acestor produse sa putem achita aproape jumatate din datorie (care se ridica acum la circa 480 de miliarde de lei), urmind ca restul sa-l putem acoperi din banii obtinuti din privatizarea IAS-urilor", a mai precizat oficialul de la Ministerul Agriculturii. "Cerem intelegere", a spus secretarul de stat Natea, adaugind ca "Ministerul Agriculturii doreste sa obtina cele mai bune preturi pe produsele aflate in depozitele ADS, iar licitatiile reprezinta procese complexe, care dureaza". NICOLETA BURTAN Inflatia in iulie - 1,3% In iulie, indicele preturilor de consum, care descrie inflatia, a crescut cu 1,3% fata de luna anterioara, a anuntat ieri Institutul National de Statistica. Calmarea inflatiei s-a datorat cosului zilnic, in care legumele s-au ieftinit (cu aproape 13%), pretul piinii a ramas constant, iar usoara scumpire a berii (cu 4%), a fost atenuata per total. Desi energia electrica s-a scumpit cu 10% in luna iulie, statisticienii considera ca influenta facturii la lumina in indicele preturilor nu a fost decisiva. De la inceputul anului rata inflatiei a cistigat 16,3%, iar daca ritmul mediu actual (2,3%) de crestere se va mentine, exista sansa ca la finalul anului inflatia sa atinga nivelul estimat de autoritati, adica aproape 27%.(L.M.) Sub efectul crizei financiare de pe malul Bosforului, Bancile cu actionari turci cauta noi stapini Sase din cele 40 de banci care opereaza in Romania, au capital turcesc. Patru dintre ele au in Turcia "banci-mama", alte doua au ca actionari oameni de afaceri turci. Cu exceptia BTR, se pare totusi ca celelalte banci nu au avut "expunere turceasca", operatiunile lor fiind orientate catre Romania. Cutremurul care a zguduit piata financiara turceasca are radacini care au incoltit in anii 80, din cauza apetitului statului pentru imprumuturi interne. Organismele financiare internationale au acceptat sa acorde Turciei, stat islamic, membru NATO, imprumuturi de urgenta care depasesc 15 miliarde dolari. Dar rezolvarea crizei ar putea costa 40 miliarde dolari, mult peste posibilitatile actuale ale vistieriei Turciei. In procesul, dificil, de insanatosire a sistemului financiar, este posibil ca multe din cele 80 de banci turcesti sa dispara, fie natural, prin faliment, fie prin fuziuni cu marile corporatii financiare internationale. Efectele intimplarilor din spatiul financiar turcesc se vor simti, inevitabil, si in Romania, desi autoritatile monetare spun ca nu exista primejdia unei contaminari brutale cu maladia turceasca. "Ceea ce se intimpla in Turcia nu influenteaza piata bancara romaneasca", ne-a declarat Mugur Stet, purtator de cuvint al Bancii Nationale a Romaniei (BNR). Banca de stat Vakif Bank verifica Banca Turco Romana (BTR) pentru preluare Pentru a rezolva "dosarul BTR", care asteapta pe masa Consiliului de Administratie al Bancii Nationale a Romaniei, a aparut solutia preluarii de catre Vakif Bank, un colos financiar detinut de statul turc. "O echipa de experti ai Vakif Bank a colectat informatii despre starea financiara a bancii. Ei si-au finalizat raportul si asteptam decizia Vakif Bank in urmatoarele saptamini", ne-a declarat Ahmet Akdogan, vicepresedinte al BTR. In acest moment, la Ankara se poarta negocieri pentru vinderea Vakif Bank catre o banca straina, dezvaluie scrisoarea de intentie tremisa de autoritatiel turce cu Fondul Monetar International. UniCredito Italia a pierdut Demir Bank, dar s-ar putea multumi cu aripa romaneasca Demir Bank Romania, in care actionarul majoritar este banca turceasca Demir Bank, cu 65% din capitalul social, va fi, potrivit ultimelor informatii, scoasa la vinzare. Este o masura agreata de viitorul proprietar al bancii turcesti, corporatia financiara internationala cu sediul la Londra HSBC. Banca britanica a biruit in competitia pentru preluarea Demir Bank in fata bancii italiene UniCredito Italiano. In cercurile bancare romanesti se vorbeste insa despre posibilitatea ca UniCredito Italiano, familiarizata deja cu situatia "bancii-mama", sa cumpere Demir Bank Romania. BNP-Paribas sta cu ochii pe Finansbank Potrivit informatiilor din presa franceza, BNP-Paribas, una dintre cele mai mari banci din Franta, negociaza in acest moment preluarea Finansbank. Intrata in piata romaneasca in februarie 2000, prin preluarea pachetului majoritar de actiuni la BCIC, banca nu a fost afectata de criza din piata financiara turceasca, operatiunile de creditare fiind orientate catre piata romaneasca, ne-a declarat Mihaela Marian, oficial al bancii. BNP a inchis, anul trecut, banca pe care o crease la Bucuresti in parteneriat cu Dresner Bank, motivind ca piata romaneasca e imatura. Iar prezenta Paribas in Romania a fost mai mult decit discreta, astfel incit ramine de vazut ce atitudine vor adopta francezii fata de Finansbank Romania, daca vor reusi preluarea "bancii-mama". United Garanti Bank International (UGBI) Romania, desi apartine grupului financiar Garanti, are radacini fixate in bratul olandez al bancii turcesti. Aflata sub supravegherea atenta a bancii centrale olandeze, UGBI a obtinut de la Standard&Poor's un rating superior "bancii-mama", datorita faptului ca s-a abtinut de la a acorda credite companiilor din Turcia, multumindu-se sa sustina, pe termen scurt, operatiunile importatorilor turci. Balli negociaza preluarea pachetului de actiuni la Robank de la familia Baykraktar Aproape jumatate (46%) din actiunile Robank sint detinute de membrii familiei Bayraktar, care detine un grup de companii. "Desi nu avem expunere pe piata turceasca, nu am dat credite companiilor din Turcia, piata interbancara romaneasca a perceput drept risc prezenta familiei Baykaktar ca actionar important", ne-a declarat Gabriela Tudor, vicepresedinte al Robank. "Ca atare, bancile romanesti au manifestat retinere si pot spune ca am colaborat aproape exclusiv cu bancile straine care au operatiuni in Romania, care si-au asumat riscul", a adaugat Tudor. "Noi creditam economia romaneasca, nu avem bani in afara tarii", a mai spus vicepresedintele Robank. Pentru a calma sensibilitatea pietei bancare, grupul Balli, care are 36,5% din actiunile Robank, negociaza in acest moment preluarea pachetului "turcesc" de actiuni, ne-au spus surse din interiorul bancii. Aparuta recent in peisajul bancar romanesc, fara a-si dezvolta puternic reteaua bancara, Romanian International Bank (RIB) va astepta, probabil, sa vada ce se va intimpla cu "banca-mama", Sumer Bank, dupa preluarea acesteia de catre fondul de pensii Oyak. LIDIA MOISE Cum sa iti cheltui banii Cum sa va alegeti acvariul potrivit V-ati hotarit sa va infrumusetati apartamentul si sa introduceti totodata o nota de liniste si mister, care sa contrasteze cu agitatia si concretul excesiv al zilelor noastre? Un acvariu va rezolva problema. Acum este momentul potrivit sa va ginditi la toate aspectele ce tin de procurarea, dar mai ales de intretinerea unui acvariu... Va veti gindi probabil cit costa. Pretul recipientului nu trebuie pus pe primul plan pentru ca este o investitie pe care o faceti o singura data. Dezavantajul unui acvariu mare este ca veti consuma mult mai multa electricitate pentru incalzire, aerare, filtrare si iluminare decit pentru unul mic. Un acvariu mic va fi mult mai ieftin, dar veti cheltui apoi mai mult pe plante si pesti care nu se vor putea inmulti sau chiar vor muri din cauza suprapopularii. Cind doriti sa cumparati acvariul trebuie sa tineti cont de raportul dintre volumul acestuia si numarul de pesti doriti. O formula simpla ar fi cinci litri de apa pentru un peste de 8-10 cm. Acvariul trebuie asezat pe un suport solid si uniform, care sa suporte greutatea acestuia si a apei. Iluminatul camerei e adesea insuficient si aveti nevoie de lumina artificiala. Si aspectul estestic al acvariului va fi altul. Atunci cind cumparati tuburile de neon pentru iluminare ginditi-va la lungimea acvariului, deoarece acestea au dimensiuni fixe. De asemenea, este necesar un incalzitor electric, foarte folositor mai ales in timpul iernii. Ca sa mentineti apa curata si oxigenata aveti nevoie de un filtru si o pompa de apa. Acestea pot fi interne sau externe. Primele sint mai ieftine, dar cele externe sint mult mai eficiente. Aveti grija caci un filtru sau o pompa de aer mica nu vor face fata unui acvariu mare. Nu este bine sa puneti in acelasi acvariu pesti de diferite dimensiuni pentru ca, asa e-n viata, de multe ori pestele mare il inghite pe cel mic. Nu este indicat sa cumparati pesti agresivi deoarece acestia le vor tulbura linistea si chiar ii vor ataca pe ceilalti. Dupa ce v-ati procurat toate acestea este bine sa infrumusetati acvariul si sa ii faceti pe pestisorii dumneavoastra fericiti cu plante decorative. Acestea ofera ascunzisuri si hrana pentru puii nou-nascuti, marindu-le sansele de supravietuire. De asemenea, in prezenta lor, pestii se reproduc mai des. IOANA MOLDOVEANU Sfaturi practice - Evitati acvariile rotunde! Acestea streseaza pestii si nu le ofera spatiu suficient. - Nu exagerati cu hranirea! Hrana neconsumata strica apa si poate imbolnavi pestii. Dati-le cite putin, pina cind observati ca nu mai au pofta, maximum de doua ori pe zi. - Nu folositi substante chimice pentru curatirea acvariului! - Cind schimbati apa, inlocuiti numai 30-40% din apa, nu toata deodata! - Cind cumparati pesti nu-i puneti direct in acvariu! La fiecare 20 de minute adaugati cite un pahar de apa din acvariul dumneavoastra in apa in care se afla pestii cumparati. Astfel pestii se vor obisnui cu temperatura apei. - Nu lasati acvariul sa primeasca lumina direct de la soare! Veti genera o invazie de alge. - Evitati sa folositi un incalzitor fara termostat! Acesta trebuie supravegheat mereu si produce variatii periculoase de temperatura. - Incercati sa nu mai aprindeti lumina pe timpul noptii in camera unde sint pestii! Acest lucru ii deranjeaza mult. Oferiti-le un regim constant de lumina-intuneric. - Nu folositi o aeratie prea puternica pentru acvariu! Incomodeaza activitatea pestilor si este foarta daunatoare pentru pui. Pet-shopuri SC PYRANYA SERVCOM SRL Calea Victoriei 16-20 Tel. 092.707.080 MAGAZIN "ZOO" BUCURESTI Str. Selenari nr. 7, sector 3 Tel/Fax 310.26.05 COLISA COMEXIM Bd. Theodor Pallady nr. 5, sector 3 Tel. 348.56.60; 094.754.662 Preturi - acvariul: 100 de mii-20 de milioane, in functie de marime - sistem filtrare si aerisire, proportional cu marimea acvariului si numarul de pesti: 200-800 de mii - plante: 10-200 mii - pesti: 5 mii-1 milion Reduceri la haine De multe ori ati trecut prin fata unei vitrine si ati vazut o rochie sau o bluza care v-a placut. Pretul insa v-a facut sa plecati din fata vitrinei cu un sentiment de frustrare. Daca v-a ramas gindul la o rochie superba, acum aveti ocazia s-o achizitionati. In perioada 1 august - 15 septembrie, majoritatea magazinelor de imbracaminte fac reduceri semnificative la produsele de sezon. Vara se apropie de sfirsit si se fac lichidari de stoc pentru pregatirea de toamna. Intr-o plimbare prin complexele Cocor si Unirea Shoping Center am gasit pentru dumneavoastra citeva oferte: ADRIANA ITU COCOR Magazin Produs Pret initial Pret redus Agresiv fuste 350 mii 100 mii rochii 500 mii 250 mii maiouri 150 mii 50 mii bluze 350 mii 100 mii Carol fuste 375 mii 275 mii camasi 275 mii 125 mii maiouri 190 mii 100 mii sacouri 500 mii 350 mii Danus fuste 580 mii 420 mii bluze 240 mii 100 mii maiouri 240 mii 150 mii sarafane 480 mii 380 mii Steilmann fuste 765 mii 525 mii bluze 565 mii 466 mii sacouri 1.395.000 695 mii Miriam rochii 395 mii 200 mii maiouri 245 mii 175 mii camasi 245 mii 195 mii fuste 325 mii 210 mii Cleo Fashion bluze 270 mii 150 mii maiouri 215 mii 150 mii costume 660 mii 399 mii UNIREA SHOPING CENTER Magazin Produs Pret initial Pret redus Tina R fuste 490 mii 390 mii bluze 690 mii 390 mii maiouri 490 mii 150 mii STRADA bluze 290 mii 145 mii rochii 590 mii 295 mii maiouri 490 mii 175 mii Staff Collection rochii 895 mii 299 mii fuste 395 mii 195 mii bluze 395 mii 295 mii sarafane 495 mii 299 mii costume 895 mii 495 mii Donna M rochii 449 mii 289 mii bluze 198 mii 99 mii costume 1.347.000 798 mii VIP Fashion rochii 300 mii 210 mii fuste 250 mii 175 mii maiouri 250 mii 175 mii sacouri 750 mii 525 mii Cit costa o zi la plaja, in Mamaia Plaja statiunii Mamaia este zilnic plina de sute de turisti. De la 7 dimineata pina seara la apus acestia se bucura pe plaja de caldura ultimei luni de vara. In timp ce fiecare cauta sa se bronzeze cit mai frumos, societatile din turism fac profit. Pentru ca o zi la plaja costa mult sau putin, in functie de buzunare si de rezistenta la tentatii a turistilor. Iata cit v-ar costa o zi de plaja atunci cind nu doriti sa va refuzati nici o placere. Nerabdatori sa prindeti ultravioletele, nu ati mincat acasa si, ca sa nu intrati in apa cu stomacul gol, puteti cumpara un sandwich la pretul de 15-20 de mii de lei. O cafea costa intre 5 si 13 mii, in functie de tipul acesteia: capuccino, expresso, frappe. O data ajunsi pe plaja, va puteti procura un sezlong si o umbrela de soare pentru 35-60 de mii de lei. Trebuie sa stiti ca preturile la umbrele si sezlonguri cresc de la Perla spre celalalt capat al statiunii Mamaia. Instalati pe sezlong puteti bea o bere sau un suc rece - intre 15 si 35 de mii si rontai niste pop-corn - intre 4 si 10 mii de lei punga. O gogoasa costa 5 mii, iar o brinzoaica 8 mii. Daca va plac sporturile extreme o plimbare cu sky-jet-ul, banana sau schiurile de apa este bine venita. Astfel, puteti taia valurile cu sky-jet-ul, insa si buzunarul pentru ca 10 minute costa 350 de mii de lei. 10 minute de sky nautic va vor costa alte 200 de mii de lei. Iar daca copilul dumneavoastra plinge ca vrea pe "banana" va trebui sa mai scoateti din portofel 80 de mii pentru 20 de minute. Dupa atita sport extrem foamea se face simtita. Mai ieftin puteti lua prinzul in zona Complexului Cleopatra. Incepeti cu o ciorba de 12-30 de mii, continuati cu pui sau porc 20-55 de mii, asortati-l cu o salata de 10 mii si la desert luati fructe de 30-40 de mii kg. La plaja Bucuresti, mai spre capatul statiunii, preturile difera. O ciorba 35-55 de mii, pui, peste sau vita 45-90 de mii, salata 19-45 de mii si desertul 30-55 de mii de lei. In timp ce dati comanda pentru mincare lasati-va copilul sa sara la trambulina pentru 5 minute contra sumei de 15 mii de lei. Daca intirzie comanda puteti intra pe Internet: 15 mii o ora. Dupa ce ati luat masa, distractia continua. Duceti-va copilul la topoganul cu apa: 5 mii de lei o data. Faceti turul Mamaiei de la Perla la Melody cu minicarul pentru 10 mii de lei. Apoi mincati o inghetata la cornet: 15-40 de mii. Pentru a avea o amintire de la mare pozati-va cu barcuta: 50 de mii si trimiteti-le si celor de acasa salutari de pe litoral: o carte postala 4-6 mii, fara timbru. Dupa ce v-ati bronzat si distrat o zi intreaga, va intoarceti la hotel si faceti un calcul. O zi la plaja, cu tot ce va poate ea oferi, v-a costat in jur de un milion de lei. Ramine la latitudinea dumneavoastra ce veti face a doua zi la plaja. IOANA MOLDOVEANU [19][pl.dll?rid=expresro] 