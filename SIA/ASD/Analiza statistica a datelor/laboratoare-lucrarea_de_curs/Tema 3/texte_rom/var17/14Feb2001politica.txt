 Desi presedintele Comisiei SIE face obiectul unei anchete discrete de partid, PDSR il tine in brate pe Ristea Priboi Masina controversatului deputat a calcat o ziarista in curtea sediului central al partidului "Deocamdata, sintem pe aceeasi pozitie de sustinere", a declarat ieri secretarul general al PDSR, Cozmin Gusa, referitor la situatia deputatului Ristea Priboi, presedintele Comisiei parlamentare de control a SIE. Gusa a motivat pozitia partidului din care face parte prin faptul ca "nu are cunostinta de informatii care l-ar putea culpabiliza" pe Ristea Priboi si care l-ar face incompatibil cu functia de presedinte al Comisiei SIE. Mai mult, el sustine ca in sedinta Biroului Executiv Central al PDSR (BExC), in cadrul careia Ristea Priboi a fost nominalizat pentru presedintia Comisiei SIE, acesta si-ar fi prezentat "activitatea si CV-ul care includea si acele elemente" care priveau calitatea sa de ofiter activ in cadrul DIE si SIE. Potrivit lui Gusa, "toti cei 40 de membri ai BExC", prezenti la acea sedinta, l-au ales "in unanimitate" pe Priboi pentru a fi propus la presedintia Comisiei SIE. Secretarul general al PDSR sustine, de asemenea, ca Priboi a prezentat si in fata membrilor Comisiei SIE, la audieri, toata activitatea sa. Contactat telefonic, deputatul PNL Ovidiu Draganescu, secretar al Comisiei SIE, ne-a declarat ca nu a existat nici un fel de audiere in cadrul comisiei in momentul desemnarii lui Ristea Priboi ca presedinte al acesteia: "Noi nu ne audiem intre noi". Draganescu a precizat ca numirea lui Priboi s-a facut pe baza intelegerii perfectate intre membrii Biroului Permanent al Camerei Deputatilor privind impartirea conducerii comisiilor. Mai mult, colegii lui Ristea Priboi din comisie nu au fost informati cu privire la CV-ul acestuia, deoarece, spune Draganescu, "nimeni nu si l-a prezentat". Cozmin Gusa cere dovezi Secretarul general al PDSR a calificat ieri informatiile furnizate de senatorul PNL Radu F. Alexandru, potrivit carora Priboi s-ar fi ocupat de supravegherea postului de radio Europa Libera, ca fiind "o afirmatie extrem de spectaculoasa, pe care nu a probat-o". Celelalte informatii aparute in presa, care se refereau la activitatea lui Ristea Priboi in Marea Britanie, sint, potrivit lui Gusa, lucruri "legate de sarcini specifice care se circumscriu activitatii serviciilor din orice tara". Una dintre ideile pe care liderul PDSR le-a emis cu privire la situatia lui Ristea Priboi este aceea ca acuzatiile care i s-au adus acestuia nu au au fost insotite si de probe: "Acuzatiile facute ca la colt de strada trebuie intii verificate", a spus Gusa. Secretarul general al PDSR a mai spus ca "in momentul in care vor aparea informatii concrete, care sa nu faca posibila candidatura domnului Priboi vom lua masuri". El a precizat ca PDSR nu va face verificari cu privire la informatiile despre Ristea Priboi, deoarece exista "organe abilitate" sa faca acest lucru. Potrivit insa unor surse din partid, se pare ca liderii PDSR vor verifica veridicitatea informatiilor in cauza. Incident rutier in curte Controversatul Ristea Priboi a participat la intilnirea pe care o parte din conducerea PDSR a avut-o ieri la sediul partidului cu o delegatie a comunistilor chinezi. Delegatia a fost condusa de Cai Wu, ministru la Departamentul de Relatii Externe al Comitetului Central al Partidului Comunist din China. Oaspetii chinezi au fost primiti ieri dimineata, la Palatul Victoria, si de premierul Adrian Nastase. Intrebat fiind in ce calitate a participat Priboi la intrevederea cu comunistii chinezi, Cozmin Gusa a raspuns ca in calitate de "membru PDSR, deputat si specialist in drept". Dupa terminarea intilnirii, Ristea Priboi a fost protagonistul unui incident neplacut. Iesind din sediul partidului, Priboi a refuzat sa dea orice declaratie, spunind doar: "O sa va dau o declaratie zilele urmatoare, dupa ce termin cu delegatia cu chinezii", dupa care s-a intreptat catre masina sa. Sperind totusi intr-o declaratie, ziaristii i-au inconjurat masina, Priboi a deschis portiera si a urcat in automobil, iar soferul sau a apasat pe acceleratie fara sa-i pese de aglomeratia creata in jurul masinii si a calcat pe picior o ziarista de la un cotidian central. Jurnalistii prezenti la fata locului i-au batut in geam, atentionindu-l asupra a ceea ce s-a intimplat, insa deputatul PDSR a dat din umeri. Autovehiculul a parasit rapid curtea sediului PDSR. Informat cu privire la acest incident, secretarul general al PDSR, Cozmin Gusa, si-a cerut scuze in numele partidului si a spus: "Vreau sa va asigur ca omul responsabil de asa ceva o sa fie pedepsit". De altfel, soferul masinii in cauza a fost suspendat, dupa cum ne-a informat ulterior Cozmin Gusa. MADALINA SISU Viceprimarul Ioan Radu a pus piatra de temelie a Partidului Socialist al Renasterii Nationale Deputatul Luca Stefanoiu s-a lepadat de Vadim PRM incepe sa-si piarda parlamentarii, dupa ce in legislatura trecuta facuse un stindard din faptul ca nici un deputat sau senator nu demisionase din formatiunea lui Vadim. Ieri, deputatul Luca Stefanoiu si-a anuntat demisia din PRM. Stefanoiu nu a fost un simplu membru in formatiunea lui Vadim, ci a facut parte din Comitetul Director. El nu s-a retras pur si simplu din PRM, ci l-a acuzat pe Corneliu Vadim Tudor ca si-a schimbat mesajul politic si ca a dus PRM de la stinga esichierului politic la extrema dreapta. De asemenea, Stefanoiu l-a acuzat pe Vadim ca "a facut declaratii repetate, fara consultarea Comitetului Director". "Vom face un grup de minim zece deputati" Desi va fi de acum inainte deputat independent, Luca Stefanoiu va pune umarul la formarea partidului viceprimarului Capitalei, Ioan Radu (si el fost membru PRM). Ceea ce era un simplu zvon, ieri s-a dovedit realitate: Ioan Radu a anuntat infiintarea unui comitet de initiativa care sa formeze Partidul Socialist al Renasterii Nationale. Partidul va aduna, asa cum a declarat Ioan Radu, si alti parlamentari PRM, si parlamentari PDSR, dar si membri ai PUNR, PSM, ApR si PNR. Deocamdata, membrii PRM care au plecat din formatiunea lui Vadim pentru a i se alatura lui Ioan Radu sint, pe linga Luca Stefanoiu, profesorul Stefan Preda, Nicolae Gavrilescu (prim-vicepresedintele consiliului municipal al PRM Bucuresti) si Daniel Calceru. De la PDSR i s-a alaturat lui Ioan Radu fostul prefect de Teleorman, din guvernul Stolojan Gheorghe Paduraru precum si un liberal, Angel Gaidargi, fost membru al organizatiei de tineret PNL. Luca Stefanoiu a anuntat: "Pina la 1 septembrie vom face un grup parlamentar de minimum zece deputati. Nu este vorba numai despre deputati PRM, e vorba si de PDSR si de alte parti. De saptamina viitoare or sa inceapa si altii sa demisioneze". Deocamdata insa, cu exceptia deputatului PRM Stefan Baban, care s-a aflat in sala pentru a-l sprijini pe "prietenul sau" Luca Stefanoiu, nici un parlamentar nu vrea sa recunoasca ca va pleca la noua formatiune. Stefanoiu a anuntat ca, pe linga parlamentari, viitorului partid i se vor alatura "presedinti de Camere de comert, reprezentanti ai agentiilor de dezvoltare, ai Uniunii agrare si ai Uniunii patronatului roman". Planuri de viitor Ioan Radu a afirmat ca vrea ca partidul sau sa fie unul de centru- stinga, adaugind ca a infiintat acest partid pentru ca "socialismul este foarte slab reprezentat pe scena politica". Si aceasta deoarece "PD a migrat, in urma guvernarii, de la centru-stinga la centru-dreapta, iar PDSR, din constringeri de guvernare, va trece si el de la centru-stinga la centru-dreapta", dupa cum a afirmat Ioan Radu. El a adaugat ca va promova "ideile nationalismului pur" si ca va fi "deschis integrarii in structurile euroatlantice", doar daca Romania "isi respecta identitatea nationala". TEODORA GEORGESCU Votezi si te-mbeti! Deputatii au invatat cum se fac tuica, vinul si rachiul Alesii poporului au invatat ieri cum sa faca vin si tuica "pe placul guvernului". Deputatii au votat ieri ordonanta de modificare a Legii viei si vinului, data in 1997, lege care trebuia aliniata normelor europene. Adica, tuica nu se mai face oricum si in orice, ci trebuie sa se incadreze in parametrii ceruti de lege: tuica batrina si tuica extrafina se obtin din tuica invechita in vase de stejar minimum un an; tuica si tuica superioara se obtine din tuica invechita minimum sase luni; tuica superioara "Silvania", tuica de Zalau, tuica Muresana, Bihoreana, Horinca si Turt sint obtinute prin redistilarea tuicii si se invechesc in vase de stejar, timp de doi ani; tuica speciala Bistrita se obtine din tuica invechita timp de un an. Cit despre vin, acesta are trei categorii reglementate - spumant, spumos si aromatizat, pentru fiecare legea specificind temperatura si presiunea la care va fi imbuteliat. Nu a fost uitat rachiul, in acest sens legea votata de deputati avind prevederi clare: "Pentru rachiul de fructe se folosesc cirese, piersici, caise, mere, pere, citrice, banane si alte fructe carnoase". "Rachiul de Williams" trebuie sa fie facut obligatoriu din pere soiul "Williams", iar concentratia alcoolica la temperatura de 20 grade C este de minimum 37,5 la suta. Cei care vor folosi substante aromatizate sintetice pentru obtinerea unor vinuri speciale vor fi penalizati cu amenzi intre doua milioane si patru milioane de lei. TEODORA GEORGESCU Calin Popescu-Tariceanu militeaza pentru pastrarea valorilor si traditiilor liberale "Ii reprezint pe cei care pot sa spuna din toata inima ca vor capitalism" Ce inseamna liberalismul in mileniul III, domnule Calin Popescu-Tariceanu? Liberalismul se bazeaza in continuare pe valorile traditionale care au adus prosperitatea Europei Occidentale in ultimul secol si care se refera la notiunile de individ, valoare individuala, libera initiativa, libertate de expresie si as spune, nu in ultimul rind, la principiile economiei de piata. Sau, mai clar, ale capitalismului. Am senzatia ca acesta este un cuvint care ii face pe foarte multi sa fie tematori si, ceea ce este cel mai grav, foarte multi dintre colegii mei liberali cred ca in acest fel electoratul potential caruia noi ne adresam s-ar speria de un astfel de mesaj puternic, bazat pe notiunile de care vorbeam inainte. Pe cine mai reprezinta in momentul de fata Partidul National Liberal si pe cine isi propune sa reprezinte in viitor? Considerind de la inceput ca exista un electorat care are o viziune, hai sa-i spunem de stinga, nu neaparat in sens doctrinar, format din oameni care simt nevoia sa aiba un stat puternic in spate, care sa-i ajute incepind de la traiul de zi cu zi pina la gasirea unui loc de munca, asistenta medicala, invatamint, asistenta sociala, exista un alt electorat, foarte consistent as spune - si acest lucru este confirmat de rezultatul alegerilor din noiembrie 2000, cind aproximativ un sfert din electorat nu a votat in favoarea stingii -, care nu impartaseste aceste principii si care se simte mai degraba atras, intuitiv, de valorile fundamentale ale democratiilor liberale din Europa. Acest electorat este alcatuit, in mod evident, din cei care imbraca meserii liberale - doctori, avocati, notari, liber-profesionisti in general - si, nu in ultimul rind, din intreprinzatorii privati, mici si mijlocii. Sigur ca liberali nu gasim exclusiv in cadrul acestor categorii socio-profesionale. Oameni cu vederi liberale pot fi angajati ai firmelor private, ai institutiilor de stat, functionari publici etc. Cred, deci, ca liberalismul nu este circumscris unui cerc restrins de oameni. In acelasi timp, trebuie sa remarc discursul politic al PNL, care a fost unul extrem de diluat, care nu a inclus de o maniera forte principiile fundamentale pe care le aminteam mai inainte, si ca in momentul de fata liberalismul - si mai ales Partidul National Lilberal - este perceput mai degraba ca o entitate cu conotatie istorica, un blazon care are o valoare legata doar de trecutul partidului. Prin urmare, acest electorat despre care vorbeam in loc sa vina intr-o proportie covirsitoare spre PNL, se regaseste extrem de putin numeric alaturi de noi si este raspindit de o maniera mai mult sau mai putin uniforma la toate celelalte partide. De aici, si rezultatul slab pe care l-am obtinut in alegeri. Unul dintre argumentele ce se pot aduce in sprijinul acestei idei este ca Partidul National Liberal nu a reusit, in lipsa unui mesaj convingator, sa faca nici un progres, incepind din 1990, cind a obtinut exact acelasi scor electoral. Dumneavoastra pe cine reprezentati in partid? Reprezentati "Aripa PL '93", sa-i spunem, care v-a obligat sa candidati, asa cum afirma dl Stoica? In partid ar trebui sa existe mai multe curente de gindire. Dar, din pacate, in PNL, in ultima perioada, febra apropierii Congresului a facut sa se polarizeze anumite optiuni in legatura cu persoane, ceea ce este un lucru foarte grav. Si asta pentru ca statutul PNL, in loc sa fie statutul unui partid modern, care sa axeze dezbaterea pe idei, principii, programe, lasa ca lupta sa se duca exclusiv intre persoane. In PNL exista o tendinta, care a fost prevalenta in ultima perioada si care a incercat sa impuna un mesaj liberal extrem de diluat - daca veti lua programul PNL, veti vedea limpede acest lucru - si exista alti oameni care au incredere in valorile fundamentale si traditionale ale liberalismului si care sustin ca noi trebuie sa ne asumam - iar eu sint unul dintre cei mai ferventi sustinatori ai acestei maniere de a vedea lucrurile - aceste valori. Ba mai mult, sa le introducem in discursul nostru politic de o maniera mult mai elocventa. Bineinteles, sarcina cea mai grea va fi sa-i convingem pe cei carora ne adresam ca pe baza acestor principii vom reusi sa scoatem Romania din marasmul in care se afla la ora actuala si sa-i redam prosperitatea pe care toti romanii si-o doresc. Dar ca Romania sa aiba o economie performanta nu se poate realiza decit adoptind un program radical de reforma, bazat pe masuri care sint specifice unei economii de piata, asa incit in Romania sa putem vorbi de o economie capitalista. Stiu ca asupra acestei chestiuni exista mai multe pareri, dar exista suficient de multi oameni in aceasta tara care sint constienti ca fara aceste reforme dure economia romaneasca nu poate progresa si aici sfidez principiul dupa care PDSR conduce reforma, care este acela al nedepasirii "pragului de suportabilitate sociala". Nu este vorba de cinism sau de lipsa de sensibilitate, dar cred ca aceasta idee, care a planat asupra tuturor programelor de reforma din Romania anume ca ducind reforma mai departe vom depasi acest prag, a facut ca noi sa fim ultima tara din Europa de est unde tranzitia nu s-a terminat si care inca nu este capabila sa faca fata provocarilor economiei de piata. In concluzie, ca sa va raspund transant la intrebare, ii reprezint pe cei care pot sa spuna din toata inima ca vor capitalism. Intrarea dvs. atit de tirzie in cursa a parut una de conjunctura. Cum ii veti convinge pe delegati ca doriti si puteti sa conduceti partidul? Intrarea mea in cursa pentru ocuparea fotoliului de presedinte al PNL s-a produs tirziu, poate chiar prea tirziu, dar s-a produs in momentul in care am sesizat ca derapajul in care este angajat partidul de o buna bucata de vreme se accentueaza de o maniera periculoasa. Ma refer in primul rind la incercarea de a face un statut care sa dea presedintelui prerogative foarte largi, cu riscul evolutiei catre o conducere dictatoriala si discretionara. In loc sa fie un statut democratic, care sa faciliteze dialogul, dezbaterea, care sa antreneze cit mai multi oameni la luarea deciziilor, care sa motiveze oamenii sa vina sa faca politica alaturi de noi, este un statut care se bazeaza pe centralismul democratic, acela vechi de tot pe care, probabil, actualul prim-vicepresedinte doreste sa-l promoveze ca model de organizare in PNL. Este un lucru care mi se pare absolut regretabil si care va face ca partidul sa nu fie capabil sa progreseze nici jumatate de procent pina la alegerile viitoare. In afara de puterile discretionare pe care le-ar capata presedintele, ce alte nemultumiri mai aveti fata de forma propusa a statutului, din moment ce ati afirmat ca pina si statutul PDSR este mai democratic? Statutul actual are multe neajunsuri, iar varianta noua propusa nu difera prea mult, cu exceptia puterilor discretionare care i se acorda presedintelui. Nu se intelege faptul ca menirea unui partid este aceea de a facilita dezbaterea si de a angrena cit mai multi oameni. Statutul actual prevede doar doua structuri alese, pe verticala, Biroul Permanent Central si Birourile Permanente Judetene. Restul structurilor se alcatuiesc prin cooptare, in loc sa se faciliteze competitia interna din care putem selecta valorile, individualitatile, purtatorii nostri de mesaj si de imagine. Se mentine astfel un leadership bazat in principal pe notorietatea cistigata in timp a unor persoane, care sint astfel greu de dislocat, chiar daca nu intotdeauna notorietatea este dublata si de alte calitati. Un alt motiv de nemultumire este ca puterea este concentrata la virf, in loc sa dam mai multa autoritate si autonomie filialelor judetene. Al treilea element este acela ca reprezentarea filialelor judetene la nivel central este foarte slaba si de aceea eu am propus ca la viitorul congres sa largim componenta Consiliului National prin cooptarea alesilor locali, care au o legitimitate politica data de votul cetatenilor. In fine, o ultima nemultumire este legata de situatia organizatiilor socio-profesionale, cum ar fi de exemplu organizatia de tineret. Aceasta, conform noului proiect de statut, s-a vazut inlaturata din structurile in care pina acum a avut un rol, fie el si numai simbolic. Daca nu vom intelege ca participarea tinerilor la exercitiul politic este esentiala pentru motivarea lor, atunci s-ar putea ca in curind PNL sa devina un partid de batrini, de seniori, care nu este capabil sa asigure schimbul de generatii. Ce clarificari credeti ca poate si trebuie sa aduca acest Congres? In partidele moderne, esentiala este dezbaterea de idei si programe, care se articuleaza sub forma unor motiuni care sint depuse de anumite grupuri politice. De altfel, la sfirsitul acestei saptamini se va desfasura o improvizatie care va dura o zi si jumatate si pe care domnul Stoica, cu experienta sa politica redusa, o numeste congres. Un congres nu este un prilej de a tine doua discursuri si de a alege o conducere. Cu siguranta vom avea o noua conducere, iar aceasta ar putea impune o alta orientare a partidului. Ceea ce trebuie sa se intimple nu doar pe baza dorintelor personale ale conducatorilor, ci avind in spate un suport legitim dat de delegatii la congres. Prin urmare, mi se pare absolut necesar sa fortam o dezbatere pe temele majore care sint legate de lipsa identitatii liberale, de statutul actual. PNL se afla acum in fata unei mari optiuni strategice privind strategia pentru perioada urmatoare pe care trebuie s-o ia un for cit mai larg si nu un grupuscul de persoane a caror decizie este probabil determinata de anumite interese proprii. Fie facem o opozitie de complezenta, fie ne asociem pe deplin cu puterea, intrind intr-o coalitie de guvernamint, fie facem o opozitie neta si clara. Eu voi pleda la congres ca PNL sa-si asume rolul pe care i l-a dat votul din noiembrie. Electoratul ne-a trimis in opozitie, nu ne-a vrut la guvernare! Nu putem invinge vointa populara doar prin jocuri de culise, asa cum s-a intimplat in ultima perioada. RADU PREDA Coltu' lu' Irina PRM cere piscina in parlament Sala de fitness si piscina la Clubul Parlamentarilor si prezenta obligatorie pentru fiecare deputat, o data pe saptamina, timp de doua ore. Acesta este proiectul deputatului PRM Codrin Stefanescu, care va fi prezentat conducerii Camerei Deputatilor. "Ideea mi-a venit de la o discutie intre tinerii parlamentari ai PRM, pentru a-i ajuta pe colegii mai in virsta sa mai dea din burta jos. Ca trebuie sa aiba si ei o imagine". Sala de fitness si piscina, in cazul in care proiectul s-ar aproba, ar urma sa intre in functiune in sase luni. ( T.G. ) Bref Un comandant de aeronava a salvat 3.000 de dolari din bugetul lui Geoana Reprezentantii aeroportului din Tirana au cerut o taxa de stationare de 3.000 de dolari pentru avionul cu care a calatorit Mircea Geoana, ministrul roman al afacerilor externe si presedinte in exercitiu al OSCE. In timp ce Geoana participa, in cursul serii, la ultimele intilniri din program, reprezentantii aeroportului au contactat echipajul, solicitind plata unei taxe de stationare de 3.000 de dolari. Aeronava se afla pe pista aeroportului, asteptind sa preia delegatia pentru a o transporta inapoi la Bucuresti. Dupa ce a explicat, fara succes, ca delegatiile oficiale nu platesc asemenea taxe, comandantul aeronavei a fost nevoit sa "negocieze" suma respectiva, ajungind la 1.200 de dolari. In cele din urma, fara prea multe explicatii, reprezentantii aeroportului au renuntat la bani, o posibila cauza a acestui incident fiind faptul ca la aeroportul din Tirana se schimbase "tura", iar angajatii veniti la lucru nu ar fi stiut ca este vorba despre o delegatie oficiala. Incidentul s-a incheiat inainte ca delegatia oficiala sa ajunga la aeroport pentru a decola spre Bucuresti. ( M.F. ) Rindurile ApR se subtiaza pe zi ce trece Membrii marcanti ai conducerii organizatiei judetene a ApR Gorj, cit si intreaga conducere municipala au demisionat luni seara trecind la PDSR. Secretarul general al filialei, Sabin Popescu, a declarat ca motivul plecarii in masa a membrilor ApR este adoptarea rezolutiei social-liberale. Si in Prahova, organizatia locala a partidului condus de Teodor Melescanu s-a micsorat ingrijorator, pentru ca demisiile se tin lant. Cele mai importante retrageri sint cele ale viceprimarului Nicolae Oprea (fostul presedinte al ApR Ploiesti) si a lui Gabriel Hornoiu (vicepresedinte al Consiliului Judetean Prahova). Alaturi de ei, primarii din 23 de localitati cistigate de ApR la alegerile locale si aproape 100 de consilieri locali au trecut ori s-au intors in PDSR. ( C.T., V.S. ) Funar a fost amendat Primarul municipiului Cluj-Napoca a fost amendat cu suma de 40 de milioane de lei deoarece nu a respectat normele de stat in constructii. In zilele de 12 si 13 februarie a.c., o echipa de inspectori de la Inspectia de Stat in Constructii i-a aplicat primarului Funar doua amenzi de cite 20 de milioane de lei pentru montarea ilegala a doua panouri pe care sint inscrise trei articole din Constiutia Romaniei, vizind limba romana, limba oficiala a tarii, si respectarea drepturilor si indatoririlor fundamentale ale cetatenilor. Intr-un comunicat, Gheorghe Funar sustine ca panourile au fost realizate si amplasate in baza autorizatiei de constructie nr. 118 emisa in 09.02.2001. Primarul municipiului Cluj-Napoca, Gheorghe Funar, incalca legea prin actiunile sale, a declarat ieri ministrul administratiei publice, Octav Cozmanca. "Domnul Funar este si primar, este si Consiliul Local, miine-poimiine e si Dumnezeu pe pamint", a comentat ministrul administratiei publice aceasta situatie. El spera ca problemele vor fi rezolvate pe cale amiabila si ca atare i-a cerut prefectului de Cluj sa aiba o discutie lamuritoare cu Funar. ( M.S. ) [17][pl.dll?rid=expresro] 