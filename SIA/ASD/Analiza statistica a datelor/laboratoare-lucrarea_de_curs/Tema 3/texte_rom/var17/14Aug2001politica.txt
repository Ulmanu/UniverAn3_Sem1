 Pe Siret in jos, pe un mal frumos, Podul Hrebenciuc Din aceasta luna, podul peste riul Siret, care leaga localitatile sucevene Siminicea si Hintesti, se numeste, simplu, "Podul Hrebenciuc". Aceasta denumire a fost aprobata in cadrul unei sedinte a Consiliului Local, la initiativa primarului Gheorghe Halita (PSD). Acesta din urma ne-a explicat ieri: "Pina in 1992-1993 exista pe acest loc un pod de lemn, construit dupa razboi. Nu trebuie sa ne ascundem dupa degete, datorita domnului Hrebenciuc s-a construit acest pod nou si tot datorita dumnealui s-a introdus si gaz in comuna". Desi podul a fost receptionat in anul 1995, numele de "Hrebenciuc" l-a primit abia in aceasta luna. Primarul a tinut sa ne asigure ca podul a fost numit astfel "la rugamintea oamenilor". Contactat telefonic, Viorel Hrebenciuc s-a amuzat de faptul ca podul peste Siret ii poarta numele. "E o aiureala", a spus Hrebenciuc. El a remarcat ca podul este foarte important in acea zona si si-a amintit ca i se spunea oricum asa, deoarece constructia a inceput cind deputatul facea parte din guvernul PDSR condus de Nicolae Vacaroiu. TIBERIU AVRAM Ion Iliescu incurca institutiile Cererea de gratiere a lui Miron Cozma se afla pe masa Rodicai Stanoiu Declaratia prin care Ion Iliescu a anuntat trimiterea cererii de gratiere a lui Miron Cozma la Consiliul Superior al Magistraturii (CSM), imbina tehnica "tragerii de timp" cu pasarea gainii moarte in curtea vecinului. De la inceput, trebuie aratat ca, in privinta gratierilor, CSM nu are nici un fel de atributii legale. Cimpul de activitate al acestei institutii se limiteaza doar la domeniul avansarilor sau retrogradarilor din functie a unor magistrati, precum si la analiza abaterilor disciplinare comise in aparatulJustitiei. Procedura de obtinere a unei gratieri individuale este deosebit de laborioasa si cuprinde un circuit din care CSM nu face parte. Legislatia in vigoare prevede ca, o cerere de gratiere individuala poate fi inaintata presedintelui atit de catre condamnat sau de familia acestuia, cit si de anumite organizatii obstesti in care acesta este angrenat. In cazul lui Miron Cozma, sindicatele miniere au anuntat, cu citeva luni in urma, ca ar fi strins peste o suta de mii de semnaturi in favoarea gratierii liderului lor. Conform procedurilor in vigoare, analiza cererii de gratiere si a observatiilor referitoare la natura pedepsei, starea medicala sau familiala a condamnatului, precum si a implicatiilor care decurg din punerea in libertate se face la Departamentul Juridic al Ministerului de Justitie, in cadrul Serviciului Gratieri. Toate aceste date sint concretizate intr-un referat care este trimis la Departamentul Juridic al Presedintiei. La rindul sau, acest departament isi formeaza propriile sale concluzii pe care le prezinta presedintelui. In baza prerogativelor care ii sint conferite de art. 94 lit. d. din Constitutia Romaniei, cel care decide in final gratierea sau respingerea cererii de gratiere este presedintele Republicii. Legea este clara: chiar trimisa pe caile intortocheate ale justitiei, decizia de gratiere a lui Miron Cozma ii va apartine, in final, tot lui Ion Iliescu. VASILE SURCEL Seful Compartimentului Autoritati cu Profil Juridic, din cadrul Departamentului Constitutional-Legislativ al Administratiei Prezidentiale, Serban Nicolae, ne-a declarat ieri ca cererea de gratiere pentru Miron Cozma a fost facuta de presedintele PRM, Corneliu Vadim Tudor, si nu de cel condamnat. "E de remarcat ca cererea a fost formulata de domnul Corneliu Vadim Tudor si, fiind vorba despre gratiere individuala, ea trebuie formulata de el insusi, de sotie, de anumite rude ale sale sau de avocat", a afirmat Serban Nicolae. Totusi, el a precizat ca cererea nu se respinge "neaparat" din acest motiv. In plus, Serban Nicolae si-a amintit ca Miron Cozma a facut o cerere de gratiere in 1999, care probabil ca a fost respinsa din moment ce nu a existat o gratiere. Legea nu limiteaza insa numarul de cereri. In acest moment, cererea se afla trimisa in lucru la Ministerul Justitiei, care trebuie sa o avizeze, si la Departamentul Legislativ al Administratiei Prezidentiale, care asteapta avizul ministerului, a mai spus Serban Nicolae. Valeriu Stoica: "Consiliul Superior al Magistraturii nu are nici un fel de atributii" Presedintele PNL si fost ministru al justitiei, Valeriu Stoica, considera ca daca Ion Iliescu il gratiaza pe Miron Cozma, acesta face dovada solidaritatii cu mineriadele. Stoica a subliniat ca, potrivit Constitutiei, gratierea individuala este atributul exclusiv al sefului statului. "Am aflat ca presedintele a cerut avizul Consiliului Superior al Magistraturii. Este cel putin o dovada de necunoastere a Constitutiei, si ma asteptam ca presedintele Romaniei sa fi citit Constitutia. In materia gratierii personale, Consiliul Superior al Magistraturii nu are nici un fel de atributii", a afirmat Valeriu Stoica. El a precizat ca un aviz se cere din partea Ministerului Justitiei. "Responsabilitatea ultima revine sefului statului", a declarat liderul liberal, de aceea Ion Iliescu "nu se poate ascunde" in spatele altor institutii si trebuie sa aiba "curajul si barbatia" sa isi asume raspunderea. PRM crede ca Iliescu se poate consulta cu oricine Corneliu Ciontu, prim-vicepresedintele PRM, considera ca Ion Iliescu "are dreptul" de a se consulta pe marginea gratierii cu Consiliul Superior al Magistraturii, "chiar cu ministrul justitiei sau cu cel de interne", insa "in final decizia ii apartine". Ciontu considera ca asa cum s-a cerut rejudecarea condamnatilor Chitac si Stanculescu, asa trebuie sa se faca si in cazul lui Cozma. "Sper sa se realizeze ca este prea mult sa primeasca 18 ani de inchisoare", a declarat liderul PRM. PD se opune gratierii Presedintele PD, Traian Basescu, s-a declarat ieri impotriva eliberarii lui Miron Cozma, calificind o eventuala gratiere drept un act antisocial. Basescu considera ca Ion Iliescu a facut "un test public" atunci cind a anuntat ca pentru gratierea lui Cozma a cerut avizul unei institutii "care nu are nici o legatura cu dreptul presedintelui de a gratia". Rezolvarea problemelor din Valea Jiului, spune liderul PD, nu are nici o legatura cu eliberarea lui Cozma. UDMR nu vede stringenta problemei Nici UDMR nu este de acord cu gratierea, presedintele Uniunii, Marko Bela, declarind ieri ca gratierea lui Cozma nu este "cea mai stringenta problema a justitiei". El considera ca cei care i-au incitat pe mineri la violenta trebuie sa fie pedepsiti. "Daca presedintelui Iliescu ii parvine o astfel de cerere, in mod obligatoriu trebuie sa initieze consultari", a declarat liderul UDMR. Victimele mineriadelor s-au inflamat cel mai rau: "Iliescu va avea soarta lui Milosevici" Asociatia Victimelor Mineriadelor 1990-1991 este cea mai vehementa impotriva gratierii. Intr-un comunicat semnat de presedintele asociatiei, Viorel Ene, se arata ca in continuare "victimele mineriadelor cer sa se faca dreptate". Ene aminteste ca Ion Iliescu "a chemat minerii in iunie 1990", motiv pentru care se face raspunzator de victimele si "arestarile ilegale" de atunci. "Orice actiune va intreprinde, il asiguram ca va avea soarta tovarasului Milosevici", se incheie comunicatul, referindu-se la decizia lui Ion Iliescu. LUCIAN PURCAREANU Ciorbea si Marga se lupta pe ruinele PNTCD "Exista riscul scoaterii PNTCD in afara legii, iar raspunderea morala, politica si juridica ii revine lui Victor Ciorbea, care a declansat criza din PNTCD". Acesta a fost semnalul de alarma tras ieri de Vasile Lupu in fata Comitetului de organizare al Congresului "aripii Marga - Chirita - Lupu". Comitet care s-a desfasurat in paralel cu cel al "aripii Ciorbea". Si unii, si altii au continuat sa-si arunce acuze, reusind sa mai puna o piatra pe mormintul partidului care, in 1996, intra la guvernare si in 2000 iesea din parlament. Si unii, si altii s-au batut ieri cu pumnii in piept, spunind ca vor renasterea PNTCD. Astazi va avea loc Congresul "aripii Ciorbea", un alt prilej de a-i infiera pe cei din "aripa Marga - Chirita - Lupu". Ceea ce se va intimpla la acest Congres nu mai este o surpriza pentru nimeni, mai ales ca Victor Ciorbea nu are contracandidat pentru presedintia PNTCD. El va fi ales presedinte, Dudu Ionescu va fi ales secretar general, se va desfiinta functia de prim-vicepresedinte si se vor alege cei 27 de membri ai Biroului National de Conducere. De partea cealalta, "aripa Marga - Chirita - Lupu" isi va tine congresul vineri, simbata si duminica. Andrei Marga incearca inca o data Presedintele demisionar Andrei Marga nici macar nu a participat ieri la Comitetul de organizare al Congresului aripii al carui lider este. Ca un adevarat "guru", Marga a transmis un mesaj filozofico-academic, care se dorea a fi pledoarie pentru un nou partid. "In prima linie am in vedere a regindi structurarea politica existenta a curentului reformator si a accepta organizarea unui partid al reformatorilor", si-a anuntat intentiile Marga. Vasile Lupu: "Adeptii lui Ciorbea sint frustrati" Vasile Lupu l-a acuzat pe Ciorbea si pe cei care i s-au alaturat de "abuz", "sfidare", "incalcarea statutului" si de scoaterea PNTCD "in afara istoriei". Lupu i-a denumit pe adeptii lui Ciorbea "frustrati si refulati fara nici o sansa in viata politica". Patetic, teatral, Calin Catalin Chirita l-a completat pe Lupu si a tinut ieri un discurs lacrimogen, dorind sa arate ca cei care l-au urmat pe Marga sint victime ale lui Victor Ciorbea. "Nu mostenirea dezastruoasa a PDSR, nu coalitia cu PD, UDMR si PNL ne-au aruncat in afara parlamentului, ci noi insine, prin greselile noastre () nici unul dintre acestia (n.r. - PNL, PD si UDMR) nu are galeria de figuri celebre compromise ca imagine, pe care a avut-o PNTCD si de care "aripa Ciorbea" continua sa tina cu dintii", a declarat Calin Catalin Chirita. Ciorbea a facut un nou statut Functia de prim-vicepresedinte nu va mai exista in PNTCD, al doilea om in partid dupa presedinte urmind sa fie secretarul general. Biroul National de Conducere va avea 27 de membri, iar Delegatia Permanenta va fi formata din 75 de membri. Acestea sint deciziile luate ieri de Comitetul National de Conducere al PNTCD-"aripa Ciorbea", comitet care a modificat statutul partidului. De asemenea, comitetul a respins toate cele sapte contestatii facute de cei exclusi din partid sau de cei care au plecat, adica "aripa Marga". Desi Marga, Chirita si Lupu sustin sus si tare ca nu recunosc actuala conducere a PNTCD, o scrisoare a acestei grupari atesta contrariul. Scrisoarea cu pricina, trimisa lui Ciorbea, este adresata "Comitetului National de Conducere al PNTCD, in atentia dl Victor Ciorbea, presedinte". Lucru care, in ciuda continutului acuzator al epistolei, l-a facut pe Victor Ciorbea sa exulte de bucurie: "Disidentii, in naivitatea lor, au recunoscut autoritatea comitetului, iar pe mine m-au numit presedinte. Asta demonstreaza ca nu exista decit un singur congres pentru ca nu exista decit un singur PNTCD". Scrisoarea, in care Ciorbea este acuzat ca "a scos din istorie PNTCD", nu este semnata de Andrei Marga. "Trio-ul DO-RE-MI" Ironic, Dudu Ionescu, cel care va deveni secretar general al PNTCD", "a botezat" gruparea reprezentata de Andrei Marga, Vasile Lupu si Catalin Chirita ca fiind "trio-ul DO-RE-MI". Dudu Ionescu este convins ca "daca Victor Ciorbea nu va fi plecat din PNTCD. in acest moment ar fi fost deja presedinte, ales inca din ianuarie". Cit despre "aripa Marga", Dudu Ionescu o considera in afara PNTCD: "Intrunirea de simbata (n.r. - congresul "aripii Marga") e una politic care demonstreaza ca in Romania exista libertatea intrunirilor. O fac in afara PNTCD". Fostul presedinte al PNTCD, Ion Diaconescu, acum presedinte de onoare, a uitat cind il critica pe Victor Ciorbea, ieri declarind ca "retragerea lui Victor Ciorbea din PNTCD a fost o greseala". Diaconescu a declarat ieri ca lui Marga si adeptilor sai nu le ramine altceva de facut decit "un alt partid, dar nu va fi PNTCD". TEODORA GEORGESCU Nou termen de revendicare a caselor nationalizate Persoanele care nu si-au depus inca cererile de revendicare a caselor nationalizate mai au timp pina in luna noiembrie sa-si pregateasca dosarele. Aceasta intrucit ordonanta de urgenta privind prelungirea cu trei luni a termenului de depunere a cererilor de revendicare a fost publicata, ieri, in Monitorul Oficial si inaintata spre aprobare parlamentului, intrind astfel in vigoare. Potrivit acestei ordonante, ziua-limita de depunere a dosarelor (care conform Legii 10/2001 este astazi) se amina pina in data de 14 noiembrie. Camera Deputatilor a fost convocata in sesiune extraordinara luni, 27 august, pentru a dezbate aceasta Ordonanta. (I.A.) [13][pl.dll?rid=expresro] 