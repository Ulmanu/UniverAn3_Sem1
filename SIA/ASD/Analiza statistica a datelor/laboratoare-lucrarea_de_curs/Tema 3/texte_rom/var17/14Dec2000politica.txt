 [hint1.gif] [5]Corneliu Vadim Tudor nu pupa vicepresedintia Senatului! [hint1.gif] [6]Deputatul Viorel Coifan a prins un coleg care pleca cu haina sa de piele [hint1.gif] [7]Eugen Istodor, ziarist la Academia Catavencu: I-am luat interviu Irinei Loghin imediat dupa anuntarea rezultatelor [hint1.gif] [8]Cumnatul lui Constantinescu a abandonat functia de prefect al Argesului [hint1.gif] [9]Cristina Trepcea ii sufleca minecile lui Nastase [hint1.gif] [10]Adrian Vilau, secretar de stat la MApN [hint1.gif] [11]Cu basca in mina, la PDSR [hint1.gif] [12]Paul Pacuraru "a jucat perinita" cu Leonard Cazan [hint1.gif] [13]Intilnire de gradul trei la Ministerul Justitiei [hint1.gif] [14]Marko Bela cere sase comisii in Camera Deputatilor [hint1.gif] [15]Simona Marinescu, arma secreta a PD [hint1.gif] [16]Bref Gura bate functia Corneliu Vadim Tudor nu pupa vicepresedintia Senatului! Senatorii PDSR nu vor vota favorabil propunerea lui Corneliu Vadim Tudor pentru functia de vicepresedinte al Senatului, ne-au declarat ieri surse din grupul parlamentar al PDSR. Fiind a doua forta parlamentara, Partidul Romania Mare are dreptul la una dintre cele patru functii de vicepresedinte al Senatului pentru toata durata legislaturii 2000-2004. Grupul PRM din Senat l-a propus pentru postul de vicepresedinte pe Corneliu Vadim Tudor, cu toate ca acesta a fost ales si lider de grup parlamentar. Ca sa si obtina vicepresedintia Senatului, liderul PRM trebuie sa primeasca votul majoritatii senatorilor, adica jumatate plus unu din numarul total de mandate. Cum in noua legislatura sint alesi 140 de senatori, majoritatea este reprezentata prin 71 de voturi. Cei 65 de senatori PDSR erau singurii care ar fi putut sustine, contra-serviciu, propunerea PRM, dar acestia nu-i vor da satisfactie lui Vadim Tudor la votul de luni. PRM are 37 de senatori si nu poate in nici un caz sa conteze pe voturile celor 12 senatori UDMR, nici pe cele 13 ale senatorilor liberali si nici pe celelalte 13 ale democratilor. Conform regulamentului Senatului, grupul parlamentar care are dreptul la o functie de vicepresedinte poate propune doar de doua ori aceeasi persoana, la al treilea scrutin fiind nevoiti sa schimbe nominalizarea. Functia de vicepresedinte al Senatului nu are o importanta deosebita decit pentru propriile orgolii ale celor ce doresc demnitatea respectiva. Din punctul de vedere al informatiilor, vicepresedintele Senatului nu este mai presus decit un simplu sef de grup parlamentar, singura deosebire fiind linia telefonica speciala cu toti prefectii din tara. Atit liderul de grup, cit si vicepresedintele Senatului au un fir scurt cu executivul, iar la informatiile netransmisibile ale serviciilor secrete nu are acces decit presedintele Senatului. Ceea ce ar putea gidila orgoliile unuia ca Vadim Tudor ar putea fi insa dreptul pe care il are vicepresedintele Senatului la o garda de corp din partea SPP si la o masina de lux Volkswagen Passat. Nu se compara, asadar, cu un Espero sau chiar cu o Dacia, la care au dreptul liderii de grup parlamentar sau simplii senatori. Vicepresedintele Senatului mai primeste in subordine si citeva comisii permanente la ale caror sedinte are dreptul sa participe si chiar sa intervina. NARCISA IORGA Dupa prima zi petrecuta in parlament, Deputatul Viorel Coifan a prins un coleg care pleca cu haina sa de piele Primul contact cu Parlamentul Romaniei a insemnat pentru proaspatul deputat PNL de Timis o adevarata surpriza. Dupa o sedinta fara probleme, Viorel Coifan a constatat ca nu mai are cu ce sa se imbrace, deoarece eleganta haina din piele cu care venise de la Timisoara disparuse de la garderoba. Resemnat, Coifan s-a indreptat spre lift, unde a observat un barbat solid imbracat cu o haina din piele identica cu a lui si cu o alta pe brat. Intre cei doi parlamentari a inceput o discutie civilizata, care s-a finalizat cu rezolvarea problemei. "I-am zis: dom'le, nu-i haina ta", povesteste Coifan, despre intimplarea din parlament. "Nu te supara, dar poate ai gresit. Sa vad daca am cheile in buzunar", i-a spus Viorel Coifan noului sau coleg. "Era a mea si am avut bafta, ca daca nu stateam la lift...", a mai spus deputatul PNL care era sa ramina fara haina. Viorel Coifan afirma ca nu stie cum il cheama pe deputatul "stringaret", dar "dupa fata era peremist, mic de stat, dar lat". Deputatul PNL de Timis a inghitit cu greu varianta confuziei. "Cum dracu' sa greseasca, era cu haina mea pe el si pe-a lui o tinea pe mina", s-a mirat Viorel Coifan. TUDOR FLUERAS Coltu' lu' Irina Eugen Istodor, ziarist la Academia Catavencu: "I-am luat interviu Irinei Loghin imediat dupa anuntarea rezultatelor" Invitata in cadrul unei emisiuni televizate, cunoscuta solista de muzica populara, actual deputat PRM, Irina Loghin a declarat ca celebrul interviu aparut in revista "Academia Catavencu" nu a avut loc. In interviul respectiv, Irina Loghin declara, printre altele, ca, daca a furat, "Rasdaq ar trebui arestat". Ea a mai spus ca a luat legatura cu avocatul sau, iar cei vinovati vor raspunde "in fata legii". Pentru a repune adevarul in drepturi, l-am contactat pe jurnalistul Eugen Istodor, sub semnatura caruia a aparut celebrul interviu. El ne-a declarat urmatoarele: "Am luat interviul imediat dupa anuntarea rezultatelor cu care PRM a intrat in parlament. Am un mare respect pentru activitatea din domeniul de cintareata de muzica populara a doamnei Irina Loghin si un deosebit respect pentru cariera ei de viitor politician. Vreau sa-i multumesc lui Tuca pentru ca a pus aceeasi intrebare ca si mine, iar el a obtinut raspunsul «Acum stiu ce e Rasdaq». Eu consider ca raspunsul se constituie intr-o proba clara ca interviul a avut loc". ( D.V. ) Ca sa scape de rusinea de a fi schimbat de PDSR, Cumnatul lui Constantinescu a abandonat functia de prefect al Argesului Cumnatul presedintelui Emil Constantinescu, Marin Toader, a abandonat ieri functia de prefect al judetului Arges. Toader si-a depus demisia direct la ministrul functiei publice, Vlad Rosca, fara sa anunte vreunul din colaboratorii sai politici apropiati. Presedintele PNTCD, Ion Diaconescu, a condamnat decizia lui Marin Toader. El a catalogat-o drept fara rost, adaugind ca prefectul trebuia sa-si duca mandatul pina la capat. Toader a declarat, la rindu-i, ca n-a suportat gindul ca va fi schimbat de PDSR si ca s-a intors la vechea sa functie, aceea de director al FPS Arges. Presedintele PDSR Arges, Filip Georgescu, a declarat ieri ca gestul prefectului de a da bir cu fugitii i se pare unul necinstit si ca acesta se insala amarnic daca se iluzioneaza ca va ramine director la FPS. Pina la numirea noului prefect, atributiile au fost preluate de subprefectul Ovidiu Marinescu. GABRIEL MARICA Cristina Trepcea ii sufleca minecile lui Nastase Fost reporter al Pro Tv, Cristina Trepcea se va ocupa cu imaginea premierului si de relatia cu presa. "Nu trebuie sa existe senzatia unei usi inchise in care sint aruncate sageti ce cad pe jos. Adrian Nastase trebuie perceput asa cum este, ca un tip care si-a suflecat minecile si s-a apucat de treaba inca din momentul in care a fost desemnat de catre PDSR pentru aceasta functie", a precizat Cristina Trepcea. ( T.G. ) "Aviatorii" politici capata oscioare de ros Adrian Vilau, secretar de stat la MApN Premierul desemnat de PDSR, Adrian Nastase, a cerut modificarea organigramelor ministeriale, astfel incit acestea sa cuprinda un post de secretar de stat pentru relatia cu parlamentul, sindicatele si patronatele si unul cu probleme de Integrare in UE. Acesti secretari de stat vor fi coordonati si de conducerile ministerelor integrarii si al Relatiei cu parlamentul. Nastase a declarat ieri ca PDSR a stabilit, in proportie de 50 la suta, propunerile pentru viitorii secretari de stat. Potrivit viitorului secretar general al guvernului, Serban Mihailescu, propunerile de secretari de stat la MAE sint Cristian Niculescu si Mihnea Motoc - pentru probleme multilaterale, la Ministerul Justitiei - Dan Trifoi, actual director in acest minister, la Ministerul Integrarii - Aurel Ciobanu Dordea, actualul negociator-sef cu UE, Andrei Popescu (de la Consiliul Legislativ) si Gheorghe Plesa, secretar general la PDSR. La Ministerul Muncii si Solidaritatii Sociale va fi secretar de stat Ion Giurascu, la Tineret si Sport - Nicolae Marasescu si Mario Ruse de la PDSR, la MApN este nominalizat Adrian Vilau ca secretar de stat pentru relatia cu parlamentul, iar la transporturi - Sorin Bota (PDSR), Tudor Florescu, Ileana Tureanu, Ion Stelar. Secretarii de stat la Ministerul Industriei ar putea fi Nicolae Budulan (PDSR), Romulus Moucha, Mihai Berinde, iar la Ministerul Sanatatii: Ciobanel Mihai (actual consilier PDSR), Cezar Macarie si Mircea Beuran. In cadrul Ministerului Educatiei si Cercetarii va exista si un ministru delegat pe probleme de de cercetare, care va fi Constantin Valeca, deputat PDSR. Viitorul guvern nu va avea functii de ministru de stat. ( M.F. ) Cu basca in mina, la PDSR Pina la Conventia Nationala, conducerea interimara a ApR va deschide "linii de dialog" cu toate partidele, chiar si cu cele neparlamentare. Primul contact a fost cu PUNR. Surse din cadrul ApR ne-au declarat ca Melescanu se gindeste la o strategie pentru a stabili un dialog permanent cu PDSR. Melescanu vrea sa ofere programul ApR, "care in multe puncte coincide cu cel al PDSR", pentru a fi pus in practica de guvernul Nastase. Echipa de negociatori ApR este formata din Teodor Melescanu, Gheorghe Tinca, Vladimir Pasti, Viorel Catarama si Andra Risnoveanu. ( T.G. ) PDSR si PNL darima bariera putere-opozitie Paul Pacuraru "a jucat perinita" cu Leonard Cazan PDSR si PNL au hotarit, dupa intilnirea de ieri, constituirea unei comisii speciale parlamentare pentru revizuirea Constitutiei, a legilor electorale si a Legii partidelor, precum si a Regulamentelor celor doua Camere ale parlamentului, a declarat ieri vicepresedintele liberal Paul Pacuraru. Comisia va functiona in perioada februarie-decembrie 2001. Pacuraru a precizat ca, in cadrul intilnirii pe care a avut-o cu Leonard Cazan, propus ca ministru al dezvoltarii si planificarii, s-a cazut de acord ca PDSR sa includa, in viitorul program de guvernare, "foarte buna parte din prioritatile nominalizate" de PNL. Potrivit liderului liberal, reprezentantii celor doua partide au convenit ca rata inflatiei sa nu fie mai mare de 25 la suta, continuarea privatizarii fostelor IAS-uri, a BCR si a Bancii Agricole, finalizarea Legii restituirii imobilelor nationalizate (in varianta negociata de Senat in legislatura trecuta), precum si continuarea programului PSAL. In ce priveste ultimul punct, reprezentantii PDSR si PNL au analizat problemele legate de privatizarea celor 64 de intreprinderi mari. Potrivit lui Pacuraru, PNL sustine ca deficitul bugetar pe anul viitor sa fie "in jurul a trei la suta", insa, in cadrul discutiilor cu PDSR, reprezentantii acestui partid au pledat pentru un deficit bugetar de "pina in patru la suta". Surse apropiate negocierilor ne-au declarat ca s-a convenit ca, deocamdata, CEC si EXIMBANK sa nu fie privatizate. Aceleasi surse spun ca, in ceea ce priveste reducerea arieratelor, reprezentantii PDSR au declarat ca acest lucru urmeaza sa fie facut printr-un program al Ministerului Finantelor. Un alt punct al negocierilor il reprezinta aplicarea Legii pensiilor de la 1 aprilie 2001, "privatizarea utilitatilor si a monopolurilor de stat", continuarea reformei fiscale, precum si transparenta privatizarilor. Sursele citate sustin ca PDSR pregateste, in scopul unei mai mari transparente a privatizarilor, un "Cod de afaceri al investitorului strain". Paul Pacuraru a mai precizat ca PDSR "va negocia un nou acord stand-by cu FMI". Potrivit declaratiilor sale, reprezentantii celor doua partide urmeaza sa mai aiba vineri o intilnire pentru a se face "o selectie a punctajelor si prioritatilor". Pacuraru a mai spus ca PDSR s-a angajat sa prezinte programul de guvernare la sfirsitul acestei saptamini, votul de investitura al guvernului urmind sa aiba loc in ultima decada a lunii decembrie. "Singurul lucru pe care PNL il poate oferi este votul la investitura cabinetului Nastase", a conchis liderul liberal. MADALINA SISU Intilnire de gradul trei la Ministerul Justitiei Prim-vicepresedintele PNL, Valeriu Stoica, ne-a confirmat ca luni, 18 decembrie, urmeaza sa se intilneasca cu succesorul sau la cirma Ministerului Justitiei, Rodica Stanoiu (PDSR). Intre punctele considerate obligatorii de catre PNL si, dupa cum a precizat Stoica, "agreate de toata lumea", se afla proiectul de lege privind finantarea partidelor politice, diferentierea atributiilor celor doua Camere ale Parlamentului, regimul privind imunitatea parlamentara, introducerea scrutinului de vot uninominal pentru Senat si mixt pentru Camera Deputatilor. Stoica a admis ca in discutie pot ramine numai "chestiuni tehnice", referitoare la "nuante pe textele" privind integrarea euro-atlantica. CRISTINA SOFRONIE Marko Bela cere sase comisii in Camera Deputatilor Alcatuirea comisiilor permanente ale Camerei Deputatilor si discutiile de astazi pe aceasta tema intre PDSR si UDMR se anunta furtunoase. Si aceasta deoarece Uniunea lui Marko Bela si-a propus sa convinga noul partid de guvernamint sa primeasca conducerea a cel putin cinci comisii: de administratie publica, de invatamint, a drepturilor omului, cea de cultura si cea de buget-finante. Asta pe linga cea de sanatate pe care au pastorit-o pina acum. Surse din cadrul Uniunii ne-au marturisit insa ca sint putine sanse ca PDSR sa cedeze dorintelor UDMR, mai ales in ceea ce priveste Comisia de buget-finante, una dintre cele mai importante comisii permanente ale parlamentului. Cit despre reprezentantul UDMR in Biroul Permanent al Camerei, acesta va fi Laszlo Borbely, care va ocupa scaunul de secretar. TEODORA GEORGESCU Simona Marinescu, arma secreta a PD Senatorul Simona Marinescu a obtinut pentru PD tot ce isi dorea formatiunea lui Petre Roman, adica presedintia Comisiei pentru munca si protectie sociala (si pe care cel mai probabil o va ocupa), vicepresedintia Comisiei economice (pentru Viorel Pana) si un post de secretar in Comisia pentru administratie publica. Noul senator democrat a facut furori la negocieri, fiind singura reprezentanta a sexului slab printre reprezentantii grupurilor parlamentare, asa incit nu i s-a putut refuza nimic, cu atit mai mult cu cit este si cea mai tinara din Senat. PDSR a renuntat pina si la sefia Comisiei pentru munca si protectie sociala, la care tinea mortis, special pentru fostul ministru pedeserist Dan Mircea Popescu. Simona Marinescu se bucura de simpatia senatorilor inca de cind venea in parlament in calitate de secretar de stat pentru sustinerea diverselor acte normative ale Ministerului Muncii si Protectiei Sociale. La antipod s-a aflat fostul democrat, acum senator liberal, Radu F. Alexandru care, desi prezent la negocieri, n-a reusit sa obtina pentru sine presedintia Comisiei pentru cultura. Surse senatoriale ne-au declarat insa ca liberalii au "lucrat" prin spatele lui Radu F. Alexandru sa obtina presedintia Comisiei pentru invatamint, ceva mai importanta decit cea pentru cultura. Fapt ce s-a si intimplat, la sefia Comisiei pentru cultura urmind sa fie propus Adrian Paunescu (PDSR). UDMR a obtinut si ea ce si-a dorit, anume presedintia Comisiei pentru administratie publica locala si un post de secretar la Comisia de agricultura pentru Peter Ekstein. NARCISA IORGA Bref Elena Sporea intra in Senat In cadrul unei sedinte desfasurate la Centrul Cultural "Ionel Perlea" din Slobozia, pedeseristii si-au impartit ieri roadele victoriei in alegeri. Membri mai vechi si mai noi ai partidului au negociat diverse posturi in administratia locala, in functie de vechimea in partid si contributia la campania electorala. S-a discutat, de asemenea, si despre viitorii sefi ai Parchetului si politiei, fara sa se ajunga la un consens. La finalul discutiilor s-a stabilit cu certitudine ca primii candidati de pe listele de la Camera Deputatilor si Senat, respectiv Marian Balan si Gheorghe Savu, vor ceda locurile din parlament urmatorilor pe liste. Balan va ocupa functia de prefect, iar Gheorghe Savu isi va pastra functia de presedinte al Consiliului Judetean Ialomita, pe care o detine in prezent. Principala beneficiara a acestei manevre este lidera "Agrostar" Elena Sporea, care ii va lua locul in Senat presedintelui PDSR Ialomita, Gheorghe Savu. ( M.E. ) Politicienii vor fi razuiti de pe stilpii din Iasi "Recomandarea mea este ca partidele politice, ale caror portrete si materiale electorale sint pe stilpi si pe pereti, sa participe la degajarea si curatirea acestora din locurile in care au fost expuse. Vom face o sedinta cu responsabilii de partide si sa facem un plan de actiune pentru curatirea orasului Iasi. Ma indoiesc ca partidele politice vor fi reprezentate de oameni care sa aiba constiinta civica atit de ridicata incit sa ne ajute in curatirea municipiului. Noi facem aceasta incercare sa vedem daca, o data ce si-au vazut sacii in caruta, oamenii acestia isi mai aduc aminte de ieseni, de cei carora le-a solicitat votul", a declarat ieri primarul Iasiului. Problema este daca Simirad va chema la curatenie si acele formatiuni care nu au trecut pragul electoral si care au ramas, parafrazindu-l pe primar, "de caruta". ( C.D. ) Stolojan vrea inapoi "Doresc sa ma reintorc in sectorul privat", a declarat ieri Theodor Stolojan, motivindu-si renuntarea la mandatul de deputat. El a precizat ca este "deja" membru in doua consilii de administratie si ca intentioneaza sa se implice din nou in activitatea Grupului Tofan. "Voi fi onorat daca dinsii vor dori sa lucreze din nou cu mine", a spus Stolojan. El a afirmat ca nu doreste sa fie "un candidat de profesie la Presedintia Romaniei, asa cum sint unii", adaugind ca, pentru a fi convins sa candideze in 2004 pentru cea mai inalta functie in stat, vor trebui sa existe "argumente foarte serioase". Theodor Stolojan a mai spus ca va candida pentru o functie in PNL la Congresul care va avea loc la inceputul luni februarie 2001. Precizam ca, in urma cu doua saptamini, Valeriu Stoica a anuntat ca il sustine pe Theodor Stolojan pentru presedintia Consiliului National al PNL. ( M.S. ) Conducerea UDMR, in vizita la Budapesta Liderii UDMR Marko Bela, Laszlo Tokes si Csaba Takacs au dat ieri o fuga pina la Budapesta. Motivul? Discutiile din cadrul Conferintei Maghiare Permanente pe marginea proiectului de lege numit "Maghiarii din statele vecine". Initiativa intilnirii ii apartine chiar presedintelui UDMR, Marko Bela. ( T.G. ) SPP a numit un sef interimar al pazei lui Emil Constantinescu Noul sef al structurii Serviciului de Protectie si Paza (SPP) care se ocupa in mod direct de protejarea presedintelui Romaniei, atit a persoanei acestuia, a sediilor de lucru si a resedintelor sale, este colonelul Stefan Danalache. Ofiterul asigura interimatul conducerii Sectiunii 1, asa cum se numeste structura in cauza, fiind desemnat inlocuitor la comanda al comandantului acesteia, colonelul Calin Mirza, singurul care a platit cu capul agresarea, cu patru zile in urma, a presedintelui Romaniei, Emil Constantinescu, de catre timisoreanul Faur Isaia. ( C.O. ) Petre Roman se pregateste sa predea stafeta Seful diplomatiei romane, Petre Roman, a avut o intilnire cu ambasadorii straini acreditati la Bucuresti, prilej cu care a facut un scurt bilant al anului diplomatic care s-a scurs. Ministrul de externe a apreciat ca "pozitive" rezultatele summit-ului de la Nisa si modul in care s-a decis ca tarile sa fie reprezentate in institutiile europene. Roman a evidentiat si faptul ca tara noastra a semnat Planul de Aderare la Alianta Nord-Atlantica si ca viitorului ministru de externe ii va reveni anul viitor presedintia OSCE. Seful diplomatiei romane a dat asigurari ca, dupa cum Ion Iliescu a precizat in prima sa declaratie dupa anuntarea victoriei sale in turul doi al alegerilor prezidentiale, Romania "va continua sa fie un partener credibil" pentru Occident. ( I.A. ) Ioan Radu il contrazice pe Vadim Invitat in cadrul emisiunii "Marius Tuca Show", senatorul PRM Mihai Lupoi a declarat ca asupra viceprimarului Capitalei Ioan Radu se fac presiuni pentru a trece la PDSR, in caz contrar acestuia urmind sa i se ia functia pe care o detine in administratia publica locala. La scurt timp, in emisiune a intervenit telefonic Ioan Radu. El a sustinut ca afirmatiile presedintelui PRM, Corneliu Vadim Tudor, conform caruia viceprimarul PRM poate proba matrapazlicuri facute de "vice-primarii si primarii PDSR" sint false. Ioan Radu a tinut sa precizeze ca nu detine dovezile in masura sa ateste faptul ca viceprimarii Capitalei din partea PDSR, precum si primarii de sector, au savirsit fapte incriminate de seful sau de partid. ( M.S. ) PRM cere anularea turului doi Partidul Romania Mare a cerut anularea turului doi al alegerilor prezidentiale, care a avut loc in 10 decembrie. Cererea a fost depusa exact in ziua alegerilor, a declarat presedintele Curtii Constitutionale, Lucian Mihai. In aceasta situatie, Curtea Constitutionala se poate pronunta in doua moduri: fie admite cererea si anuleaza turul al doilea al alegerilor prezidentiale, fie respinge cererea si examineaza in continuare dosarele cu procesele-verbale privind rezultatele votului din cele 42 de circumscriptii electorale din tara, depuse de Biroul Electoral Central la Curtea Constitutionala, a declarat Lucian Mihai. In cazul in care instanta respinge cererea, Curtea Constitutionala va anunta candidatul cistigator la alegerile prezidentiale in cursul zilei de astazi. ( M.C. ) La Suceava reincepe pedeserizarea! Presedintele PDSR Suceava, proaspatul deputat Ioan Bancescu, a anuntat ieri, in presa locala, ca va schimba majoritatea directorilor de la institutiile publice din judet. Surprinzindu-si chiar propriii colegi de partid, Ioan Bancescu a prezentat in presa locala o serie de nume de sefi care vor fi inlocuiti pina la 31 ianuarie 2001. Primii vizati sint sefii Garzii Financiare, sefii de la Inspectoratul Judetean de Politie Suceava, sefii de la Inspectoratul de Cultura, Directia Agricola, Protectia Consumatorului, Inspectoratul Scolar, Directia Sanitar Veterinara etc. ( T.A. ) 