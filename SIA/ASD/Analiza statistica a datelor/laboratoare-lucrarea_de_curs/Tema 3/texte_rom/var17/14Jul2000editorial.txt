 Vara prostului gust ______________________________________________________________________ Vara, diminetile la ralanti ale celor care isi incalzeau ibricele dupa ora sapte erau intepate nervos de Teo si Mircea. Daca nu se ardeau pe buze cu o cafea sau cu un ceai, telespectatorii diminetilor trebuiau sa indure unul dintre cele mai grobiene spectacole din cite i-au fost date sa vada romanului. Si prestatia lui Romica Tociu si a lui Cornel Palade este de un prost gust fara egal. Nu poti sa le ceri mai mult. E risul grosolan al omului cu creier mic. Dar incercarile umoristice ale celor doi protagonisti de la Antena 1 nu aveau nici macar farmecul discret al prostiei cind se da in stamba. Doi ani am indurat sa-i vedem pe Teo si Mircea. La inceput au fost suportabili, pentru ca apoi sa decada intr-un penibil de neiertat. Diversi ziaristi au incercat sa le spuna ca suficienta lor agresiva nu face decit sa arate ce prapastie culturala si jurnalistica ascund. Geaba. Ca doua giste, cele doua caricaturi ale Antenei 1 se ratoiau la oricine era de alta parere. O obraznicie cum rareori ne-a fost dat sa vedem alterna cu zero inspiratie sau cu neam-prostia pe post de vitamina. Romanii care se mai jucau pe Internet si urmareau acest spectacol socant au dat destule semne de exasperare. Degeaba! Parca postul ar fi insistat cu incapatinare sa le ofere telespectatorilor in fiecare inceput de zi o portie de prost gust. E ca si cum, adormit, fiecare om era obligat sa se scoale, sa se vire cu capul in frigider si sa bea o gura de lapte stricat. Trezirea ar fi brusca! Gustul asta il lasa intilnirea matinala cu cei doi. Nu ma indoiesc citusi de putin ca Teo si Mircea au vrut sa faca emisiuni interesante. Ca au muncit din greu. E de remarcat harnicia lor, chit ca era demna de o cauza mai buna. Raminem insa cu regretul ca timp de doi ani am fost agresati de prostul lor gust si Antena 1 nici n-a clipit. Mai mult, sentimentul ca pe alocuri e vorba de o politica ne pune pe ginduri. Ce a fost Mihaela Radulescu (si este si acum, la PRO TV) altceva decit acelasi prost gust, dar ambalat strident pentru a fi vindut la scara nationala? Ce este "Vremea cu Oreste" decit prostul gust ridicat la rangul de criteriu profesional? Ca un popindau ginditor cu ochelari, Oreste bate cimpii despre orice, aratind ca un fel de Bula iesit de la beraria din colt. Ce e Tibanu', de la Prima TV, decit un amestec de Teo-Mircea si Oreste, dar cu si mai putini neuroni? Ai sentimentul ca pe alocuri, la posturile de televiziune se gindeste in cel mai cinic mod posibil. Producatorii vad telespectatorii ca pe o armata de prosti, fara gust, fara educatie, fara criterii estetice, fara bun simt. Si atunci cauta oameni care sa intrupeze cit mai natural aceasta imagine a lor despre public. Si astfel am ajuns in situatia de a avea parte de o minicompetitie TV. Cine poate duce prostul gust pina la limita in care sticla ecranului nu incepe sa plinga? Poate ca asa sint si vremurile, poata ca aceasta voluptate a mediocritatii le aduce unora audienta si bani. Dar intr-o buna zi tot se va sfirsi si va trebui sa reinceapa operatiunea dificila de cistigare a audientei pe baza de calitate. Succesul enorm inregistrat de bingo in toate televiziunile ne arata ca sintem in plina era a dispretului pentru telespectator. Si in politica, exact ca si la televiziune, cheia sta in a cobori mai jos decit adversarul tau, in a duce penibilul si ridicolul pina acolo unde nu ne imaginam ca este posibil. Parca am fi intrat in epoca in care oamenii se intrec in rau, in urit, in mizer, iar nu in valori, idei, performante. N-as vrea sa se inteleaga ca am pornit o campanie impotriva vreunui post sau a unei vedete. Fiecare televiziune se poate mindri si cu lucruri deosebite sau macar ingrijit "paginate". Tendinta pe care am semnalat-o a existat pina acum si continua sa fie inca vizibila. Gustul indoielnic si neamul prost inca mai au cautare, clienti si promotori. De vina sint criteriile adeseori indoielnice. Ale producatorilor, dar si ale telespectatorilor care nu schimba canalul. P.S. Explicatia pentru audienta redusa a emisiuniilor de la Pro TV, de cind se desfasoara la mare, nu trebuie cautata prea departe de fenomenul descris mai sus. _________________________________________________________________ 