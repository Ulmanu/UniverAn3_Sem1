 100% romaneasca Prima compilatie Club Floor Mix In urma cu patru luni, DJ Mike (Mihai Gurei), de la Pro FM, lansa o noua emisiune, unica in peisajul FM romanesc. Ea se numeste "Decadance" si este difuzata in fiecare simbata de la ora 22.00. In emisiune este vorba despre dance curat, cele mai tari hituri aflate pe platanele celor mai buni DJ din cluburile occidentale fiind difuzate in acest spatiu. S-a considerat ca a venit momentul sa se editeze si la noi o compilatie. Ea se numeste "Ciuc Premium Decadance Mix" si contine, printre altele, mixuri realizate de NSK, CLASS, CENTRAL BPM, DJ VASILE, DJ MIKE si K-PITAL. Lansarea se va desfasura intr-un loc consacrat acestui gen muzical, anume Club Martin, astazi, incepind cu ora 21.00. Intrarea este libera. Timp de trei zile, Muzica, teatru si dans la Sadcofest Primul organism de gestiune colectiva din domeniul artelor spectacolului s-a infiintat in Romania in urma cu patru ani sub numele de "Societatea de Administrare a Drepturilor Conexe ale artistilor executanti si interpreti" (SADCO). Asociatia, ce reuneste peste 250 de membri, organizeaza, in premiera, in perioada 15-17 decembrie a.c., la Bucuresti (Muzeul Literaturii Romane, Club A, Centrul Cultural European si TNB), un festival ce se doreste a fi un prilej de intilnire a artistilor intr-un mediu creator si competitiv, dupa cum anunta ieri Nicu Alifantis, presedintele SADCO, intr-o conferinta de presa prilejuita de prima editie a SADCOfest. Programul festivalului consta in ateliere (dans, teatru), intilniri si discutii intre artisti pe tema drepturilor de autor si drepturilor conexe, intilniri si discutii cu publicul doritor sa afle cite ceva din culisele artelor si, nu in ultimul rind, in concerte de muzica moderna si clasica sustinute de Alexandru Andries, Nicu Alifantis, Dinu Olarasu, Blue Spirits, Ada Milea si Marius Mihalache&Ovidiu Lipan. Va avea loc si un concurs cu premii (muzica moderna, traditionala si clasica, teatru, circ, coregrafie), la care poate participa orice artist, singura conditie fiind aceea de a fi membru SADCO, lucru realizabil prin completarea unui formular de adeziune. IRINA DUMITRESCU Costa Gavras colinda teatrele bucurestene in cautare de actori pentru filmul sau Unul dintre cei mai valorosi regizori europeni ai ultimelor decenii, Costa Gavras, va filma in Romania "Eye Witness", o productie care se va realiza impreuna cu studiourile MediaPro. Aflat in Romania de trei luni, Gavras este in plina perioada de preproductie. Avind la dispozitie un sofer roman, Gavras colinda in fiecare seara teatrele din Bucuresti in cautarea actorilor care vor popula afisul filmului sau. Gavras a vazut pina acum numeroase spectacole de teatru, remarcindu-i pe Ion Caramitru, Marcel Iures si Alexandru Repan, actori care (foarte probabil) vor da replica unor staruri europene care urmeaza a fi distribuite in "Eye Witness". Actiunea acestei productii se petrece in perioada premergatoare celui de-al doilea razboi mondial, filmarile urmind sa inceapa la Studiourile Buftea, la mijlocul lunii ianuarie. CORNELIA POPESCU "Evenimentul zilei" organizeaza, la Salonul National de Presa, Preselectie pentru studentii jurnalisti Prima editie a Salonului National de Presa (SNP) se va desfasura in cadrul Complexului Expozitional ROMEXPO, in perioada 14-17 decembrie a.c. Organizat sub egida Clubului Roman de Presa - al carui presedinte este Dumitru Tinu -, Salonul va beneficia de participare nationala si internationala, urmarind sa ofere publicului o imagine cit mai complexa asupra presei romanesti si sa contribuie, in acelasi timp, la imbunatatirea mediului de afaceri specific presei. Vor participa cotidiene, publicatii periodice, posturi tv, statii radio, agentii de presa, statii de transmisie prin cablu, companii de publicitate, institute de marketing si sondaje, companii de distributie, companii de IT si companii producatoare de filme fotografice si de tipar. La standul "Evenimentului zilei" se va afla zilnic cite un jurnalist care va purta discutii cu cei interesati de activitatea ziarului. SNP va avea caracterul unei manifestari complexe si complete, cuprinzind evenimente diverse: expozitia - ca element central, conferinte, workshop-uri si numeroase alte actiuni promotionale, dar si dezbateri pe teme profesionale, de interes pentru toti participantii. Studentii interesati sa devina redactori (colaboratori) la "Evenimentul zilei" sint asteptati cu un CV si cu copii dupa articolele publicate anterior (daca este cazul) la standul ziarului de la ROMEXPO, in fiecare zi, intre orele 10.00 si 18.00, pentru preselectie. (I.D.) Ieri, pe Calea Grivitei, Fanfara din Zece Prajini s-a dat in spectacol Persoanele care ieri, la orele dupa-amiezii, s-au aflat intimplator prin zona Calea Grivitei - Calea Victoriei au asistat la un spectacol mai putin obisnuit. Fanfara din comuna Zece Prajini a cintat pe acest traseu in ideea reinvierii acelor vremuri vechi, cind Calea Grivitei era un important centru negustoresc. Spectacolul, o initiativa a Centrului Logistic "Tactic", s-a dorit un semnal de alarma asupra pericolului disparitiei acestui batrin cartier. "Noi nu sintem de acord cu proiectul de urbanism care prevede largirea strazilor din zona. Sigur ca este mai usor sa darimi si sa faci ceva nou decit sa repari ceea ce exista. Am vrut sa animam Calea Grivitei pentru ca lumea sa ia contact cu proiectul nostru", ne-a declarat Ana-Maria Muresan, reprezentanta a Centrului Logistic "Tactic". Din pacate, trecatorii grabiti nu prea s-au sinchisit sa se opreasca pentru a asculta repertoriul fanfarei sau pentru a cere detalii despre aceasta initiativa. Chiar daca prezenta muzicantilor in strada nu putea trece neobservata si stirnea, firesc, curiozitatea, majoritatea oamenilor au trecut nepasatori pe linga ei. Exceptie a facut un grup de tiganusi, care pareau chiar incintati de acordurile fanfarei, dar care habar n-aveau care era rostul acestui spectacol. CLAUDIA VOICU Un raport al UNICEF avertizeaza: Generatiile bolnave nu pot scoate tara din saracie O treime din populatia Romaniei traieste cu mai putin de 35 de dolari pe luna, adica sub limita minima a saraciei acceptata de forurile internationale, si mai bine de jumatate dintre copiii romani se nasc si cresc in aceste familii. Declaratia a fost facuta ieri de reprezentantul Fondului Natiunilor Unite pentru Copii - UNICEF in Romania, Karin Hulshof, cu ocazia lansarii simultane a raportului anual al Fondului, "Starea copiilor lumii - 2001", si a unei lucrari privind situatia copilului si a familiei in Romania in ultimii zece ani. "Povara unui deceniu de tranzitie" vine ca o completare la raportul anual al UNICEF al carui moto este "irosirea potentialului uman este o tragedie globala" si, in plus, confirma intru totul aceasta idee, prin date si analize. Astfel, cercetarile au concluzionat ca, in Romania, din cauza saraciei, numarul copiilor care la nastere cintaresc mai putin de 2,5 kg este in crestere. De asemenea, numarul celor care mor inainte de implinirea virstei de cinci ani din cauza unor afectiuni care pot fi tratate. Mai mult de jumatate dintre copiii sub cinci ani si peste 40% din viitoarele mame sufera din cauza lipsei de fier in organism, adica sint anemice. Aceasta situatie se poate schimba usor, sustin deopotriva specialistii romani in sanatate si cei ai UNCEF, cu conditia ca si guvernantii sa doreasca acest lucru. Un proiect de lege privind fortificarea fainii pentru piine asteapta sa fie discutat, pe undeva, prin sertarele parlamentului. Aplicarea unei asemenea politici ar conduce la reducerea cu 70% a ratei anemiei. Potrivit studiilor, o mai mare implicare a statului in sustinerea familiior sarace reduce riscul abandonarii copiilor, a imbolnavirii sau mortii infantile. Pe aceeasi idee merge si raportul UNICEF. "Starea copiilor lumii-2001" face apel la guvernele statelor membre ONU sa-si construiasca politicile economice, sociale si politice plecind de la ideea ca cea mai buna investitie o reprezinta cea facuta in copii, nu in masini sau tehnologii. Cercetarile efectuate de UNICEF arata ca fiecare dolar investit in educatia unui copil inca de la nastere aduce o economie de minimum 7 dolari. Fondul Natiunilor pentru copii prezinta guvernelor lumii, in raportul de inceput de mileniu, citeva solutii de cheltuiala minima care demonstreaza vointa de a investi in copii. Una dintre aceste optiuni se refera la dreptul fiecarui copil de a fi inregistrat la nastere, indiferent de rasa sau etnie, are dreptul la apa curata, la o igiena adecvata, la o asistenta medicala primara. Guvernele au de ales totodata intre a sprijini cu putin familiile pentru a-si creste copiii sau nu-i ajuta cu nimic crezind ca generatiile urmatoare vor fi suficient de sanatoase pentru a scoate tara din saracie. MIHAELA BALEA "Elvetienii" din Ciolpani Imediat dupa revolutia din 1989, Romania a beneficiat de un imens val de simpatie din partea strainatatii. Din toata lumea au inceput sa vina caravane de tir-uri, pline ochi cu alimente si imbracaminte, asociatiile umanitare s-au intrecut in a stringe fonduri de ajutorare a populatiei si chiar simpli cetateni occidentali au facut voluntariat in sprijinul romanilor. Nu cu mult timp dupa aceasta perioada de gratie, au inceput sa apara scandalurile. Celebrele furturi din ajutoare si inselaciunile comise de gestionarii fondurilor de solidaritate au descalificat Romania in ochii opiniei publice mondiale. Dar exista si initiative incepute in 1990 care au mers inainte, impotriva tuturor previziunilor, si au avut un succes deplin. In 1990, comuna Ciolpani de linga Bucuresti s-a infratit cu localitatea Morges din Elvetia. Dupa 10 ani, in comuna Ciolpani incepe sa se simta aerul elvetian. Toti tinerii din Ciolpani vorbesc limba franceza Andrei Nicolae, viceprimarul comunei Ciolpani, jud. Ilfov, este presedintele Asociatiei de prietenie "Prietenii Morgesului". El povesteste ca in ianuarie 1990, in Ciolpani au venit doi elvetieni cu gindul sa ajute satul. Voiau, dar nu stiau cum. Au adus citeva camioane cu imbracaminte, dar oamenii se bateau pentru ele, asa ca a fost schimbata tactica. Au fost organizate vacante in Elvetia pentru copii, cu gazduirea si toata cheltuiala asigurate de familii de elvetieni. 40 de copii au plecat in '90, 50 de copii in '91, 60 in '92. Din 1993, au fost organizate stagii de munca de vara pentru tinerii din Ciolpani. In cele mai multe cazuri le-au fost oferite locuri de munca la ferme, dar au existat si tineri care au muncit ca informaticieni, croitori, mecanici auto, baby-sitter. Ei au invatat sa vorbeasca fluent limba franceza. "Peste 800 de tineri au fost in acesti 11 ani in Elvetia, si toti stiu limba franceza. Unul dintre baieti a intrat la Politehnica in Bucuresti si, datorita cunostintelor de franceza, a fost trimis sa studieze un an la Paris. In prezent, majoritatea oamenilor de afaceri francezi si elvetieni vin la Ciolpani cind au nevoie de un ghid in Romania. Pe DN1 am montat o cabana originala adusa din Elvetia, un «chalet», unde functioneaza un punct de informare pentru turisti. Sintem cunoscuti pentru ca «Guide du routarde», un ghid turistic de referinta in toata Europa occidentala, mentioneaza ca la Ciolpani se vorbeste franceza. Avem peste 200 de turisti straini pe an care vin la noi", ne-a spus Andrei Nicolae. Franci elvetieni investiti linga Bucuresti Un tinar din comuna a pus deoparte cistigul din mai multe veri lucrate la Morges, a convins citiva elvetieni sa dea bani si a inceput o investitie de peste 50.000 franci elvetieni. A adus utilaje pentru o ferma, a luat un tractor de la Brasov si acum cumpara pamint arabil. Un alt tinar a deschis o brutarie, cu ajutorul unor sponsori din Morges. Alti 10 au pornit un proiect pentru instalarea in comuna a unei mori de macinat. Dar cea mai mare realizare a fost investitia facuta de primaria din Morges, de 160.000 de franci elvetieni, pentru saparea a patru puturi de apa de mare adincime. In 1990, elvetienii au masurat gradul de poluare a apei din comuna, descoperind o concentratie de nitrati de 20 de ori mai mare decit nivelul acceptat in Europa. Speriati ca apa e otravita, elvetienii au investit imediat pentru asigurarea apei potabile. Nimeni n-a ramas ilegal Adrian Nicolae ne-a spus ca nici unul din cei peste 800 de tineri care au plecat in ultimii 11 ani n-a ramas ilegal in Elvetia. "Am avut tot sprijinul ambasadorului Elvetiei la Bucuresti. Am trimis acolo numai tineri cuminti. Pe cei care fac prostii nu-i trimitem, si unii sint invidiosi. In Elvetia au ramas doar trei tineri care s-au casatorit acolo. In rest, toti s-au intors. Au plecat si foarte multi copii de tigani din Ciolpani, dar n-a fost niciodata vreo problema. N-a existat nici o discriminare in privinta apartenentei la minoritati. In ultima vreme au plecat prin asociatia noastra si tineri din alte parti ale tarii. Stiu ca si in alte comune s-au incercat proiecte de infratire de acest tip, dar n-au functionat. De exemplu, primaria din Snagov se infratise cu orasul Montreaux din Elvetia. Dar elvetienii au fost naivi, au lasat 50.000 franci elvetieni la primarie si banii au disparut de acolo. Asa au disparut si elvetienii." Fermierii elvetieni numara bacteriile Am vorbit cu un tinar care a beneficiat de programul elvetian din Ciolpani. Catalin Ionita ne-a povestit ca a lucrat la o ferma unde se cresteau 50 de legendare vaci elvetiene. "Ma sculam la 5.00 dimineata pentru mulsul vacilor. Totul se facea automat, din conductele mulgatorului electric, laptele ajungea direct in cisterna. La 7.00 era micul dejun, apoi aveam program de curatenie in camera de muls. Trebuia sa fie luna pentru ca fermierul venea cu un aparat care numara bacteriile de pe faianta si iesea scandal daca depaseau limita admisa. Dupa curatenie, duceam animalele pe cimp. Sub iarba erau montate fire electrice care delimitau o suprafata patrata pentru fiecare vaca. Nu iesea nici una din patratul ei pentru ca se curenta. Munceam 13 ore pe zi, dar dupa trei luni, veneam acasa cu cel putin 1.000 de dolari economisiti", ne-a spus Catalin Ionita. Avind in vedere ultimele evenimente politice din Romania, Catalin ne-a declarat ca tinerilor din Ciolpani le este frica sa nu se inchida granitele daca Vadim iese presedinte. Lor, elvetienilor din Ciolpani, le-ar parea rau. SORIN CEHAN In vacanta de iarna, Tabere scolare de doua-trei stele Elevii interesati pot opta, de asemenea, pentru sejururi in Grecia si Spania Pentru elevii din invatamintul preuniversitar, vacanta de iarna care bate la usa inseamna si tabere scolare. Daca, pe vremuri, cei care mergeau in astfel de tabere faceau si munca patriotica, fiecare dintre ei pierzind o zi de tabara in bucatarie, la curatat de cartofi, sau in dormitoare, spalind pe jos, acum elevii sint numai turisti si beneficiaza de servicii dintre cele mai bune. Agentia Nationala a Taberelor si Turismului Scolar (ANTTS) din cadrul Ministerului Educatiei Nationale organizeaza pentru acest sfirsit de an tabere in toate zonele tarii. 60 la suta din totalul locurilor de cazare sint deja ocupate Pentru o suma cuprinsa intre 120.000 si 150.000 de lei pe zi, elevii, cadrele didactice, dar si persoane private pot petrece citeva zile pe Valea Prahovei, in Maramures, Moldova sau chiar pe Litoral. In acelasi timp insa, cei interesati pot merge in Grecia, unde, pentru 16 dolari pe zi, vor fi cazati in hoteluri de patru stele, in pret fiind inclus si micul dejun, si cina. O alta optiune de tabara in strainatate este Spania, unde, pentru 22 de dolari pe zi, elevii primesc cazare in hotel de tineret si trei mese pe zi. ANTTS are in patrimoniu 196 de baze turistice in toata tara, cu o capacitate de cazare de 38.118 locuri. Potrivit directorului general al agentiei, Corneliu Voicu, "pentru aceasta vacanta sint ocupate aproximativ 60 la suta din totalul locurilor de cazare". Directorii de scoli si licee au solicitat agentiei in primul rind locuri in tabere din Valea Prahovei, Buzau, Dimbovita si zona Maramuresului. "Am avut cereri din partea elevilor din toata tara, exceptindu-i pe cei din zona Moldovei, unde, dupa cum deja se stie, somajul este ridicat si parintii nu au destui bani sa-si permita sa trimita copiii in tabere", a declarat directorul Voicu. In fiecare camera, elevii au televizor In urma cu citiva ani, elevii care plecau in tabere erau obligati sa cumpere un pachet de sapte zile. Acum, fiecare director de unitate scolara a solicitat Agentiei Taberelor un anumit numar de zile, cuprins intre trei si zece zile. "Noi am anuntat tariful pentru o zi de tabara, in care este inclusa cazarea si cele trei mese, iar fiecare director a venit si a facut contract cu noi pentru cite zile a convenit cu parintii copiilor". In cazul in care elevii doresc sa petreaca si Revelionul in tabara, acestia platesc in plus, pentru masa festiva, intre 300.000 si 500.000 de lei, in functie de meniul pe care il doresc. In fiecare camera, elevii au televizor. Acolo unde tabara este organizata in cabane sau foste internate transformate, elevii pot sta si cite patru-cinci in camera, insa si aici beneficiaza de tot confortul. 10 la suta din locurile Agentiei sint in camere cu cite doua paturi, baie separata, in hoteluri de doua sau trei stele. In camerele cu mai multe paturi, lenjeria se schimba la trei zile, iar in cele cu doua paturi - zilnic. Taberele din Busteni, Sinaia, Cheia, Suzana si Telega - pline ochi Spre exemplu, elevii si profesorii pot opta pentru tabere in zona Bran, unde sint 100 de locuri in vile. In judetul Maramures, ANTTS pune la dispozitie 159 de locuri de cazare in Baza turistica "Mara", in care pot fi cazati elevi in camere cu doua sau patru paturi, cu grup sanitar propriu. Aceleasi conditii exista si in tabara de la Sovata. In judetul Prahova au fost deja contractate toate locurile din taberele Busteni, Sinaia, Cheia, Suzana si Telega. In cazul in care un director de scoala doreste ca elevii sai sa beneficieze de lectii de schi sau de diferite excursii, Agentia Taberelor poate pune la dispozitie si astfel de servicii, contra cost. Corneliu Voicu a declarat ca si persoanele private pot beneficia de aceleasi servicii si aceleasi tabere, la aceleasi preturi, insa prioritate au elevii si cadrele didactice. Agentia are cite o filiala in fiecare judet din tara unde oricine poate solicita bilete. Pentru un grup de 10 elevi, cadrul didactic insotitor si copilul acestuia nu platesc nimic. La cerere, Agentia Taberelor poate pune la dispozitia clientilor transportul pina la destinatie si chiar pentru diferitele excursii pe care vor sa le faca elevii aflati in vacanta. ROBERTA VORNICU Motii din Alba au cistigat 1.000 ha de padure Primaria comunei Vadu Motilor din Muntii Apuseni a reusit zilele trecute, dupa mai mult de doi ani de solicitari, procese si aminari, sa reintre in posesia padurilor aflate pe raza judetului Cluj. Comisia judeteana pentru stabilirea dreptului de proprietate privata asupra terenurilor Cluj a hotarit sa retrocedeze o suprafata de 1.005 hectare de teren cu vegetatie forestiera in favoarea comunei Vadu Motilor, judetul Alba. Acest teren este situat pe raza administrativ-teritoriala a comunei Maguri-Racatau din judetul Cluj si a apartinut comunei din Alba inca din 1928, printr-o hotarire a Comisiei de Ocol pentru Expropriere si Improprietarire din Cluj - rural. LUCIAN DOBRATER Amenintati ca vor ramine fara apa potabila, Birladenii vor bea doar vin si bere de Sarbatori Birladenii pot ramine de Sarbatori fara apa potabila deoarece RAGCL nu si-a achitat datoriile catre SC Electrica Vaslui. La ora actuala, Electrica are de recuperat patru miliarde de lei, iar populatia, la rindul ei, trebuie sa plateasca 20 de miliarde de lei regiei birladene. De marti, sediul RAGCL Birlad, baia comunala si inca doua statii de pompare au ramas fara curent electric si, conform amenintarilor SC Electrica, populatia are toate sansele sa ramina de Sarbatori fara apa. In urma cu citeva luni, Electrica Vaslui a incheiat un grafic de esalonare a datoriilor prin care regia trebuia sa plateasca lunar o anumita suma de bani, plus factura pe luna in curs. De doua luni insa, RAGCL nu a mai platit consumul lunar. "Sintem la pamint cu incasarile. Din cauza datoriilor mari ale consumatorilor casnici, nu putem sa platim furnizorii. Acestia ne penalizeaza pentru fiecare leu cu care intirziem la plata", a declarat Daniel Dragan, inginer-sef la RAGCL. Mai mult, regia are de gind sa debranseze toti datornicii de la reteaua de apa, pina cind vor fi achitate macar jumatate din datorii. Primele blocuri vizate sint cele din zona centrala, iar debransarile ar trebui sa inceapa azi, dupa cum a mai afirmat inginerul Dragan. (I.T.) "Zodia scafandrului", romanul spaimelor lui Mircea Nedelciu Ieri, la Libraria Sadoveanu, in prezenta rudelor, prietenilor si a cititorilor, a avut loc lansarea unui carti inedite: "Zodia scafandrului", a regretatului scriitor Mircea Nedelciu, aparuta la Editura Compania. Romanul "poate celui mai bun dintre noi", si-a inceput scriitorul si editorul Petru Romosan discursul. Istoria personala si istoria unei lumi si a unui timp (anii '50 - perioada postdecembrista) povestite de unul dintre cei mai straluciti experimentalisti ai literaturii romane, a continuat scriitorul Mircea Mihaies. Romanul ciudat al "nemuritorului perfect", a incheiat Cristian Tudor Popescu. Aceasta fascinanta si aspra "ultima" carte a lui Mircea Nedelciu este, mai inainte de toate, un roman al spaimelor care au dospit o data cu boala trupului si cancerul generalizat al societatii. RADU MEIROSU Cheta pentru Republica Moldova Seful Inspectoratului de Protectie Civila al Judetului Alba, colonelul Dumitru Ghete, a trimis ieri o adresa tuturor primariilor din judet, prin care solicita ajutoare materiale destinate Republicii Moldova. Tara vecina a cerut Ministerului Apararii din Romania un ajutor imediat, dupa ce fenomenele meteorologice deosebite (zapada, inghet), care au avut loc in ultimele zile ale lunii noiembrie a.c., au intrerupt reteaua de energie electrica din sase judete, cu 2,6 milioane de locuitori. LUCIAN DOBRATER Virusul "13" imbolnavi calculatoarele oltenilor Cei mai mari utilizatori de calculatoare din Craiova au fost afectati ieri, 13 decembrie, de un virus necunoscut care le-a atacat retelele. Chiar de la primele ore au aparut semnele unui incident care i-apus pe ginduri, dar, fiecare in parte, a crezut ca este vorba de o defectiune in propriul sistem. Abia dupa ora 11.00, cind au comunicat intre ei, specialistii din cele mai importante institutii din Craiova si-au dat seama ca este vorba despre un virus care i-a "atacat" pe toti. Intre victimele cele mai cunoscute sint Universitatea, la citeva sute de calculatoare, Imprimeria "Oltenia", Comitetul judetean de Cultura Dolj, tipografia Signum, Tipografia Sitech si cotidianul Ora. Iata ce ne-a declarat Lucian Roman, inginer de sistem la tipografia Sitech: "E un virus care, pur si simplu, sterge toate fisierele. Mai ramin niste directoare goale, din care toate datele au fost sterse. Cum am pornit calculatoarele, a inceput raderea fisierelor, iar daca incercam sa intram intr-unul care nu fusese ras, se bloca imediat. Sint afectate inclusiv sistemele de operare, asa incit cred ca este vorba despre un virus foarte puternic". La Primarie se pare ca nu au fost probleme cu calculatoarele, in schimb Prefectura s-a plins ca au fost sterse toate fisierele executabile. Cel putin din declaratiile oficiale, rezulta ca bancile n-au fost lovite de acest neanuntat virus, chiar daca surse anonime sustin contrariul. ION SPANU Foc facut cu bancnote de 100 de lei Dupa ce a achizitionat o casa veche in satul Saracsau-Sibot, judetul Alba, familia Oprea a descoperit in podul imobilului citeva sute de mii de lei in bancnote de dinainte de 1989. Casa a apartinut lui Nicolae Suciu, despre care oamenii locului spun ca a fost cel mai zgircit om din sat. Pe patul de moarte, Suciu nu a vrut sa le spuna apropiatilor unde isi tine averea agonisita, rudele ingropindu-l pe cheltuiala lor. In urma cu citeva luni, tinara familie Oprea a cumparat casa de la o cumnata a batrinului decedat. Fetita proprietarilor, Naomi Oprea, a gasit in podul casei citiva bani. Dupa ce si-au revenit din surpriza, oamenii au gasit o utilitate practica bancnotelor ramase de pe vremea lui Ceausescu: si-au aprins focul cu ele. Oamenii din Saracsau sint acum foarte suparati pe fostul lor consatean fiindca, daca banii ar fi fost gasiti la timp, suma respectiva ar fi putut imbogati tot satul. Din cele povestite de noua proprietara, satenii au dedus ca averea lasata de izbeliste de batrin se ridica la o valoare de aproape un milion de lei, inainte de revolutie, ceea ce insemna aproximativ 40.000 de dolari SUA. LUCIAN DOBRATER La Sibu, Douazeci de gardieni trag cu aceeasi pusca Gardienii publici din Sibiu sint nemultumiti de conditiile grele in care trebuie sa-si desfasoare activitatea. Chiar daca s-au obisnuit cu salariile mici ce depasesc rar 1.300.000 de lei pe luna, angajatii CGP sint nevoiti sa aplaneze un conflict aratindu-si pumnul sau folosind forta glasului. Dotarea proasta a unitatii reiese dintr-un calcul simplu. O statie de emisie-receptie revine unui numar de 13 gardieni, un pistol este in "arenda" a doi oameni, ca sa nu mai spunem de pustile semiautomate, in cazul carora o arma revine unui numar de 20 de gardieni. Situatia grava in care se afla CGP Sibiu a fost adusa la cunostinta celor in masura sa ajute cumva punerea pe picioare a institutiei. Daca nu se face ceva in timpul cel mai scurt, institutia risca sa ramina fara angajati, avind in vedere ca numai in ultimele luni peste un sfert din numarul lor si-au depus demisiile. MADALINA SCUTELNICU Fotogenia salveaza natia Cinci romance, cinci titluri de Miss Frumusetea romancelor a triumfat din nou in cadrul a doua concursuri de profil care au avut loc recent in Venezuela, "Miss Chica International 2000" si "Miss Turism Intercontinental". Tara noastra s-a inscris in aceste competitii cu sase modele de la International Modeling Agency. Tinerele au cistigat locul I pe echipe si cinci premii speciale. Titlul de "Miss Photogenic" a revenit Roxanei Dorobantu, in virsta de 17 ani; premiul "Miss Simpatia" a fost acordat Anitei Panait (15 ani), iar Cristina Darie a obtinut o distinctie pentru cea mai deosebita rochie de seara (o creatie semnata de Agnes Toma). Cele mai importante trofee ale delegatiei noastre au fost cistigate de Anca Zaharia (16 ani). Superba romanca a fost incununata cu titlurile de "Super Modelo Milenio Internacional" si "Best Legs" (concurenta cu cele mai frumoase picioare). CLAUDIA VOICU Departe de sticla Mindruta, director de ziar Dupa disparitia temporara a lui Lucian Mindruta de la PRO TV (ca urmare a unui protest trimis luna trecuta lui Bryan Adams, in care ii comunica vedetei ca nu ar trebui sa-si puna numele pe acelasi afis cu PDSR), multa lume s-a intrebat care va fi soarta cunoscutului realizator daca partidul lui Ion Iliescu va veni la putere. Raspunsul a venit de curind, o data cu noile atributii primite de Lucian Mindruta. Acesta se ocupa indeaproape de publicatia "Ziarul financiar", fiind in probe pentru functia de director. Contactat telefonic, Mindruta ne-a declarat: "Nu pot confirma nimic in legatura cu acest subiect. Va voi putea da un raspuns numai pe 19 sau 20 decembrie". LIVIU SERBANESCU 