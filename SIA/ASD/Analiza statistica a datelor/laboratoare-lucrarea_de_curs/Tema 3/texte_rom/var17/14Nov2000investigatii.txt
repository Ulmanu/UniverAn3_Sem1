 Fundatia Pro Transilvania a lui Sabin Gherman, scoasa in afara legii Curtea de Apel Cluj, la sesizarea Ministerului Justitiei, a decis prin sentinta definitiva scoaterea in afara legii a Fundatiei Pro Transilvaia, considerind ca este incalcat articolul 1, din Constitutia Romaniei privind carcaterul unitar al statului Roman. Sabin Gherman a fost audiat si a adus in sprijinul sau art. 9 din Conventia de la Helsinki privind dreptul la libera asociere, faptul ca in tara noastra functioneaza si alte fundatii similare, precum si articolul din Constitutia Romaniei privind libertatea opiniei. El a declarat ca va cauta sprijin la parlamentarii europeni pentru monitorizarea mai stricta a drepturilor omului in tara noastra si ca va cere celor 600 de membrii ai Fundatiei din strainatate sa picheteze ambasadele Romaniei. Fundatia Pro Transilvania a fost infiintata in aprilie 1995 fiind inregistrata la Judecatoria Cluj-Napoca la un an dupa publicarea manifestului "M-am saturat de Romania" si are, potrivit lui Gherman, 32.000 de membri. STELIAN CORGAN Atac SIDA in discotecile din Oradea Doi adolescenti care s-au dat drept membri ai clubului SIDA au fost prinsi si cercetati de politistii oradeni. I.N., de 15 ani, si P.C., de 16 ani, din Oradea au fost identificati in baza descrierilor facute de membrul unei formatii care a cintat simbata la discoteca No Problem din oras, dupa ce tinerii l-au intepat cu un ac si i-au soptit la ureche: "Acum faci si tu parte din clubul SIDA". Asupra celor doi adolescenti au fost descoperite trei ace cu gamalie. Ei au declarat in fata politistilor ca au intepat, din joaca, mai multe persoane aflate in acea seara la discoteca. Ei au fost dusi, impreuna cu cel care a sesizat politia, la centrul de transfuzii pentru a li se face testul SIDA. Rezultatele vor putea fi cunoscute doar peste doua zile, dupa care urmeaza o noua testare, peste doua luni. "Chiar daca este vorba doar despre o joaca, fapta celor doi pusti este deosebit de grava. Un om pus intr-o astfel de situatie poate ramine toata viata cu indoiala asupra sanatatii sale", ne-a declarat purtatorul de cuvint al IPJ Bihor, Gheorghe Tudor. Pina acum, la Politia Bihor s-au prezentat sapte persoane care au pretins ca au fost intepate la discoteci sau la concertele din oras. Acest fenomen a luat amploare, mai ales in vestul tarii. De teama, discotecile din Arad sint aproape goale. MIRUNA IONESCU Desi generalul Voinea a identificat alti 50 de noi martori, Dosarul "Ursu" - confiscat de procurorul general Cu voia lui Mircea Criste, militienii si securistii Tudor Stanica, Mihai Creanga, Marin Pirvulescu, Ioan Hodis si Vasile Gheorghe ar putea scapa din nou La 15 ani de la asasinarea in beciurile Securitatii a disidentului Gheorghe Ursu, justitia romana n-a fost inca in stare sa-i scoata la lumina pe adevaratii comanditari ai crimei politice din noiembrie 1985. Pina acum a fost trimis in judecata doar un simplu pion: Marian Clita - hot din locuinte, folosit ca informator si tortionar in arestul Securitatii din Calea Rahovei. Generalul Dan Voinea, seful Sectiei Parchetelor Militare, este cel care a reluat cercetarile. El a reusit sa-i descopere si pe adevaratii vinovati de moartea lui Ursu, cit si pe cei care au ascuns, timp de zece ani, jurnalul disidentului anticomunist. Dupa studierea proceselor-verbale si din audierea incrucisata a peste 50 de martori, au fost identificati plt.-adj. Ion Munteanu, zis "Soacra", plt. Ioan Cuzic, zis "Pis-Pis" (sef de schimb), doi sefi de schimb - Florin Palamarin si Stefan Burcea, si doi gardieni, Cosuba si "Jivisi". Au fost identificati, de asemenea, dr. Constantin Damian, zis "Menghele", care nu i-a acordat nici un fel de ingrijire inginerului Ursu, si coloneii Mihai Creanga, Tudor Stanica si Vasile Gheorghe. In legatura cu Mihai Creanga, fostii gardieni au declarat ca ii duceau zilnic notele informative continind date despre Ursu, furnizate de colegii sai de celula. Multi dintre cei amintiti mai sus ar putea fi trimisi in judecata sub invinuirea de complicitate la asasinarea lui Gheorghe Ursu. Cind cercetarile au fost aproape finalizate, dosarul privind asasinarea inginerului Ursu i-a fost luat generalului Voinea si repartizat colonelului Stanca. Fiul disidentului, Andrei Ursu, pune la indoiala obiectivitatea si onestitatea colonelului Stanca. Pe 3 iulie 2000, el ii scria ministrului Valeriu Stoica: "Imi exprim ingrijorarea cu privire la posibilitatea ca intre acesta si fostii ofiteri de Securitate si militie, fata de care eu am cerut sa se faca cercetari (cum ar fi Vasile Gheorghe, Tudor Stanica, Marin Pirvulescu), sa fi existat relatii de serviciu, poate cordiale, in perioada in care cei mentionati erau in functie, iar dl. col. Stanca avea atributii pe linie de cadre in Parchetul Militar". C. LEVANT Reteaua "Dan" a adus din America de Sud patru kilograme de cocaina O ampla actiune antidrog a politistilor de la Serviciul de Combatere a Crimei Organizate din IPJ Timis s-a finalizat cu mai multe arestari. Printre cei care au cazut in plasa se numara si membrii unei retele internationale de traficanti de droguri care au adus in Romania peste patru kilograme de cocaina. Drogul, ascuns in aparatura electronica, a fost adus din America de Sud. Noapte antidrog la Timisoara In noaptea de 11/12 noiembrie, politistii de la Serviciul de Combatere a Crimei Organizate din IPJ Timis, ajutati de Detasamentul de Politie pentru Interventie Rapida, au descins in mai multe localuri si locuinte din Timisoara, in cadrul unei ample actiuni antidrog care a fost pregatita din timp, si politisti au mers direct la tinta. Cea mai importanta captura a constituit-o o retea internationala de traficanti de droguri condusa de timisoreanul Emil Dan, in virsta de 33 de ani. In timpul perchezitiei, in locuinta acestuia politistii au gasit 1,1 grame de cocaina ascunsa in boxele unei combine muzicale. Cercetarile au aratat ca reteaua lui Dan a adus in tara, de la inceputul anului, peste patru kilograme de cocaina din America de Sud. O parte a stupefiantelor a ajuns la Timisoara ascunsa in instalatii electronice. Pentru transport s-a mai folosit si metoda "Pelican", adica drogul a fost introdus in pungi din plastic, acestea fiind apoi inghitite de caraus pentru a fi eliminate pe cale naturala la destinatie. Seful retelei, Emil Dan, a fost ajutat de Viorel Isfan, 25 de ani, care a racolat dealeri si a vindut personal doze de cocaina in Timisoara. Un gram de cocaina se vindea cu 100 DM. Din aceasta suma, 70 DM reveneau furnizorului. Politistii antidrog au stabilit ca in jurul retelei lui Dan s-a format un grup stabil de 70 de consumatori care se aprovizionau regulat cu cocaina adusa din America de Sud. Trei dealeri conectati la aceasta retea, Marius Stefan, 30 de ani, Horia Doru Caruntu, 26 de ani, si Robert Oppelsz au fost retinuti. Emil Dan, Viorel Isfan, Marius Stefan, Horia Caruntu si Robert Oppelsz au fost arestati ieri, in baza unui mandat de 30 de zile pentru trafic cu stupefiante de mare risc. Actiunea de combatere a traficului cu stupefiante a fost coordonata de procurorul Ciprian Nastasiu, de la Parchetul de pe linga Curtea de Apel Timisoara. Cetatean sirb, arestat pentru trafic cu droguri In timpul actiunii antidrog, politistii au mai descins intr-un apartament din Calea Aradului din Timisoara. In apartament a fost gasit cetateanul sirb, Nikolici Dragan, 32 de ani, din Vrset. Acesta avea un pasaport turistic emis de autoritatile iugoslave, dar locuia in Timisoara fara forme legale. In timpul perchezitiei s-au descoperit 0,5 grame de canabis si mai multe folii de staniol pe care s-au pus in evidenta urme de heroina. Politistii au mai gasit si o punga cu urme de heroina. Sirbul a recunoscut ca este consumator ocazional de droguri, dar a spus ca o parte din obiectele incriminatoare descoperite in apartament ii apartin unui alt cetatean sirb, Marian, care nu a fost inca identificat. Dragan Nikolici a declarat ca Marian a locuit in acel apartament pina acum o saptamina. Nikolici a fost arestat pentru 30 de zile in baza unui mandat emis de procurorul Ciprian Nastasiu, de la Parchetul de pe linga Curtea de Apel Timisoara. Anchetatorii au mai stabilit ca sirbul se sustragea executarii unei pedepse de trei ani de inchisoare pentru furt. Alti doi dealeri de stupefiante au fost capturati in timpul actiunii de la Timisoara. Cristian Claudiu Popa, 24 de ani, retinut pentru ca s-a gasit asupra lui un gram de heroina, prelucrata in doze pentru consum, si doua grame de canabis. Politistii spun ca Popa este cunoscut ca dealer de droguri in Timisoara. El a fost arestat impreuna cu Sergiu Daniel Barsony, 30 de ani, sub acuzatia de trafic cu stupefiante de mare risc in baza unui mandat de arestare de 30 de zile emis ieri de Parchetul de pe linga Curtea de Apel Timisoara. TUDOR FLUERAS Cu antetul oficial si cu semnatura lui Basescu, functionarii Municipalitatii au eliberat Licenta falsa pentru o firma de salubritate Alte trei lucreaza "la negru" Dupa ce, in urma cu mai bine de un an si jumatate, municipalitatea a fost zguduita de scandalul traficului cu repartitii false de locuinte, acum actuala conducere a Primariei Capitalei a descoperit ca functionarii elibereaza licente false pentru prestarea serviciului de salubrizare. Ioan Enciu, viceprimarul general al Capitalei, ne-a declarat ieri ca, pe linga cele patru firme de salubrizare care au contracte cu municipalitatea si licente eliberate de primarul general, in Bucuresti mai functioneaza, ilegal, alte patru societati de salubrizare. Potrivit lui Enciu, una dintre acestea detine licenta falsa de functionare, iar celelalte trei - nu au nici un fel de aviz sau de contract cu municipalitatea. Acestea incheie contracte cu asociatiile de locatari, prestind serviciile la tarife mai mici decit cele practicate de societatile care lucreaza legal. "Astazi (ieri - n.r.), Traian Basescu a cerut Politiei Capitalei declansarea unei anchete pentru a depista cum a fost posibila eliberarea licentei false pentru salubrizare si cum este posibil ca alte trei firme sa lucreze «pe blat». Noi nu am auzit pina acum de aceste societati. Ele functioneaza in sectoarele 1,3, 4 si 6, dar nu au nici un contract cu primaria si nu au participat la nici o licitatie. Chiar astazi am descoperit o societate care are licenta cu antetul primariei si cu semnatura lui Traian Basescu. Este vorba despre SC Eco System Company SRL. Este clar ca oameni din primarie au eliberat aceasta licenta si ei trebuie descoperiti si dati pe mina Parchetului. De asemenea, trebuie sa raspunda penal si celelalte trei societati ( SC Sal Servis SRL, SC Cosystem SRL si SC General SRL) care au prestat ilegal serviciul de salubrizare", ne-a declarat ieri viceprimarul general Ioan Enciu. Din verificarile noastre rezulta ca SC Eco System Company SRL, firma care detine licenta falsa de salubrizare, este inregistrata la Oficiul National al Registrului Comertului cu numarul J40/4590/1998, nu are cod fiscal inregistrat si figureaza cu schimbare de sediu. Interesant este ca, din cei cinci asociati ai firmei, patru au cetatenie franceza. Obiectul de activitate declarat este "asanarea si indepartarea gunoaielor, salubritate si activitati similare". "Primarul a incercat toata ziua sa ia legatura cu vreun reprezentat al acestei firme. Fara succes, insa", a mai adaugat viceprimarul Enciu. Incercarile noastre au fost, de asemenea, zadarnice. MONA STOICA Autor al accidentului petrecut simbata noapte pe soseaua Bucuresti-Constanta, Fiul colonelului Gaina, de la 0962 - hot de masini de lux El face parte din celebra banda a lui Radu Bolgiu Tinarul Constantin Alexandru Gaina, principalul protagonist al unui accident produs simbata noaptea, pe soseaua Bucuresti- Constanta, pe raza comunei Nicolae Balcescu, este fiul colonelului Gaina de la structura informativa a UM 0962 (fosta "Doi si un sfert"). Totodata, Alexandru este celebrul hot de masini de lux "Gaina", din banda lui Bolgiu. Pentru tentativa de omor si fuga de la locul accidentului, Alexandru Gaina este dat in urmarire generala. Politistii au facut verificari ieri si in legatura cu eventualul furt al masinii conduse si accidentate de Gaina, intrucit el a fugit de la locul faptei cu tot cu placutele de inmatriculare. Accidentul In noaptea de simbata spre duminica, in localitatea constanteana Nicolae Balcescu, a avut loc un grav accident de circulatie. Venind dinspre Bucuresti, soferul unui autoturism marca Volswagen Golf a pierdut controlul volanului in urma exploziei unui pneu. Autoturismul s-a rasturnat de mai multe ori si a intrat intr-un stilp. Masina era condusa de Constantin Alexandru Gaina. In dreapta lui se afla Geanina Luminita Despina, care a fost grav ranita. Gaina a fugit de la locul faptei spunindu-le celor care se strinsesera la locul accidentului ca se duce sa anunte politia. Tinara accidentata a fost internata in coma, la Sectia Reanimare a Spitalului Judetean Constanta. In cursul serii de duminica se stia ca Gaina este dat in urmarire generala. Gaina junior ascundea masinile furate in vila tatalui Ieri am reusit sa stringem suficiente date, din mai multe surse, care au confirmat faptul ca tinarul care a fugit de la locul faptei este una si aceeasi persoana cu celebrul hot de masini de lux Alexandru Gaina, cel care a speriat Bucurestiul impreuna cu banda lui Bolgiu, in cursul anului 1999 si care, dupa ce a fost arestat si trimis in judecata, a fost pus in libertate anul acesta cu ocazia "grevei avocatilor". Gaina a fost autorul mai multor furturi de masini de lux, alese pe sprinceana: jeepuri Grand Cherokee si Mecedesuri 600. Doua astfel de masini au fost gasite de politie in cursul anului 1999 in curtea unei vile din comuna Izvorani, de linga Snagov. Este vorba despre casa de vacanta a familiei colonelului Gaina, de la celebra unitate informativa a MI, UM 0962, condusa de generalul Ardelean. Soferul fugar se afla internat la Spitalul de Urgenta Luni dupa-amiaza generalul Ion Carlig, seful IJP Constanta anuntat ca "suspectul accidentului, Alexandru Constantin Gaina se afla in Bucuresti" internat la Spitalul de Urgenta. Un ofiter din Constanta a plecat sa-i ia o declaratie pe patul de spital". Poate cu aceasta ocazie, politistul anchetator va lamuri si dezacordul aparut intre declaratia data presei de politie, in care se spune ca autorul accidentului a oprit o masina in care a urcat-o pe victima trimitind-o la spital si declaratia data de mama fetei in care aceasta spune ca fiica ei a fost luata de pe sosea si adusa la Spitalul Clinic Judetean Constanta de soferul unui tir care a gasit-o abandonata in masina accidentata. CHRISTIAN LEVANT DAN MIHAESCU MIHAI MORARU Col. Constantin Gaina: "Eu imi vad de treaba mea, fiul meu, de-a lui!" Contactat telefonic de reporterii "Evenimentului zilei", colonelul Constantin Gaina ne-a declarat: "Fiecare raspunde pentru faptele lui. Eu imi vad de treaba mea, fiul meu de-a lui. Pot sa va spun ca nu mai locuim impreuna de 10 ani. Referitor la accident, va asigur ca nu a fost vorba de fuga de la locul accidentului, asa cum s-a spus. Coliziunea s-a produs in noaptea de joi spre vineri. Fiul meu si pasagera din autoturism au fost grav raniti, iar soferii care au ajuns primii la locul accidentului i-au dus la spital si au anuntat politia din Constanta. Cum era sa fuga baiatul, cind el are dubla fractura la un picior, o alta la celalalt si mai multe traumatisme faciale? In ce priveste «vila» de la Izvorani, este o casa amarita din birne, pe care am ridicat-o in 1990 si care a devenit o ruina, ca i-au putrezit birnele. Anul acesta nu am fost decit de vreo patru ori pe-acolo, sa vad daca mai exista". DANIEL NEAMU PETRISOR CANA 