 Ionut Lupescu, prima aparitie publica impreuna cu logodnica sa Florentina Ion are 32 de ani si e stewardesa la "Tarom" Ionut Lupescu a aparut, miercuri-seara, la banchetul echipei de fotbal Dinamo, cu logodnica sa misterioasa, Florentina Ion, 32 de ani. "Kaiserul" a sosit printre ultimii la petrecerea organizata in restaurantul hotelului "Ambasador" din Bucuresti. Afisind un zimbet larg, Florentina, o stewardesa de succes a companiei "Tarom", a acceptat sa se fotografieze alaturi de, probabil, viitorul ei sot, in premiera de cind cei doi sint impreuna. Starul dinamovist n-a acceptat sa dea detalii despre frumoasa sa partenera, motivind ca vrea sa-si protejeze viata personala. Mijlocasul "ciinilor rosii" a marturisit totusi ca n-a dansat deloc pe durata serii si ca nu-i plac manelele: "Daca n-am dansat eu, n-a dansat nici ea". Perechea Florentina-Ionut a aplaudat insa programul muzical oferit de Silvia Dumitrescu, Adrian Enache si alte vedete ale muzicii usoare si populare. La un moment dat, unul dintre participantii la banchet a observat cu voce tare: "Lipseste cineva". Cind au auzit aceste cuvinte, "ciinilor rosii" li s-a pus un nod in git. Gindul ca tocmai Catalin Hildan lipseste, din nefericire pentru totdeauna, i-a determinat pe "ros-albi" sa verse un strop de vin in memoria "unicului capitan". Masa festiva a fost binecuvintata de un preot, apropiat al jucatorilor din Soseaua Stefan cel Mare. Intre vicepresedintele Cristi Borcea si fundasul stinga Daniel Florea ar putea lua nastere, in viitor, o legatura de rudenie. "Pune deoparte cartile de credit ca sa-ti dau baietelul meu", i-a spus oficialul dinamovist fotbalistului, care se mindreste cu fetita sa, Elysse-Mylene, in virsta de un an si trei luni. Cristian Patrick, fiul "vicelui", are trei ani. DANIEL CONTESCU Nemtenii si-au propus sa traga o betie dupa plecarea lui Halagian "Am scapat de dictator!", se bucura jucatorii de la Ceahlaul Fotbalistii de la Ceahlaul Piatra-Neamt intentionau, aseara, sa sarbatoreasca despartirea de antrenorul Florin Halagian. "Am scapat de dictator!", au exclamat, la unison, jucatorii nemteni. "O s-o punem sigur de-o bauta! Daca nu vom putea sa ne stringem cu totii, o sa petrecem pe la casele noastre", spuneau "galben-negrii", care erau convinsi, inca de la terminarea turului, ca Hala nu va reveni sub Pietricica decit ca adversar. Modelul petrecerii organizate dupa plecarea lui Halagian a fost experimentat de jucatorii de la FC Arges si cei de la FCM Bacau, care, de asemenea, nu l-au inghitit pe temperamentalul tehnician. Dupa ce i-a luat lui Ioan Niculae, patronul de la FC Brasov, 200.000 de dolari si nu s-a mai intors sub Timpa, Halagian a apucat sa se "infrupte" doar cu 25.000 de dolari din contul lui Gheorghe Stefan. "Vreau sa stau aproape de familie, sa-mi cresc nepotii", a argumentat antrenorul decizia intreruperii contractului. El a purtat, inca de pe vremea cind pregatea Ceahlaul, un dialog permanent cu Petre Buduru, directorul executiv de la Astra Ploiesti, cu gindul ascuns la "verzisorii" lui Ioan Nicolae. Favoriti pentru a-i succede Armeanului sint, in ordine, Florin Marin, Marin Barbu, Vasile Simionas si Mihai Stoichita. Fostul antrenor al Universitatii Craiova are avantajul ca ii cunoaste destul de bine pe fotbalisti deoarece a mai pregatit Ceahlaul. Cind a sosit in Banie, "Flocea" a insistat sa-i aduca la Universitatea pe ex-pietrenii Adi Baldovin si Angelo Alistar, semn ca pretuieste fotbalistii nemteni. La rindul lor, Florin Axinia si Costel Ilie au fost aproape de a semna, in vara, pentru gruparea olteana. ( D.C.) Contra, convins ca Alaves va trece de Inter Sortii au decis ieri, la Nyon, partidele din optimile de finala ale Cupei UEFA. Dintre cei trei fotbalisti romani ramasi in competitie, cea mai ingrata soarta o va avea Cosmin Contra. Deportivo Alaves, echipa spaniola la care este legitimat "Gurita", va da piept cu Inter Milano. "Ma bucur ca vom intilni marele Inter, fiindca mi-am dorit de mic sa joc impotriva milanezilor. Sint sigur ca ne vom califica", ne-a declarat ex-dinamovistul. Ionel Ganea si VfB Stuttgart au un adversar puternic, pe spaniolii de la Celta Vigo, in timp ce Nantes, echipa lui Viorel Moldovan, va infrunta FC Porto. Iata programul complet al partidelor din optimile Cupei UEFA (15-22 februarie 2001): FC Porto - FC Nantes; AEK Atena - FC Barcelona; VfB Stuttgart - Celta Vigo; FC Liverpool - AS Roma; CD Alaves - Inter Milano; PSV Eindhoven - AC Parma; Slavia Praga - FC Kaiserslautern; Rayo Vallecano - Girondins Bordeaux. SILVIU TANASE Luminita de la capatul terenului Romania a dat marti seara primul rateu la Campionatul European de handbal feminin, fiind invinsa cu 23-21 (10-12) de Ucraina, in cea de-a patra etapa a Grupei B. Sprijinite cu entuziasm de cei aproximativ 6.000 de spectatori din sala "Ioan Kunst Ghermanescu" din Bucuresti, "tricolorele" - care obtinusera in precedentele meciuri doua victorii si un egal - au avut o evolutie destul de buna pina in minutul 50. Finalul a apartinut ex-sovieticelor, care au reusit sa se desprinda in ultimele doua minute. Ca de obicei, cea mai buna echipiera a Romaniei a fost portarul Luminita Hutupan care a parat, printre multe alte mingi "imposibile", si trei aruncari de la sapte metri. Pentru formatia noastra au inscris Luca (opt goluri), Gogirla (cinci), Bora, Straton, Patru (cite doua), Stoica si Varzaru (cite un gol) n Cei prezenti au fost din nou iritati, ca si in serile precedente, de neatentia cu care oficialii au tinut scorul de pe tabela de marcaj (scor care, la final, este consemnat si pe foile de arbitraj) n Arbitrii portughezi ai intilnirii au ajutat Romania destul de consistent pina spre final, cind "foaia" s-a intors, cele sprijinite fiind jucatoarele adverse n Romania a disputat aseara, cu Danemarca, partida decisiva pentru calificarea in semifinalele competitiei. Rezultatul intilnirii nu ne-a parvenit pina la inchiderea acestei editii. MATEI UDREA ADI DOBRE relateaza de la Amsterdam: Chivu si Lobont nu mai dau din miini Cristian Chivu si Bogdan Lobont, cei doi fotbalisti romani de la Ajax Amsterdam, au avut ieri examen la limba olandeza, concurs pe care l-au luat cu nota maxima. "A fost un test usor. Nu am avut decit doua probe: citit si exprimare. Am spus citeva cuvinte invatate in ultimele luni, expresii uzuale, de fotbal", spune Lobont, incintat de noua performanta. Cu mina stinga bandajata, pentru ca s-a taiat serios incercind sa portioneze o bucata de cascaval, Cristi Chivu a fost cel mai bun la citit, dar si la scris dupa dictare. Tinerii jucatori sint bucurosi deoarece profesorul de olandeza a comunicat conducerii clubului ca romanii sint cei mai silitori elevi. Lobont si Chivu s-au perfectionat si la limba engleza, pe care o vorbesc in afara clubului. Flash "Kicker" il lauda pe Ganea In Germania s-au disputat marti seara trei partide contind pentru etapa a 17-a din Bundesliga. La Stuttgart, VfB s-a impus lejer in fata celor de la Eintracht Frankfurt, scor 4-1. Ionel Ganea, atacantul de la Stuttgart, a jucat toate cele 90 de minute ale intilnirii, reusind sa inscrie si un gol, in minutul 76. El a fost laudat in bisaptaminalul german "Kicker", care considera ca "internationalul roman a revenit la forma care i-a adus transferul in Germania, dar mai are de lucrat la finalizare, el ratind doua ocazii uriase". Intr-o alta intilnire, VfL Wolfsburg a fost invinsa pe teren propriu, 1-2, de SC Freiburg. Dorinel Munteanu a jucat 90 de minute, fiind socotit, de acelasi ziar, drept "singurul jucator care s-a luptat pentru echipa sa, reusind o faza spectaculoasa care s-a incheiat cu o bara". (B.G.) Lizarazu - amenintat de ETA Internationalul francez Bixente Lizarazu, component al echipei Bayern München, campioana Germaniei la fotbal, a intrat in vizorul organizatiei separatiste basce ETA, care ii solicita "impozitul revolutionar". Pe adresa parintilor lui a sosit luni o scrisoare redactata in dialect basc, in care jucatorului i se cere sa plateasca acest "impozit" intrucit apartine echipei nationale a unei "tari inamice". Impozitul revolutionar este cea mai frecventa metoda de extorcare de fonduri pe care separatistii o folosesc pentru finantare si este indreptata, in general, impotriva persoanelor bogate din Tara Bascilor. ETA n-a mai amenintat pina acum cetateni francezi in afara granitelor Spaniei, releva AFP. (H.H.) Baschetbalist sirb impuscat in cap Haris Brkic, jucator la echipa de baschet Partizan Belgrad, se afla in stare critica, dupa ce a fost impuscat in cap, de doua ori, la sfirsitul unui antrenament. Cind Brkic, 26 de ani, care participase la antrenamentul echipei sale in vederea disputarii meciului din Superliga cu turcii de la Efes Istanbul, s-a indreptat spre masina personala, un necunoscut a deschis focul asupra lui, nimerindu-l de doua ori in cap. Ieri, dupa citeva ore de la incident, baschetbalistul a fost operat, dar starea lui este foarte grava. Potrivit unor surse ale politiei din Belgrad, citate de cotidianul iugoslav "Vecernje Novosti", Brkic a fost victima unor hoti de masini de lux. (L.C.) Batrinu pleaca la Dynamo Berlin Florin Batrinu, fost component al echipei de fotbal Universitatea Craiova, va evolua la Dynamo Berlin, formatie germana de liga a patra. Jucatorului roman i-a fost eliberata cartea verde de catre gruparea olteana, dupa ce fotbalistul a renuntat la o parte din banii care i se cuveneau prin contract. Dynamo Berlin ocupa prima pozitie in clasament si are in componenta alti patru fotbalisti romani: Silvian Cristescu, Dorin Zegrean, Danut Oprea si Aurel "Joe" Panait. "Sint multumit ca am reusit sa plec in Germania. Mai sint citeva probleme de pus la punct, insa sper ca totul sa fie in regula. La inceputul lunii ianuarie voi incepe antrenamentele", ne-a declarat cel mai mare dintre fratii Batrinu. (D.N.) 