 Timpul bancilor populare a expirat Zece case centrale ale cooperativelor de credit au depus actele la BNR Conform prevederilor Ordonantei de Urgenta 97/2000, ieri a fost data limita la care organizatiile cooperatiei de credit au mai putut solicita autorizarea de la BNR. Surse din banca centrala au declarat ca pina ieri, la Directia Reglementare si Autorizare au fost primite dosarele a zece case centrale ale cooperatiei de credit, care inseumeaza 820 de cooperative de credit: Creditcoop, Concordia Romana, Aurora Romana, Star Petrosani, Creditul POpular, Pontica, Familia, Minerva, Creditul Romanesc si "Millenium- BPR". Aceasta din urma a depus o documentatie insumind 2.954 de file, care prevede reorganizarea prin divizare si transformarea sa in Casa Centrala a Cooperativelor de Credit "Millenium - BPR" (n.r. - BPR inseamna in noua titulatura "Bunastare si Prosperitate pentru Romania"), care va avea in componenta 269 de cooperative de credit. Din cele 925 de cooperative de crefdit care au depus la BNR anul trecut date privind existenta lor, acum 20-25 vor fi lichidate. Oficiali ai BNR au aratat ca autorizarea noilor entitati este un proces de durata, iar depozitele constituite de populatie la cooperativele de credit vor fi garantate de stat doar la acele entitati care vor fi autorizate si doar daca acestea vor respecta prevederile legale cu privire la plata contributiilor la Fondul de garantare a depozitelor in sistemul bancar. ( O.Z. ) Import de 500.000 de tone de griu Romania are nevoie de 500.000 de tone de griu panificabil pentru asigurarea consumului pina la noua recolta, a anuntat ieri Ministerul Agriculturii, Alimentatiei si Padurilor. "Pentru evitarea unei crize, trebuie sa ne asumam responsabilitatea importarii respectivei cantitati, a declarat ministrul agriculturii, Ilie Sirbu. In prezent, Romania dispune de un stoc de 500.000 de tone de griu de panificatie care poate fi comercializat, cantitate ce asigura necesarul de consum pentru populatie pina la sfirsitul lunii aprilie. ( N.B. ) Alro a ridicat temperatura bursei In numai o zi, 3% din actiunile producatorului de aluminiu si-au schimbat proprietarii Se zvoneste ca Alro ar putea fi cotata la Londra In sedinta de tranzactionare de ieri, actiunile producatorului de aluminiu Alro Slatina s-au cumparat ca piinea calda. Valoarea schimburilor cu actiuni Alro a ridicat temperatura Bursei de Valori Bucuresti, peste 4,7 milioane actiuni schimbindu-si proprietarii pentru 97,7 miliarde lei (aproximativ 3,6 milioane dolari). In sedinta precedenta, din 12 februarie, toate tranzactiile derulate pe bursa adunasera numai 2,773 miliarde lei. Ieri s-au miscat in total pe bursa 3% din numarul de actiuni al Alro, la cotatii cuprinse intre 19.000 si 20.000 lei. In urma cu citeva zile, peste 13,115 milioane de actiuni (8,27% din capitalul companiei) si-au schimbat proprietarii, la cotatii cuprinse intre 19.000 si 19.800 lei. Atunci s-au incheiat in piata tranzactii totale in valoare de peste 260 miliarde lei (9,7 milioane dolari). Surse din piata ne-au declarat ca Alro ar putea fi cotata la bursa din Londra. Patru mari companii straine rivnesc la Alro Febra tranzactiilor cu Alro este justificata de apropiata privatizare a companiei, pentru care se anunta o competitie interesanta, caci Alro detine 0,7% din productia mondiala de aluminiu (aproximativ 32 milioane tone). Grupul Balli, compania Glencore si un concern format din Marco Acquisitions&McKook Metals si-au aratat deja interesul fata de cumpararea partii pe care o detine statul. Surse din piata de capital presupun ca si grupul francez Pechiney, cel mai mare producator de aluminiu din Europa, ar fi la rindul sau interesat de cambinatul din Slatina. Cotatiile la care se tranzactioneaza in acest moment Alro, multiplica de aproape patru ori valoarea nominala a unei actiuni, fixata la 5.000 lei. Astfel, la masa negocierilor, statul se va aseza cu un pachet de actiuni care "valoreaza" in scripte 429,594 miliarde lei, dar caruia piata ii da in acest moment o valoare de aproape patru ori mai mare. Asupra schimburilor din aceste zile s-a asternut deocamdata discretia. Chiar daca raportarile privind modificarea structurii actionarilor semnificativi trebuiau anuntate, nici bursa, nici Comisia Nationala a Valorilor Mobiliare (CNVM) nu cunoaste inca cine a schimbat 8,27% din capitalul social in sedinta de joia trecuta. Totusi, "piata de capital isi arata utilitatea", a observat Stere Farmache, directorul general al BVB. "Bursa se dovedeste mijlocul cel mai rapid de schimbare a proprietarilor actiunilor unei companii", a adaugat Farmache. LIDIA MOISE Romanii nu-si vor mai putea cumpara chiloti la mina a doua Dumitru Bulumete, secretar de stat pentru cooperatie, comert interior si relatia cu parlamentul din Ministerul Intreprinderilor Mici si Mijlocii si Cooperatiei (MIMMC), a declarat ieri ca institutia pe care o reprezinta va finaliza in curind, impreuna cu Oficiul pentru Protectia Consumatorului (OPC), un act normativ care va interzice importul de lenjerie de pat, lenjerie intima si incaltaminte la mina a doua. Bulumete a aratat insa ca "restrictionarea importului produselor mentionate si a altor bunuri se va face cu respectarea normelor Uniunii Europene privind libera circulatie a marfurilor, la care tara noastra a aderat". ( O.Z. ) Intreprinderile mici si mijlocii vor obtine autorizatii in pas alergator Ministerul pentru Intreprinderile Mici si Mijlocii si Cooperatiei va introduce proceduri simplificate privind obtinerea avizelor, autorizatiilor si licentelor de functionare necesare intreprinzatorilor, a anuntat ieri ministrul Silvia Ciornei. Oficialii MIMMC au aratat ieri ca intreprinzatorii vor avea acces, prin intermediul ministerului, la informatiile primare privind deschiderea unei afaceri - elaborarea unui plan de afaceri, potentialele piete de desfacere, programe de management si marketing. Secretarul de stat in MIMMC, Dumitru Bulumete, a anuntat ieri ca ministerul se va implica in construirea a doua noi piete de gros in Romania, la Timisoara si Cluj, cu asistenta tehnica gratuita asigurata de guvernul german. Referitor la Normele Metodologice pentru aplicarea Legii 133/1999 aprobate recent de guvern, Ion Taban, secretar de stat in MIMMC, a aratat ca ele explica, pe larg, modul de acordare a facilitatilor pentru intreprinderile mici si mijlocii - scutirea de taxe vamale pentru importul de utilaje, scutirea de taxe vamale pentru unele materii prime, scutirea de la plata impozitului pentru profitul reinvestit - si modul in care IMM-urile vor participa la licitatii. Oficialii MIMMC au anuntat ca in sedinta de guvern de miine vor supune spre aprobare lista materiilor prime care vor beneficia de scutirea la plata taxelor vamale, lista care va fi actualizata periodic. Potrivit unui raport al Agentiei Nationale de Dezvoltare Regionala si Camerei de Comert a Municipiului Bucuresti, in 1999, din 622.326 de IMM-uri inregistrate la Registrul Comertului, numai 162.922 de societati (27,3%) au avut profit. 66,9% din numarul total de IMM-uri activeaza in domeniul comertului, 14,5% in sectorul serviciilor, 10,9% in industrie, 2,7% in constructii, 2,7% in transporturi, 1,8% in agricultura si numai 0,5% in turism. NICOLETA BURTAN "Inghetarea" tarifelor la energie se va "topi" dupa trecerea iernii Lumina si caldura se scumpesc la primavara Pompiliu Budulan, secretar de stat la Ministerul Industriei si Resurselor (MIR), a declarat ieri ca PDSR isi va onora promisiunile electorale in privinta "inghetarii" pe perioada de iarna a tarifelor la energia electrica si termica. Desi a evitat sa confirme scumpirea energiei electrice si termice imediat dupa trecerea sezonului de iarna, oficialul MIR a lasat totusi sa se inteleaga ca sistemul de preturi din domeniul energetic va trebui reactualizat la rata inflatiei si la cursul de schimb. Conform lui Pompiliu Budulan, preturile la carbune nu au fost reactualizate la cursul actual de schimb leu-dolar, ele fiind calculate inca la un curs mediu al dolarului de 18.500 lei. Totodata, secretarul de stat a mai mentionat ca la proiectul de buget pentru anul in curs guvernul estimeaza, deocamdata, un curs de schimb mediu de schimb anual de 28.500 de lei pentru un dolar. Reamintim ca seful Oficiului Concurentei a atras atentia ca o aminare a ajustarii ar provoca, in timp, majorarea cu peste 25% a tarifelor actuale practicate la lumina si caldura. OVIDIU ZARA [17][pl.dll?rid=expresro] 