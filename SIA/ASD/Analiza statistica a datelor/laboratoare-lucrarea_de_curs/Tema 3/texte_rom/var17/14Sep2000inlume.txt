 In cazul in care alegerile din Iugoslavia vor duce la izbucnirea unui conflict in Muntenegru, Occidentul este gata sa declanseze un razboi terestru cu Milosevici Armata americana supravegheaza indeaproape situatia din Iugoslavia, in ajunul alegerilor prezidentiale si locale care vor avea loc in aceasta tara pe 24 septembrie, si nu exclud ipoteza unei intrari in Muntenegru a fortelor presedintelui Slobodan Milosevici, pentru rasturnarea guvernului pro-occidental de la Podgorica, dupa cum nu exclud nici posibilitatea unei interventii militare occidentale cu trupe terestre, intr-o asemenea situatie, transmit agentiile internationale de presa. Generalul Gregory Martin, comandantul fortelor aeriene americane in Europa, a subliniat ca este improbabil ca NATO sa aprobe o actiune militara daca nu exista o situatie de criza si ca ar fi dificil pentru Statele Unite sa actioneze unilateral, fara sprijinul aliatilor. Temerea americanilor ca Milosevici va incerca sa rastoarne guvernul presedintelui Milo Djukanovici se acutizeaza pe masura ce se apropie data alegerilor, pe care Muntenegru vrea sa le boicoteze. Desi i-au oferit sprijin politic lui Djukanovici, Statele Unite nu au mers pina intr-acolo incit sa ameninte cu represalii militare, in caz ca sirbii vor intra in Muntenegru. Saptamina trecuta, dupa ce s-a intilnit cu presedintele muntenegrean, secretarul american de stat, Madeleine Albright, a afirmat, in aceasta privinta, ca "nimic nu este exclus". Se asteapta falsificarea alegerilor Tot in legatura cu alegerile de pe 24 septembrie, guvernele din sud-estul Europei se asteapta ca presedintele Slobodan Milosevici sa incerce sa falsifice alegerile. Vecinii Iugoslaviei au cazut de acord ca, oricare ar fi rezultatele scrutinului, trebuie sa se pregateasca sa ofere sprijin fortelor democratice din Iugoslavia, pentru ca, in conditiile in care acestea vor cistiga, vor incepe lupta pentru mentinerea sub control a institutiilor statului, dupa cum a explicat un inalt oficial american, care a vorbit sub conditia anonimatului. El a adaugat ca Milosevici si suporterii sai au luat deja "masuri substantiale" pentru a cistiga alegerile, arestindu-i pe activistii din opozitie si timorind presa independenta. Dintre aceste masuri face parte si recentul ordin al Comisiei electorale din Iugoslavia care a cerut mass-media independente sa nu mai distribuie materiale de propaganda politica pentru opozitie si candidatii ei. Uniunea Europeana incearca sa convinga electoratul sirb sa sprijine opozitia, asigurind ca, daca au loc schimbari democratice in Iugoslavia, ii asteapta un loc in Europa. ISABELLA ALEXANDRESCU Microsoft lanseaza azi Windows Millenium Windows 98 este vechi de doi ani, iar Windows 2000 este destinat cu precadere intreprinderilor. Astazi, concernul informatic american "Microsoft" lanseaza sistemul de operare Windows Millenium (WMe), mai cosmetizat, mai prietenos, mai puternic si mai polivalent decit versiunile precedente, pentru a-i da de lucru consumatorului pentru inca pe putin un an, pina la aparitia urmatorului sistem de operare cu priza la utilizatorii personali. WMe, care integreaza tehnologii pentru punerea in retea a aparaturii electronice si electrocasnice utilizate curent intr-o locuinta, ofera putin mai multe facilitati decit Windows 98, apreciaza expertii. WMe "nu pare sa reprezinte decit o mica ameliorare" a sistemului de operare Windows 98, a declarat Carl Howe, director de cercetare al firmei de analiza "Forrester Research". Nici una din noile functii "nu este cu adevarat irezistibila si, potrivit primelor indicatii, computerul nu functioneaza neaparat mai bine", a adaugat Howe. In plus, unele programe incluse in pachetul Windows Millenium, cum sint Internet Explorer sau Windows Media Player, pot fi obtinute gratuit de pe situl Microsoft. Fara a fi impresionat (si) de aceste critici, concernul american afirma ca scopul sau nu este neaparat optimizarea performantelor unui computer, ci "amuzarea" utilizatorului, oferindu-i programe care sa-l ajute sa vizioneze filme, sa joace jocuri si sa comunice cu familia si prietenii. De altfel, numele "Me" ("eu", in limba engleza) adaugat la Windows, reflecta accentul pus pe "consumatorul individual". Urmatorul sistem de operare pentru consumatori si companii, botezat "Whistler" si bazat pe Windows 2000, va fi lansat pe piata la finele anului 2001, a declarat Greg Sullivan, responsabil cu productia al "Microsoft". CONSTANTIN VLAD Hillary Clinton gusta victoria Hillary Rodham Clinton a devenit Prima Doamna a Statelor Unite care a cistigat nominalizarea pentru un fotoliu in Senatul american. Partidul Democrat, din care face parte, ca si sotul ei, a numit-o oficial candidata pentru postul de senator de New York, transmite Reuters. Ea l-a invins astfel fara eforturi pe celalalt aspirant la candidatura, chirurgul ortoped Mark McMahon. Surse apropiate Casei Albe au anuntat ieri ca prestigiosul "New York Times" a retinut de la tipar un articol potrivit caruia Prima Doamna a Statelor Unite i-a rasplatit pe cei care au contribuit cu fonduri la campania sa electorala invitindu-i sa isi petreaca noaptea la Casa Alba sau la Camp David, fapt care constituie o atractie deosebita si un vis practic imposibil de realizat pentru multi americani. ISABELLA ALEXANDRESCU Blocada petroliera a pus Europa pe butuci Nemultumirea acuta a transportatorilor rutieri fata de preturile ridicate la combustibil mentine de citeva zile haosul in intreaga Europa occidentala, transmit agentiile internationale de presa. Camionagiii britanici isi continua campania impotriva preturilor mari la benzina blocind centrul Londrei si incercind sa inainteze spre cladirea parlamentului n Situatia este asemanatoare si in Irlanda, unde o asociatie de transportatori a amenintat ca va initia, cu masinile, marsuri in viteza de melc in toata tara daca guvernul nu accepta sa scada taxele la carburant. Presedintele asociatiei a avertizat ca vineri va fi lansata o greva generala daca premierul Bertie Ahern nu va anunta scaderea taxelor n Dupa ce au paralizat Bruxelles-ul timp de doua zile, trasportatorii belgieni, care cer ca guvernul sa ia masuri impotriva preturilor ridicate la benzina, au blocat ieri principala autostrada care leaga Germania de Belgia. Soferii de camion si fermierii germani au amenintat ca se vor alatura protestatarilor n Sindicatul norvegian al transportatorilor rutieri a amenintat guvernul ca le va ordona tuturor membrilor sai sa isi inceteze activitatea la nivel national daca nu obtin reducerea taxelor la motorina n Presedintele principalei organizatii patronale a transportatorilor rutieri din Italia a declarat ca acestia sint "pregatiti" sa inceteze lucrul daca nu obtin "reducerea imediata cu 0,10 euro a pretului la pompa a benzinei n Camionagiilor din Europa occidentala li s-au alaturat pescarii polonezi, care vor sa blocheze porturile, si soferii de taxi, care intentioneaza si ei sa lanseze actiuni de protest fata de preturile la carburanti. ISABELLA ALEXANDRESCU Bursa din Jakarta a sarit in aer Cladirea bursei din Jakarta a fost devastata de o explozie puternica, provocind moartea a cel putin 6 persoane si ranirea altor 27, in timp ce mai mult de zece persoane sint blocate in parcarea subterana a imobilului, transmite Reuters. Sutele de angajati au fugit ingroziti din cladire, care adaposteste si birouri ale Bancii Mondiale si se afla chiar vizavi de luxosul Hotel Hilton. Explozia a avut loc cu doar o zi inainte de reinceperea procesului de coruptie in care acuzat este fostul presedinte Suharto si a fost provocata de o bomba, dar nu se stie nici tipul de material explozibil folosit. Nici o grupare nu a revendicat incidentul. (I.A.) Arheologii englezi au gasit ramasitele unei gladiatoare O echipa de arheologi britanici au descoperit in apropiere de Londra oseminte care par a fi ramasitele unei femei-gladiator din epoca imperiului roman, transmite Reuters. Desi se stie deja ca in inspaimintatoarele arene romane coborau, nu de putine ori, si femei-gladiator, pina acum nu a fost gasita vreo dovada concreta a acestei ipoteze. "N-am mai auzit pina acum sa fi fost descoperita vreo femeie-gladiator", a declarat Jenny Hall, reprezentant al Muzeului din Londra. Din fosta luptatoare, care, potrivit estimarilor specialistilor, avea aproximativ 20 de ani cind a murit, a ramas numai o bucata din osul pelvian, insa alaturi de ea au fost ingropate vase de ceramica specifice pentru inmormintarea unei femei. Arena in care au coborit acesti gladiatori a fost descoperita inca din anul 1986 in Southwark, regiune din sudul Londrei. Amfiteatrul avea o capacitate totala de 7.000 de locuri.(D.B.) Bolta de lalele pentru homosexuali Parlamentul olandez a adoptat marti, cu o larga majoritate, o lege care va autoriza casatoriile intre persoane de acelasi sex si adoptia copiilor in cuplurile homosexuale, transmite AFP. Prin noua lege, adoptata cu 107 voturi pentru si 33 impotriva, cuplurile de homosexuali se vor bucura de aceleasi drepturi ca si cele heterosexuale, persoanele de acelasi sex fiind autorizate si sa adopte copii de nationalitate olandeza. Potrivit sondajelor efectuate recent, aceasta dispozitie se bucura de sustinerea a 62 la suta din olandezi. Impotriva adoptarii acestei legi s-au declarat reprezentantii mai multor formatiuni protestante si cei ai principalului partid crestin-democrat. (D.B.) Ruine neolitice scufundate descoperite de arheologi atesta ca Marea Neagra s-a format in urma potopului biblic O echipa de exploratori americani a anuntat ieri ca a descoperit ramasitele unor habitate umane, la o adincime de citiva zeci de metri sub apa, pe fundul Marii Negre, plus dovezi ca aici s-a produs o inundatie catastrofala acum aproximativ 7.500 de ani, despre care unii oameni de stiinta cred ca este legata de povestea biblica a lui Noe. Exploratorul Robert Ballard, celebru pentru descoperirea epavei Titanicului, a declarat ca expeditia pe care o conduce, organizata sub egida reputatei organizatii "National Geographic", a fost incununata cu reusita dezgroparii unei "structuri rectangulare", foarte probabil o cladire, la aproximativ 90 de metri adincime, o dovada incontestabila a faptului ca aici au trait oameni inainte ca potopul, biblic sau nu, sa inunde definitiv zona. Dovezi certe ca potopul biblic a fost realitate "Acum stim sigur ca oamenii au trait pe acea suprafata de teren in clipa in care s-a produs evenimentul (marele potop) deoarece am gasit dovezi de habitat uman. Este o descoperire incredibila, mai presus de orice asteptari. Este in mod clar un vast numar de locuinte si cred ca foarte multi oameni traiau atunci pe linga Marea Neagra", a declarat Ballard, subliniind ca aceasta este o descoperire mult mai importanta decit cea a Titanicului, in 1985. Exploratorul a precizat ca echipa sa a facut descoperirea cu trei zile inaintea anuntului si ca spera sa mai gaseasca si alte dovezi, urmind ca locul sa fie cartografiat si documentat fotografic inainte ca vreun obiect sa fie scos la suprafata. Structura rectangulara descoperita masoara circa 4 metri latime si 15 metri lungime, avind in interior busteni ciopliti, ramuri de lemn si unelte din piatra. "Arhitectura si artefactele sint din neolitic, mai precis din Epoca Bronzului, adica de acum aproximativ 7.000 de ani", a mai spus Ballard. Arheologul-sef al expeditiei, Fredrik Hiebert, a descris descoperirea ca fiind "Pompeiul peisajelor", declarind ca este exemplul tipic de case cu acoperis vazute pe uscat. O descoperire epocala "Este o descoperire majora, care va incepe sa rescrie istoria culturilor din aceasta zona-cheie dintre Europa, Asia si Orientul Mijlociu din antichitate", a adaugat Hiebert, profesor de arheologie la Universitatea Pennsylvania. "Aceasta imi pare, ca arheolog familiarizat cu regiunea, arhitectura tipica oamenilor care au trait in jurul Marii Negre", a mai spus omul de stiinta american. Inundatia a fost pentru prima oara oficial legata de epopeea biblica a lui Noe de catre geologii americani William Ryan si Walter Pitman, de la Universitatea Columbia, in cartea "Potopul lui Noe", aparuta in 1997. Cei doi geologi sint de parere ca potopul lui Noe nu a avut loc in Orientul Mijlociu, asa cum se poate presupune in urma lecturarii Bibliei, ci in zona din jurul Marii Negre. Ryan si Pitman au elaborat aceasta teorie in baza descoperirii unei suprafete de teren acoperita de ape. Arheologii se asteapta la noi descoperiri Pitman a declarat ca este "mai emotionat ca niciodata" de descoperirea lui Ballard. "Cu siguranta credeam ca trebuie sa fi fost oameni care au trait aici, insa descoperirea structurii a fost ca si cum s-a gasit acul in carul cu fin", a spus geologul, intr-un interviu telefonic acordat Agentiei Reuters. Ballard a mai declarat ca extraordinara stare de conservare a lemnului si altor materiale organice atit de vechi se datoreaza in cea mai mare masura apropierii sitului de apele adinci, lipsite de oxigen, ale Marii Negre. Mai mult, afirma si Hiebert, este posibil ca aici sa se fi pastrat oseminte umane si animale, pentru ca deja s-au gasit materiale organice care in mod normal ar fi trebuit sa dispara. "Sintem incredintati ca ramasitele omenesti ar putea fi conservate foarte bine, deschizind posibilitatea analizei ADN si a descoperirii adevaratei identitati a acestor oameni", a subliniat Hiebert. Linga situl identificat de Ballard s-au mai gasit doua vechi epave avind la bord cherestea si amfore din ceramica intacte. Marea Neagra a fost lac Oamenii de stiinta cred ca Marea Neagra era un lac cu apa dulce pina ce a fost inundata de Marea Mediterana, acum aproximativ 7.000 de ani. Studiul realizat de Ryan si Pitman arata ca Marea Neagra de astazi a fost transformata cind topirea ghetarilor de la finele ultimei ere glaciare a determinat cresterea nivelului Mediteranei, provocind revarsarea apelor acesteia peste fisia care o separa de mult mai micul lac de apa dulce. Ca urmare a acestui fenomen, mii de kilometri patrati de teren cultivabil au fost inundate, mii de oameni au pierit inecati si intreg ecosistemul a fost dat peste cap - toate astea intr-o perioada de timp de numai doi ani. CONSTANTIN VLAD 