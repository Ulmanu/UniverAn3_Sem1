 Istoria bikinilor - un secol de lupta pentru a dezbraca femeia De la vesmintele grele, din materiale scumpe, acoperind trupul pina la calciie, pina la chiloteii minusculi ai zilelor moderne, costumul de baie a suferit, pe parcursul a doua secole, transformari revolutionare. Costumul de baie de astazi, dezvaluind aproape in totalitate formele si punindu-le provocator in evidenta, i-ar fi scandalizat pina la isterie pe pudibonzii secolelor XIX si XX. In plin sezon estival, prestigiosul cotidian "La Stampa" a publicat o istorie, in explicatii si imagini, a modificarilor radicale suferite de costumul de baie. Baie cu rochie, pantofi si ciorapi Prima femeie despre care istoria noteaza ca s-a scaldat in ceea ce se putea numi la acea vreme "costum de baie" este sotia lui Carol Ferdinand de Bourbon. Ea a stirnit un adevarat scandal, in 1825, pentru ca tinuta cu care a intrat in apa marii, desi compusa dintr-un vesmint greu, din lina, ciorapi si pantofi de lac, a fost considerata desantata. Doamnele acelei epoci nu intrau in apa, ci doar se stropeau "gratios" pe fata si miini, si mergeau in caleasca, insotite de un valet sau un admirator, pina pe malul marii. ; La sfirsitul anilor 1870, apare si casca de baie - o scufie de tip renascentist care acopera zulufii doamnelor. Costumul de baie este compus din mai multe jupe suprapuse - practic, femeile intra in apa total imbracate. ; Sfirsitul secolului XIX inregistreaza un progres - fustele lungi permit sa se vada gleznele, iar pentru picioare sint creati pantofi speciali, legati cu snur in jurul gleznelor si cu talpa gaurita, pentru scurgerea apei. "La belle epoque" dezgoleste pulpele In primii ani ai secolului trecut, costumele de baie ramin caste, dar cu citeva modificari considerate indraznete fata de cele din secolul al XIX-lea, cum ar fi faptul ca dezgolesc partial bratele. ; In 1910, costumele de baie sint foarte cochete, dar sint vazute de prea putini ochi; din cabina, situata pe plaja, unde femeile se schimbau in costum de baie, si pina in valuri, acestea mergeau acoperite cu un capot lung, inchis pina in git. ; In anii 20, creatorul Poiret renunta la vesmintele lungi, cu croiala complicata, si transforma definitiv costumul de baie. Femeile poarta tunici si pantaloni lungi pina la glezne. ; Anul 1925 promoveaza aspectul androgin al femeii, care intra in mare cu pantaloni scurti si cu spatele dezgolit, putind astfel sa se bronzeze partial. ; "Stramosul" bikinilor de astazi poate fi considerat costumul creat de o englezoaica excentrica. Lady Mendl, o obisnuita a hotelului Lido, din Venetia, a stirnit murmure purtind pantalonasi si, in loc de sutien, doua batiste innodate. ; In anii 30, costumele de baie sint facute, pentru prima oara, din materiale elastice, cu fir de latex, care lasa dezgolite bratele si pulpele. Promotoarele noilor costume de baie sint frumuseti ale Hollywood-ului, ca Esther Williams, Olivia de Havilland si Rita Hayworth. Bikini, marea explozie Atolul Bikini, unde americanii au efectuat un experiment nuclear pe 30 iulie 1946, a dat numele unei noi creatii a stilistului francez Louis Reard, care constituie un punct de cotitura in moda costumelor de baie. Reard a prezentat, in cadrul colectiei sale din acel an, un costum de baie in doua piese, extrem de indraznet. Numele "bikini" a fost ales pentru ca noul costum de baie creat de Reard a fost considerat ca fiind "exploziv", deoarece dezvaluia buricul, punct de netrecut al pudorii acelei perioade. La moda era ornamentarea bikinilor cu decoratiuni aplicate - flori, cu predilectie, sau brodarea cu siluete de animale. Un celebru catalog american de moda accepta sa prezinte in paginile sale un model de bikini, cu conditia ca in fotografie, buricul manechinului sa fie acoperit. ; In 1947, balerina franceza Micheline Bernardin, despre care se spune ca a "colectionat" 50.000 de cereri in casatorie, si actrita italiana Adriana Benetti au curajul sa poarte costum de baie in doua piese, stirnind un adevarat scandal. La doar trei ani distanta insa Sophia Loren stirneste furori purtind un astfel de costum de baie. Anii 50 - lupta pentru buric In anii 50, la tesaturile pentru costume de baie incepe sa se foloseasca firul de nylon, care ajuta la uscarea rapida a acestora, si apar primele farduri rezistente la apa. Costumul de baie nu mai ascunde trupul, ci este folosit pentru a pune in evidenta farmecele doamnelor. Principesa Margaret a Marii Britanii provoaca scandal coborind de pe iahtul unui magnat imbracata doar cu un costum de baie in doua piese. ; In 1950, Gina Lollobrigida face un pas indraznet, aparind si lasindu-se fotografiata intr-un costum de baie care ii dezvalua buricul. ; In 1953, bomba sexy Marilyn Monroe pozeaza pe celebra plaja de la Malibu intr-un costum de baie indraznet, fara a-si dezveli insa buricul ; In 1955, actrita Diana Dors face senzatie, aparind in slip si sutien de blana, cu bretelute de strasuri. ; Controversatul bikini este, in sfirsit, acceptat, la inceputul anilor 60, pe plajele si la piscinele publice din Statele Unite, si este ornamentat cu franjuri si volanase. Apare tesatura de lycra si este inventat chiar costumul de baie "de seara", din tul alb, cu paiete si strassuri. Topless-ul, la 37 de ani Pe 20 iunie 1964, apare moda topless. Modelul american Tony Lee Shelley pozeaza pe malul lacului Michigan in pantaloni scurti, cu talie inalta, prinsi de umeri cu doua bretele incrucisate peste bustul gol. Tot in acest an, Rudi Gernreich lanseaza monokinii, declansind un adevarat scandal. Laura Antonelli apare intr-un minislip si inlocuieste sutienul cu un colan de flori care ii acopera sinii. Ursula Andress este fotografiata in mare, cu sinii dezgoliti. Tanga dateaza din anii 70 In anii 70, Rudi Geinreich inventeaza "thong", precursor al modelului "tanga" (bikini cu snur).Topless-ul inceteaza sa mai fie un subiect de controversa, mai ales pe plajele din Franta. ; In iulie 1972, o tinara nonconformista inventeaza tanga, decupindu-si costumul de baie pentru a face senzatie la un bal mascat, pe plaja din Ipanema. La doar o luna distanta, toate femeile purtau la plaja tanga. ; In mai 1977, in revista "Vogue" apare fotografia unei tinere in tanga si fara sutien. Anii 80 - creatorii de moda intra in scena In anii 80, costumul de baie este mai mult ca oricind la moda, cele mai utilizate tesaturi fiind cele din tricot, nylon si lycra. Ca o reactie la nudism, se poarta costumele intregi sau cele din doua piese cu croiala sobra ; In 1987, Saint-Laurent lanseaza bikinii din lame si catifea. ; In anii 90, bikinii ramin costumul de baie cel mai vindut in intreaga lume. ; In 1992, este lansat costumul de baie cu sutien dotat cu cupe gonflabile si pompita de aer, astfel incit, sinii pot parea voluptuosi sau de-a dreptul opulenti. ; In 1994, este inventat costumul din poliester si lycra, care lasa sa patrunda razele ultraviolete. In 1995, sutienele "push up", care au revolutionat moda lenjeriei intime, cuceresc si piata costumelor de baie, ca si chilotii care fac ca stratul de grasime de pe burta sa "dispara". Apar si costumele de baie cu picaturi de PVC, care imita picaturile de apa. ISABELLA ALEXANDRESCU Noile arme biologice lovesc la cap Bomba cu tristete Marile puteri fac experimente secrete cu agenti care pot modifica starea emotionala a inamicului; Si febra aftoasa din Marea Britanie poate fi rezultatul unui atac "Sint suta la suta sigur ca toate serviciile de informatii si contrainformatii s-au apucat sa investigheze recenta epidemie de febra aftoasa din Marea Britanie. Dar nu ma astept la nici un rezultat oficial. Nimeni nu va spune ca suspecteaza un posibil atentat terorist sau un sabotaj, dar ca nu are nici o dovada. Asta ar crea panica, ba chiar i-ar incuraja pe potentialii teroristi. Nu va asteptati la nimic, nici macar la informatii despre existenta vreunei investigatii", spune Alibek. Referindu-se la propriile acuzatii si critic, ci referitoare la "inocenta" Occidentului fata de potentialul pericol al unui razboi biologic, specialistul rus a tinut sa faca precizari. "Una dintre cele mai mari probleme ale noastre este ca nu stim daca s-au produs sau nu astfel de atacuri pina in prezent. Sintem ignoranti. Nu putem face distinctia intre epidemiile naturale si cele provocate de om. Nu spun ca febra aftoasa ar fi rezultatul unui atac biologic, pentru ca nu stiu. Dar daca vezi asa ceva, de o asemenea amploare, in secolul al XXI-lea, ar trebui sa devii foarte banuitor. Sa-ti imaginezi ca n-am facut nimic in ultimele citeva decenii, si, deodata, apare o astfel de epidemie - uriasa, incontrolabila - te face sa-ti pui multe intrebari", a declarat Alibek. Ken Alibek apreciaza ca Rusia continua sa reprezinte o sursa de ingrijorare. "Federatia Rusa are inca aceasta enorma si sofisticata capacitate de a dezvolta armament biologic. Asta-i amenintarea propriu-zisa: nu din partea guvernului, ci a cercetatorilor rusi. Unii dintre ei vor sa-si vinda cunostintele - exista multi cumparatori. Principala mea ingrijorare este ca in cazul unui atac bioterorist, cu oameni bine antrenati si care stiu cum sa foloseasca armele biologice, numarul victimelor ar fi incredibil de mare". Arma care te face sa plingi Specialistul rus adauga faptul ca este mai probabil ca in astfel de atacuri sa fie folositi agenti care nu ucid, ci doar altereaza comportamentul uman, slabind forta de munca a unei natiuni oarecare. "Cunoastem mai bine de o suta de neuropeptide diferite - spre exemplu beta-endorfina, encefalinele si serotonina. Multe dintre ele modifica procesul de gindire, emotiile. Poti face oamenii sa fie deprimati sau exaltati. Servicii secrete din multe tari folosesc astfel de mijloace pentru a interoga oamenii, pentru a le modifica starea psihica, sau pentru a le suprima vointa. Cu astfel de substante poti face un om normal sa innebuneasca.". "Majoritatea substantelor neurotransmitatoare sint peptide; fiecare peptida poate fi codificata cu o gena si inserata intr-un virus, precum adenovirusul. Nu este greu - practic intr-un virus poti insera orice. As aprecia ca astfel de tehnici sint astazi bine dezvoltate in Rusia pentru ca ea a inceput cercetarile in domeniu inca din anii '70. La acea vreme, tehnicile de inginerie genetica nu erau suficient de sofisticate pentru a realiza ceva substantial. Dar sintem in 2001", a avertizat Ken Alibek. CONSTANTIN VLAD Crima comisa de satanisti in drum spre "Castelul Dracula" Cei doi satanisti erau casatoriti si voiau sa-si petreaca luna de miere in Transilvania Castelul de la Bran, al "Contelui Dracula", dupa cum il numesc incintati occidentalii, atrage nu numai turisti fermecati de romanul cu acelasi nume al scriitorului Bram Stoker, dar si deranjati mintal periculosi, releva cotidianul britanic "The Guardian". Este cazul unui cuplu de proaspat casatoriti din Germania, satanisti, care au comis o crima ingrozitoare, inainte sa se indrepte spre Romania, unde voiau sa isi petreaca luna de miere la castelul de la Bran. 66 de lovituri de maceta Cei doi, Manuela, 22 de ani, si Daniel, 25 de ani, au organizat un ritual satanic si au ucis cu cruzime un vinzator de automobile de 33 de ani. Trupul acestuia a fost gasit facut bucati, purtind 66 de lovituri de maceta si de ciocan, in apartamentul cuplului din orasul Witten. "Victima este de nerecunoscut", a spus un politist. Cadavrul a fost gasit zacind linga un sicriu negru, cranii din plastic, cruci rasturnate si pietre runice naziste. Politia a mai gasit si o lista de 15 persoane pe care cei doi aveau de gind sa le sacrifice in cadrul unor ritualuri sataniste. Manuela si Daniel au fost prinsi si arestati in apropiere de orasul Jena, in estul Germaniei. Vinzatorul de masini era un coleg al lui Daniel si a fost invitat in apartament sub pretextul unei petreceri, fara sa aiba nici cea mai mica idee despre ce sfirsit ingrozitor il astepta. Unul dintre anchetatorii politiei a povestit: "Peretii erau acoperiti cu pinza neagra. Sloganul "Cind Satana prinde viata" era scris pe fereastra". "Isi beau singele" Daniel, ras in cap, cu trupul plin de cercei, si mireasa lui, cu parul roz si imbracata in piele s-au cunoscut dupa ce au discutat pe o linie de chat destinat celor atrasi de ocultism, prima lor intilnire amoroasa avind loc la cimitirul din Recklinghausen. Parintii Manuelei au explicat ca atractia ei pentru satanism a inceput pe cind avea 13 ani si ca pe unul dintre iubitii sai l-a muscat de git urlind "vreau sa iti beau singele". Un alt fost iubit a declarat: "Mi-a zis de la inceput ca este satanista. Ne loveam unul pe altul in timpul partidelor de sex si purtam zgarda de ciine, cu tinte". Prietenii povestesc ca Daniel si Manuela practicau sex cu perversiuni sado-masochiste, repetau obsesiv sloganuri extremiste si aveau o adevarata obsesie pentru singe. Daniel avea la mesageria vocala a telefonului sau mobil un mesaj de-a dreptul macabru: "Iti beau singele, iti maninc pielea". In schimb, parintii lui Daniel nu erau deloc la curent cu preocuparile acestuia, afirmind ca nu are nici un fel de legaturi cu practicile oculte si descriindu-l drept "un baiat iubitor, sensibil si credincios". Ei au adaugat ca, dupa stiinta lor, Daniel tocmai fusese parasit de o prietena si voia sa se calugareasca. ISABELLA ALEXANDRESCU Macedonia a devenit tara faradelegilor Absenta fortelor de politie macedonene, mobilizate in lupta impotriva teroristilor albanezi, a transformat Macedonia intr-un paradis al infractorilor, relateaza Reuters. Furtul din buzunare, trecerea pe culoarea rosie sau parcarea masinii in locuri interzise sint in continuare considerate infractiuni, insa nu mai exista politisti care sa-i prinda pe cei le-au comis. Majoritatea unitatilor de politie macedonene, pina si agentii de circulatie au fost trimisi la granita cu provincia Kosovo, unde se confrunta cu combatantii Armatei Nationale Albaneze de Eliberare. Intre timp, hotii marunti, soferii inconstienti si membrii gruparilor crimei organizate exploateaza din plin lipsa fortelor de ordine. In capitala Skopje, traficul rutier a devenit o loterie, soferii mai indrazneti trecind fara teama pe culoarea rosie a semaforului. Singurele forte de ordine din Skopje sint compuse din politisti in rezerva, dotati cu arme automate, care cauta mai degraba teroristi decit infractori. Rata criminalitatii in Skopje tinde sa atinga un nivel critic, iar situatia se va inrautati in cazul in care fortele de politie nu vor reveni in curind. O chelnerita a primit bacsis de 11.000 $ O chelnerita din Chicago a avut parte de un noroc nesperat, primind un bacsis urias, de 11.000 de dolari, din partea unui om de afaceri. John Boc, director general al unei firme infloritoare, a ajuns intr-o seara in barul Excalibur, unde servea la mese Colleen Gallagher, si le-a dat de baut prietenilor sai. La o consumatie de 64 de dolari, el i-a zis chelneritei ca are un bacsis de o mie de dolari. Dupa ce a aflat ca femeia o duce greu si are doi copii, pentru care tatal lor nu da un sfant, John Boc a scos din buzunar un teanc gros de carti de credit si i-a spus sa traga una dintre ele, urmind ca toti banii din contul respectiv sa fie ai ei. Colleen a tras o carte de credit pe care se aflau 10.000 de dolari, John tinindu-se de cuvint si mergind cu ea la un bancomat ca sa retraga toti banii. (I.A.) Un mit spulberat Margarina scurteaza viata! Margarina si uleiul vegetal sint daunatoare organismului deoarece tipul de grasime pe care il contin reduce functia vaselor de singe si micsoreaza nivelul de colesterol "bun" in mai mare masura decit grasimile saturate ca acelea care se gasesc in unt si carne, dupa cum releva un studiu preluat de agentia de presa Reuters. Studiul apartine unor cercetatori olandezi care au vrut sa afle daca abilitatea vaselor sanguine de a se dilata este influentata de schimbarea dietei. Un grup de subiecti a primit o dieta bogata in acizi grasi nesaturati, iar un altul, in acizi grasi saturati, ca aceia care se gasesc in produsele animale. Concluzia a fost ca abilitatea vaselor sanguine de a se dilata era mai scazuta cu o treime la cei care aveau o dieta bogata in margarina si ulei vegetal. In plus, nivelul de colesterol "bun" era mai scazut cu o cincime, in comparatie cu al celor care mincau unt si carne. "Aceasta ar fi explicatia partiala a faptului ca grasimile nesaturate cresc riscul aparitiei bolilor coronariene", a spus unul dintre cercetatori. (I.A.) In capitala Macedoniei, Frumusetea sfideaza razboiul In ciuda dificultatilor provocate de incursiunile singeroase ale gherilelor albaneze si a cresterii infractionalitatii crescute din cauza lipsei fortelor de ordine, in Macedonia viata decurge relativ normal. O dovada in plus o constituie un inedit concurs care a avut loc ieri, la Skopje, in cursul caruia a fost aleasa Miss Internet Macedonia. Titlul de regina a Internetului a fost cistigat de frumoasa Daniela Petkovska (foto), surprinsa pe pelicula de numerosi fotografi, acum doua zile, in timp ce se scalda intr-o piscina a unui hotel din Skopje. (L.C.) Bref Regina a schimbat masina Presa britanica s-a amuzat ieri de patania reginei Elisabeta a II-a a Marii Britanii in timpul unei vizite pe insula Aurigny, unde a trebuit sa se deplaseze cu un "democratic si frantuzesc" Renault, in loc de obisnuitul Rolls-Royce. Numeroase ziare au publicat fotografia unei regine surizatoare, coborind dintr-un Renault Scenic gri, cu drapelul regal agatat de antena pentru ca protocolul sa fie respectat. Cocteiluri Molotov catolice 113 politisti au fost raniti, intre care unul cu lovituri de topor, in timpul violentelor care au izbucnit in noaptea de joi spre vineri la Belfast, dupa o zi marcata de marsuri ale protestantilor, au anuntat surse ale politiei. Fortele de ordine au fost atacate joi seara de peste 200 de tineri catolici irlandezi, care au lansat peste 260 de cocteiluri Molotov, doi dintre politisti fiind arsi. In final, acestia au reusit sa-i disperseze pe turbulenti, tragind citeva zeci de gloante de cauciuc si folosind doua tunuri cu apa aduse din Belgia.(C.M.) Cel mai precis ceas din lume Folosind o foarte complicata tehnologie laser si un singur atom de mercur, cercetatorii Institutului National de Standarde si Tehnologie al Statelor Unite (NIST) au creat ceea ce ei considera a fi cel mai exact ceas din lume. "Orologiul" atomic in cauza executa nu mai putin de 1 trilion de "batai" pe secunda si promite sa fie de departe mai precis decit cel mai performant sistem de masurare a timpului existent in prezent - ceasurile atomice cu microunde, bazate pe cesiu. De fapt, noul ceas poate fi numit mai degraba optic decit atomic, pentru ca functioneaza in baza unei tehnologii laser. El poate masura cele mai mici intervaluri de timp inregistrate vreodata, de pina la 100.000 de ori mai mici decit cele care pot fi masurate de ceasurile cu cesiu. Ceasul "opto-atomic" mai poate contribui la imbunatatirea tehnologiilor de navigatie si de telecomunicatii, mentioneaza Reuters. Gena divortului Genele nu ne pun pirostriile, dar ele pot determina divortul, se arata intr-un studiu realizat de profesorii Beth Jerskey si Michael Lyons, in colaborare cu colegii lor de la Universitatea Boston. Cercetarea a fost facuta pe gemeni si a relevat ca zestrea genetica joaca un rol important in durata casniciei unei anumite persoane, dar nu si in casatorirea propriu-zisa a acesteia. Jerskey si Lyons au comparat ratele casniciilor si divorturilor la perechile de gemeni identici si non-identici alesi ca subiecti. Gemenii identici - care impart aceleasi gene - au mai mari sanse a urma aceeasi "schema a divortului" fata de cei non-identici, care impart doar jumatate dintre gene, ca doi copii diferiti rezultati din aceiasi parinti. Aceasta sugereaza ca exista o influenta genetica semnificativa asupra stabilitatii genetice. Cei doi cercetatori americani spun ca genele par a avea influente extrem de slabe asupra incheierii unei casatorii, acest act depinzind integral de mediul in care cresc si traiesc oamenii. (C.V.) Extraterestrii vor pamint rusesc Autoritatile ruse au declarat ieri ca bizarele cercuri gasite intr-un cimp din sudul tarii ar fi un semn ca "extraterestrii s-au intors" sa culeaga mostre de pamint, la exact patru ani dupa ce vizitasera acelasi loc pentru prima oara. Cinci cercuri concentrice au aparut peste noapte intr-un lan de griu din apropierea localitatii Maikop, regiunea Krasnodar. Tulpinile culcate la pamint in sensul acelor de ceasornic sint intacte, nu frinte, cum ar fi fost daca cercurile ar fi fost facute de oameni. Purtatorul de cuvint al Departamentului regional pentru Situatii de Urgenta a declarat oficial ca extraterestrii s-au intors pentru a lua mai multe mostre de sol rusesc, care pare sa le placa. (C.V.) Clanul Kennedy plateste moarta La doi ani dupa moartea lui John Kennedy Jr., intr-un accident de avion, impreuna cu sotia sa, Carolyn Bessette, si cumnata sa Lauren, familia Kennedy a acceptat sa plateasca familiei Bessette 15 milioane de dolari drept compensatii. Acordul familiei Kennedy de a despagubi familia Bessette pentru moartea celor doua fiice a avut loc dupa doi ani de batalii judiciare. John Kennedy Jr., 38 de ani, pilota un aparat Piper Laurie pentru a merge la nunta unei verisoare, dar acesta s-a prabusit in mare. Cauza probabila a tragediei a fost "incapacitatea pilotului de a pastra controlul aparatului". (C.M.) Vinatoare de vrajitoare pe scara mare Vinatoarea de vrajitoare din Congo a facut pina in prezent 843 victime, fiind nevoie ca fortele armate din tara vecina, Uganda, sa intervina pentru a stopa macelul, urmarea actiunii fiind arestarea a 70 de persoane. Violentele au avut drept tinta sateni acuzati de a fi recurs la vrajitorie pentru a-i ucide pe semenii lor, torturindu-i pentru a le ceda avutul. Acestia si complicii, acuzati de vrajitorie, au fost taiati in bucati. (C.M.) Macelariti de macelar Politia chineza a arestat un macelar din orasul Shenyang care a hacuit patru inspectori sanitari si a ranit grav alti trei pentru ca au vrut sa ii confiste carnea, transmite Reuters. A fost nevoie de 700 de politisti si o "vinatoare" de 14 ore pentru prinderea macelarului, care a fugit cu o motocicleta, dupa ce i-a alergat cu satirul pe strada pe inspectorii ingroziti, intorcindu-se sa ii faca bucati pe doi dintre ei care zaceau deja pe caldarim, in balti de singe. "Pedeapsa pentru astfel de crime se aplica rapid si este severa", a spus un oficial de politie referindu-se la faptul ca macelarul va fi executat.(I.A.) Sodomizare de milioane Un imigrant haitian care a fost torturat, in 1997, intr-un comisariat din New York, va primi, timp de 20 de ani, o indemnizatie ce va totaliza 8.750.000 de dolari, relateaza AFP. Abner Louima, 34 de ani, va primi imediat doua milioane de dolari, restul urmind a-i fi platiti in transe anuale, timp de 20 de ani. Louima a fost sodomizat, pe 9 august 1997, cu o coada de matura, in toaleta comisariatului, de un politist. Autorul torturii, Justin Volpe, a fost condamnat la o pedeapsa de 30 de ani inchisoare, iar alti trei politisti au fost condamnati pentru complicitate. (C.M.) Poveste de dragoste transatlantica cu final balcanic Americanca santajata sentimental de romanul Anton Prestigiosul cotidian american "The Chicago Tribune" a publicat ieri povestea unei americance santajata sentimental de un roman pe care-l cunoscuse in vara anului trecut, in timpul unei calatorii in Romania. Kara era proaspat divortata in momentul in care s-a deplasat, in interes de serviciu, la Bucuresti, unde l-a cunoscut pe tinarul Anton. Avea 32 de ani si era libera, astfel ca n-a avut retineri in a-l cunoaste mai bine pe roman. "Anton era un tip interesant, fermecator si chipes, insa student si foarte sarac", povesteste Kara. Femeia s-a indragostit de junele roman si l-a luat cu ea in vacanta la munte si la mare. La acea vreme, Anton protesta, spunind ca se simte vinovat ca merge pe banii ei. "I-am spus ca nu-mi pasa si ca, in plus, viata in Romania este destul de ieftina". Cadouri pentru Anton Dupa ce s-au intors de la mare, Anton si-a cumparat un ceas nou, fapt care a suparat-o pe Kara deoarece el ii spusese ca nu are bani. Barbatul a acuzat-o ca e egoista, insa Kara a continuat sa se intilneasca cu el deoarece nu mai ramasesera decit citeva saptamini pretioase pina sa se intoarca la Chicago. Cind si-au luat ramas bun, Anton i-a declarat Karei ca o iubeste si ca spera sa o revada cit mai curind. In octombie, anul trecut, Anton a facut o cerere de viza turistica pentru a-si petrece Craciunul la Chicago. Kara i-a trimis bani pentru viza si pentru calatorie. Lui Anton i-a fost insa respinsa cererea de viza, dar nici nu i-a mai returnat banii. In schimb si-a cumparat un computer, fara macar sa-i spuna Karei. Ea a sperat ca tinarul ei iubit va cheltui banii sunind-o sau trimitindu-i e-mail-uri. "Eram suparata, dar convinsa ca nu am facut destul pentru ca relatia sa mearga, iar, in plus, ca am totusi posibilitatea sa-l ajut pe Anton", isi aminteste Kara. De Craciun, ea a venit la Bucuresti sa-l vada si i-a adus cadouri, insa barbatul a parut destul de nemultumit. Atunci a inceput sa banuiasca ca este egoist si cu multe pretentii. Cu toate acestea, era prea orbita de dragoste si de fericirea de a fi impreuna cu el. Visuri destramate In februarie, cei doi au hotarit ca Anton sa inainteze o noua cerere de viza, de aceasta data pe baza unei viitoare casatorii. Asta insemna ca cei doi urmau sa se casatoreasca la 90 de zile dupa sosirea lui la Chicago. Kara a hotarit sa-si urmeze inima. Anton era dragut, atent si afectuos. Ea a trimis actele in mai. In acest rastimp, afectiunea lui Anton a inceput sa se risipeasca, fapt ce a aruncat-o intr-o mare confuzie pe Kara. A inceput sa-i ceara tot felul de lucruri, spunindu-i ca-i trebuie bani pentru carti la facultate si pentru a scapa de armata. Kara a intrat in panica, realizind ca venitul ei de 30.000 de dolari pe an era insuficient pentru a le asigura un trai decent impreuna. Era ingrijorata totodata de faptul ca, o data ajuns la Chicago, el nu va accepta sa se angajeze. Prudenta, ea i-a spus ca are o datorie de 8.000 de dolari, o parte fiind cauzata de ajutoarele pe care i le trimitea. Anton a replicat cu un ultimatum cel putin bizar: Kara trebuia sa-si achite datoria inainte de sosirea lui, altfel el nu vine deloc. I-a sugerat sa-si vinda citeva lucruri, canapeaua sau masina, pentru a stringe bani. Replica plina de cinism a junelui a trezit-o brusc pe Kara din reveria amoroasa. Si-a dat seama ca s-a saturat de atitea cereri din partea iubitului si i-a spus ca nu-i va mai putea trimite bani, iar Anton i-a replicat ca, in acest caz, nu va mai veni in Statele Unite deoarece, daca nu-i trimite bani, atunci nu-l merita. Cu aceasta idee, Kara a fost intru totul de acord. "Cred ca avea dreptate. Nu-l meritam", a incheiat Kara, punind punct uneia dintre cele mai umilitoare povesti de dragoste din viata ei. LIVIA CIMPOERU [23][pl.dll?rid=expresro] 