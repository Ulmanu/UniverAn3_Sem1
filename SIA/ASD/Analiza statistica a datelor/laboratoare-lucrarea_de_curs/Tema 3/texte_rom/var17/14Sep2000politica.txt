 Senatorii din Comisia juridica au respins cererea Parchetului Taracila si Vacaroiu au scapat deocamdata de urmarirea penala Adresa trimisa Senatului de procurorul general pentru punerea sub urmarire penala a fostilor demnitari Nicolae Vacaroiu si Doru Ioan Taracila a fost respinsa ieri de Comisia juridica senatoriala, cu unanimitate de voturi. Senatorii din aceasta comisie au considerat ca adresa nu contine nici o solicitare (cum ar fi aceea de ridicare a imunitatii parlamentare sau de perchezitie) si nici nu respecta procedurile legale. Conform senatorului Ion Predescu (PDSR), membru al Comisiei juridice, adresa nu trebuia trimisa de procurorul general direct Senatului, ci trebuia adresata prin intermediul ministrului justitiei, pe baza unui dosar cu relevanta penala. Cu alte cuvinte, trebuia efectuata intii o ancheta de catre o comisie speciala, care sa intocmeasca un raport cu probele care stau la baza cererii de ridicare a imunitatii parlamentare, de punere sub urmarire penala. "Pe o simpla sesizare a unei parti vatamate, fara relevanta penala, nu se poate ridica imunitatea parlamentara. Cererea a fost respinsa in unanimitate", a declarat senatorul Ion Predescu in urma sedintei Comisiei juridice care s-a desfasurat conform regulamentului Senatului, cu usile inchise. Acest lucru nu inseamna ca s-a anulat posibilitatea urmaririi penale a celor doi fosti ministri PDSR, Nicolae Vacaroiu si Doru Ioan Taracila. Va trebui insa trimisa o alta adresa semnata de ministrul justitiei si bazata pe un dosar cu "relevanta penala". Valeriu Stoica s-ar putea sa nu mai trimita o asemenea adresa, avind in vedere declaratiile sale, conform carora cererile de punere sub cercetare penala pot fi interpretate in aceasta perioada preelectorala ca "rafuieli politice fara substanta sau manevre electorale". Pe de alta parte, senatorul PDSR Ion Predescu, membru al Comisiei juridice, continua sa sustina ca Legea raspunderii ministeriale, in baza careia Parchetul s-a adresat Senatului, nu functioneaza retroactiv, la data guvernarii Vacaroiu acest act normativ neexistind. Acelasi senator afirma ca ancheta asupra ministrilor Nicolae Vacaroiu si Doru Ioan Taracila trebuie efectuata de o comisie speciala, care ar fi trebuit sa fie constituita o data cu intrarea in vigoare a Legii raspunderii ministeriale. "Comisia este formata din doi generali, doi procurori, are presedinte un director din Ministerul Justitiei, titular fiind ministrul. Dar aceasta comisie n-a facut nimic. Azi (n.r. - ieri) auziram si noi ca ea exista la Ministerul Justitiei", a declarat Ion Predescu. Comisia juridica a Senatului a luat in discutie si cererea procurorului cu privire la punerea sub urmarire penala a ministrului agriculturii Ioan Muresan. S-a decis ca aceasta cerere sa fie trimisa Camerei Deputatilor, Muresan fiind si deputat. Ministrul agriculturii este acuzat de abuz in functie de catre o persoana fizica, iar fostii ministri Vacaroiu si Taracila sint acuzati ca nu au luat masuri pentru oprirea contrabandei cu carburanti in afacerea "Jimbolia". Alaturi de Nicolae Vacaroiu si Doru Ioan Taracila apare si fostul ministru al transporturilor Aurel Novac. In privinta lui insa, Comisia juridica a Senatului nu a luat nici o decizie, considerind ca nu are autoritate, Aurel Novac nefiind senator, nici deputat. Votul unanim prin care s-a respins cererea Parchetului de urmarire penala a senatorilor Taracila si Vacaroiu a fost dat de noua membri ai Comisiei juridice: doi senatori UDMR, patru PDSR, unul PRM, unul PNTCD si unul independent. NARCISA IORGA Rasvan Popescu acuza PDSR ca vrea sa politizeze politia Purtatorul de cuvint al presedintiei, Rasvan Popescu, sare in apararea Politiei si a Ministerului Public, atacate cu vehementa de liderul PDSR Dan Ioan Popescu in urma cu doua zile. Simtind ca aceste atacuri vizeaza "insasi autoritatea statului de drept", Rasvan Popescu spune ca pozitia oficiala a PDSR "minjeste reputatia profesionala a slujitorilor interesului public, ai legii si ai cetatenilor". "Amenintarea pe care PDSR o formuleaza, de a inlocui «parasutistii» care au cercetat asasinatul de la Iasi cu o «alta» politie si un «alt» parchet, denota intentia periculoasa de politizare a unor institutii care sint ale tarii si nu au voie sa fie in subordinea uneia sau alteia dintre fortele politice. Chiar daca, precum se pare, un partid se teme ca nu va putea sa cistige pentru candidatul sau un nou mandat, faptul ca a decis sa atace in mod repetat autoritatea presedintelui Romaniei si sa compromita pe orice cale institutia prezidentiala este un grav atentat la principiile democratiei, pe care le proclama formal, dar nu le accepta in fapt", sustine purtatorul de cuvint.(C.O.) Liberalii ascut sabiile "PD speculeaza suferintele oamenilor in scopuri electorale" Prim-vicepresedintele PNL, Valeriu Stoica a acuzat ieri PD ca speculeaza suferinta pagubitilor de la FNI in scopuri electorale. "Este o lipsa de decenta ca suferinta unor oameni sa fie transformata in scopuri electorale. Este evident ca PD incearca sa speculeze aceasta suferinta. Nici un partid politic nu trebuie sa utilizeze suferintele oamenilor in scopuri electorale", a declarat Stoica. Cit priveste recuperarea sumelor de catre cei pagubiti, aspect discutat si marti seara in sedinta conducerii liberale, opinia PNL este ca pagubitii trebuie sa-si recapete aceste sume nu de la contribuabilii nevinovati, ci, dupa analizarea sistemului in care a functionat FNI, de la cei vinovati de "aceasta escrocherie uriasa", dupa cum a calificat Stoica "afacerea FNI". Cit priveste Raportul FNI, intocmit de comisia parlamentara infiintata special, Stoica afirma ca aceasta "putea cel mult sa sesizeze organele speciale" care stabilesc raspunderile civile sau penale. Nici fata de criticile exprimate de Roman la adresa ministerului pe care il conduce Stoica nu a ramas dator: "Petre Roman si PD au o responsabilitate uriasa fata de cresterea nemultumirilor populatiei fata de Ministerul de Justitie". CRISTINA SOFRONIE Autobuzul lui Marga In urmatorii patru ani, elevii din mediul rural ar putea merge la scoala cu autobuze speciale, a spus ministrul invatamintului Andrei Marga in cadrul audierii sale la Comisia de invatamint din Senat. Marga a prezentat programul de reforma in invatamintul rural, afirmind ca acesta se afla in stadiu avansat in negocierile cu Banca Mondiala, suma la care se ridica finantarea fiind de 400 milioane de dolari in perioada 2001-2004. Pentru anul in curs, ministerul beneficiaza de 11 milioane de dolari si a demarat programul de reforma in cinci judete. Reforma scolii la sate are ca obiective constructia si repararea scolilor, scoala in fiecare comunitate, echiparea scolilor rurale (mijloace de transport scolar, biblioteci, laboratoare), extinderea gradinitelor si a invatamintului gimnazial, liceal si profesional, aducerea la scoala a copiilor rromi, initierea unui real invatamint agricol. (N.I.) Pentru Ion Diaconescu virsta constituie o garantie Candidat la postul de secretar de stat, respins pe motiv ca e prea tinar Ministrul educatiei nationale a parasit furios sedinta BNC de ieri a PNTCD din cauza ca presedintele Ion Diaconescu a respins persoana pe care ministrul o dorea in functia de secretar de stat la MEN. Inainte de a trece la principalul punct pe ordinea de zi a sedintei- definitivarea listelor electorale, conducerea PNTCD a vrut sa lamureasca o situatie in aparenta simpla: cine sa-l inlocuiasca pe Mircea Fronescu in postul de secretar de stat la MEN. Prezent la sedinta, ministrul Marga a venit cu solicitarea ca postul sa fie ocupat de consilierul sau Catalin Baba, in virsta de 32 de ani. Dupa ce a privit rapid CV-ul lui Baba, Diaconescu a respins propunerea, motivind sec: "Nu-i bun, ca e prea tinar!" Pina la urma, PNTCD si-a dat avizul pentru ca Adrian Gorun sa fie noul secretar de stat in MEN. Dupa ce ministrul a parasit nemultumit sedinta BNC, lucrurile pareau ca revin pe fagas normal. Cind sa se apuce de liste, surpriza! Pe usa BNC incercau sa intre reprezentantii filialei Vilcea a partidului, suparati ca "de la centru" se impun diversi oameni pe listele parlamentare. Conducerea taranista l-a desemnat pe Ioan Muresan sa iasa afara si sa incerce sa-i calmeze pe "razvratiti". CRISTINA SOFRONIE Dupa ce moldoveanul s-a inscris in partidul lui Vadim, PRM vrea sa-l faca senator pe Ilascu Ilie Ilascu a devenit membru al Partidului Romania Mare (PRM). Partidul condus de Vadim Tudor a anuntat deja ca Ilie Ilascu va candida pe lista de la Senat a PRM, cu toate ca patriotul moldovean nu este cetatean roman. Conform legilor din Romania, doar un cetatean roman poate candida pe listele parlamentare. Ilascu a trimis cererea de inscriere in PRM pe 23 august. PRM sustine ca, pe 1 septembrie, Ilie Ilascu a acceptat sa candideze pe listele PRM. Presedintele PRM, Corneliu Vadim Tudor, i-a cerut secretarului de stat in MAE, Razvan Ungureanu, sa faca demersurile necesare pentru ca Ilascu, cetatean moldovean, sa obtina si cetatenia romana, se arata in comunicatul PRM. Pina in acest moment nu s-a primit nici un raspuns de la institutiile statului, astfel ca Ilascu mai are de asteptat pina sa primeasca cetatenia romana. Mai mult chiar, Ilie Ilascu trebuie sa aiba domiciliul in Romania pentru a putea candida. Constitutia Romaniei este foarte clara in acest sens, articolul 16, alin 3 stipulind: "Functiile si demnitatile publice, civile sau militare pot fi ocupate de persoanele care au numai cetatenia romana si domiciliul in tara". In comunicatul PRM se mai arata ca Vadim Tudor a avut un schimb de mesaje cu presedintele Dumei de Stat a Rusiei pentru transferarea procesului lui Ilascu "intr-o capitala europeana", lucru care insa oricum fusese decis la ultima reuniune a Organizatiei pentru Securitate si Cooperare in Europa. PRM nu mai are nici o indoiala ca Ilascu va fi eliberat, cu toate ca este inchis din 1992 si organizatiile internationale au facut numeroase presiuni asupra autoritatilor de la Tiraspol fara nici un rezultat. PRM vrea sa-l desemneze pe Ilie Ilascu si reprezentant al acestui partid la Adunarea Parlamentara a Consiliului Europei. TEODORA GEORGESCU "Tandemul" Iliescu-Melescanu, invitat la noi audieri Vicepresedintele Comisiei de politica externa de la Camera Deputatilor, taranistul Gheorghe Ceausescu, a cerut in mod public convocarea in fata Comisiei de politica externa a liderului PDSR, Ion Iliescu, si a presedintelui ApR, Teodor Melescanu. Motivul convocarii celor doi il reprezinta informatiile pe care le-a oferit respectivei comisii ambasadorul roman in Franta, Dumitru Ciausu. Mai exact, s-a adus in discutie afacerea "Firul rosu" si implicarea anumitor oameni politici romani in acest caz. Gheorghe Ceausescu afirma ca Ciausu a dezvaluit existenta unor fapte, care au avut loc pina in '97, "care au primejduit integrarea Romaniei, ba chiar au facut-o aproape imposibila", prin tinerea in vigoare a unor tratate si acorduri, "precum tratatul de vasalitate semnat de Iliescu cu Gorbaciov". Avind in vedere gravitatea acuzatiilor facute de ambasadorul roman in Franta, Ceausescu si-a invitat colegii din opozitie sa organizeze audierea presedintelui PDSR Ion Iliescu si a fostului ministru al externelor Teodor Melescanu. MIHAELA CONSTANTINESCU Bref Ioan Muresan nu crede in sondaje Prim-vicepresedintele PNTCD, Ioan Muresan, a declarat ieri ca sondajele de opinie "incearca crearea psihologiei unei batalii gata cistigate de PDSR". In acest context, Muresan a mentionat ca si in campania electorala de la alegerile locale s-a incercat acelasi lucru - "manipularea opiniei publice", dar rezultatele finale au fost diferite de cele reflectate in unele sondaje. Politica PNTCD va urmari un lucru cert in urmatoarea perioada "Sa lase demagogia si populismele pe seama opozitiei". Si tot despre campania electorala, Muresan este nemultumit pentru ca spune el, "se face prea multa vilva in jurul numirii lui Dorin Marian la conducerea campaniei CDR-2000". Mai ales ca, daca va fi numit, Dorin Marian va avea doar o functie executiva, nu politica, iar conducerea staff-ului va fi asigurata de toti membrii conventiei", spune Muresan. (M.C.) Lui Enache i-a ajuns cutitul democrat la os Prim-vicepresedintele ApR Marian Enache a acuzat ieri PD ca "racoleaza membrii ApR". Enache s-a referit direct la liderii democrati "care au dat ordine in filiale sa racoleze prin orice mijloace membri ApR si nu numai". Cu toate acestea, prim-vicele aperist s-a ferit sa faca vreo nominalizare, avertizind insa ca "daca polemica se doreste, polemica vom face". In acest moment, strategia politica a ApR nu prevede atacuri dure la adresa PD "din motive electorale", dupa cum ne-au declarat surse din partid. (T.G.) Gargara populista - ApR promite nationalizarea averilor ilicite Averile demnitarilor, functionarilor publici si magistratilor, care depasesc un miliard de lei, vor fi verificate "la singe" daca ApR ajunge la guvernare. Deputatul ApR Nicolae Popa va propune, dupa alegeri, infiintarea unui organism independent de verificare a provenientei sumelor care depasesc un miliard. Organismul va fi independent, dar subordonat parlamentului, adica va da socoteala tocmai celor pe care ii verifica. In cazul in care cel verificat nu are cum sa-si justifice averea, aceasta va fi data statului. Adica, banii vor fi trimisi la bugetul de stat, iar bunurile imobile vor fi scoase la licitatie.(T.G.) Muresan promite ca azi se infiinteaza agentia sapard Comisarul european pentru agricultura, Franz Fischler, si-a manifestat dezaprobarea fata de tendinta partii romane de a transforma proiectul SAPARD intr-o disputa politica, cu ocazia unei intrevederi avute la Bruxelles cu Ioan Muresan, ministrul agriculturii si alimentatiei. Oficialul CE a apreciat ca discutiile pe programul SAPARD trebuie sa se poarte de catre guvernul de la Bucuresti "pe o singura voce". Cu alte cuvinte, Fischler a sustinut ca agentia menita sa se ocupe cu administrarea programului trebuie infiintata prin hotarire a guvernului, astfel incit sa se constituie o singura structura subordonata unui singur minister. Desi Fischler a declarat ca suma de 150 de milioane de euro aferenta acestui an prin programul SAPARD risca sa se piarda daca agentia nu devine operationala in urmatoarele doua luni, ministrul roman al agriculturii sustine ca acest lucru nu se va intimpla. El a declarat ca in sedinta de astazi a executivului va supune aprobarii proiectul de ordonanta privind infiintarea agentiei SAPARD in subordinea Ministerului Agriculturii si Alimentatiei. (N.B.) Militaria coboara din podul liberal Biroul Permanent Central al PNL a decis ca totii "capii" listelor pe care liberalii le vor propune pentru Senat si Camera Deputatilor sa conduca si campaniile electorale din judetele in care vor candida. Dupa cum a spus Stoica in sedinta conducerii PNL, acestia au libertatea de a instaura o disciplina "de tip militar", filialele avind datoria sa-i asculte, chiar daca seful vreunei filiale nu este pus nr. 1 pe lista respectiva.(C.S.) Mugur Isarescovici Putin "Nu este nimic dezonorant sa fii candidatul CDR-2000. Dar este o responsabilitate politica de a recunoaste acest lucru. Relatia dintre Mugur Isarescu si Emil Constantinescu imi aminteste de cea dintre Boris Eltin si Vladimir Putin", au trimis ieri liberalii o sarja catre premier si catre cel care l-a desemnat drept succesor. Liderii PNL spun ca actiunea de stringere de semnaturi este "prin excelenta politica", asa incit premierul Isarescu "nu este cu adevarat independent", de vreme ce PNTCD stringe semnaturi pentru sustinerea lui. Privind in ograda proprie, liberalii au anuntat ca, pentru Stolojan, sint colectate deja peste 500.000 de semnaturi. (C.S.) Trutulescu vine la Camera Deputatilor Comisia pentru cercetarea abuzurilor a Camerei Deputatilor il va audia saptamina viitoare, in cazul "Tigareta 2", pe Gheorghe Trutulescu, la cererea acestuia. Tot in acelasi caz va fi audiat si capitanul Catalin Tanase, condamnat preventiv la patru ani pentru complicitate la contrabanda. Catalin Tanase l-a acuzat, la o audiere anterioara, pe consilierul prezidential Dorin Marian de implicare in afacerea "Tigareta" si s-a plins de faptul ca acesta face presiuni asupra sa. (L.P.) Muresan vesteste: Isarescu intra in campanie Prim-vicepresedintele taranist Ioan Muresan a anuntat ca Mugur Isarescu isi va lansa candidatura pentru functia suprema in stat "in mai putin de o saptamina". Muresan a mai spus: "Am avut ieri o discutie cu premierul si mi-a spus ca vrea sa-si lanseze candidatura o data cu programul care-i va insoti oferta electorala". Surse guvernamentale afirma ca acest anunt s-ar face pe data de 15 septembrie. (M.C.) 