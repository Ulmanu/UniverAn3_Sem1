 Festivalul Castanilor, prima editie Ploiesti, capitala muzicii folk La Teatrul "Toma Caragiu", in weekend-ul trecut, la "Festivalul Castanilor", Ploiestiul a fost in sarbatoare. In intentia organizatorilor, aceasta prima editie a Concursului National de Muzica Folk a avut loc ca un fel de replica sau contrapunct la adresa muzicilor de tot felul, care, in ultimii ani, acopera melodia si anuleaza emotia. A fost o mare reusita, la care au contribuit atit organizatorii, cit si publicul, concurentii si artistii din recital, dar mai ales sponsorii fara de care manifestarea nu ar fi mai avut loc. Grupul ploiestean SIMPLU a luat Marele Premiu (9 milioane de lei), alte premii fiind obtinute de: SORINA ASTILEAN (Cluj) - premiul I (7 milioane), grupul KARMA (Giurgiu) - premiul II (5 milioane), GEORGE SARLUCEANU (Galati) - premiul III (3 milioane), grupul PREFIX (Sighetul Marmatiei) - premiul pentru cel mai bun text de inspiratie patriotica, ANA MARIA GEORGESCU (Simleul Silvaniei) - premiul special oferit de BCR, VIORICA MIHALACHE (Tirgoviste) - premiul redactiei muzicale Radio Romania Actualitati. Publicul a umplut pina la refuz sala teatrului la recitalurile sustinute de Ana Tetelea - care revine dupa o mai lunga absenta, Ducu Bertzi - aflat in mare forma, inainte de Kosovo, Ada Milea - o surpriza de proportii pentru multi dintre cei prezenti, La Strada - aplaudati pentru muzicalitate, Maria Gheorghiu - a incintat publicul, fiind acompaniata la citeva melodii de Prefix. Pasarea Colibri au demonstrat ca sint una dintre cele mai populare formatii din tara, la primul bis cintind in premiera noua lor piesa "Vin la rind, vin alte vremuri". ALEX REVENCO Ion Caramitru: "Caracatita politica a facut neputincioasa cultura" Ieri, in cadrul unei conferinte de presa organizate cu prilejul lansarii "Cartii Albe a Ministerului Culturii", ministrul Ion Caramitru a bifat plusurile si minusurile celor patru ani de "batalii" pe tarim cultural. Descentralizarea administrativa - una din tarele regimului trecut - si salvarea patrimoniului national au constituit pilonii de sustinere a politicii ministrului penetecedist. Reforma initiata de actuala conducere s-a dorit a fi in primul rind una a mentalitatilor ca orice manifestare culturala trebuie obligatoriu sustinuta de stat. La capitolul lacune, ministrul a pus "neputintele" pe seama "caracatitei cu foarte multe tentacule", care e viata politica. "Am gresit", a zis Caramitru. "N-am stiut ce inseamna aminarile de tot felul, spargerea coalitiei, implicarile politice...". (R.M.) Regizorul lui Snoop Doggy Dog Don Hannah face un videoclip sexi in Romania Prezenta unui muzician canadian in Romania e in sine un eveniment. Iar cind acest canadian are atuurile unui model, filmeaza in Romania un videoclip realizat de un regizor american si isi doreste sa cucereasca piata romaneasca, lucrurile devin si mai interesante. Aiman are 23 de ani, este de origine libaneza, nascut in Coasta de Fildes si crescut in Africa de Vest si Canada. Sosit in Romania pentru prima data la Festivalul Callatis 2000, Aiman a semnat un contract de 200 de mii de dolari cu casa Alpha Sound. Simbata noaptea a filmat un videoclip, unul dintre putinele realizate ca in Occident, pe pelicula, avindu-l drept regizor pe Don Hannah (fratele actritei americane Darryl Hannah), responsabil si de clipurile muzicale ale unor Snoop Doggy Dog sau Stone Temple Pilots. Si, intrucit Aiman isi dorea un videoclip care sa promoveze frumusetea feminina romaneasca, a colindat timp de citeva zile sapte cluburi de striptease pentru a-si alege dansatoarele. Clipul sau muzical va fi difuzat la sfirsitul acestei luni pe toate canalele romanesti, urmind apoi o cariera internationala. CORNELIA POPESCU Restituiri din arhivele TVR "Timpul chitarelor electrice", partea a III-a Sub genericul "Televiziunea, dragostea mea", TVR 2 difuzeaza astazi, de la ora 22.15, partea a treia a seriei "Timpul chitarelor electrice". Este vorba despre inregistrari muzicale din arhiva Televiziunii Romane, realizate intre anii '60 - '70. In cadrul acestor filmari o veti putea revedea pe regretata Anda Calugareanu, cintind alaturi de formatia Sincron. In aceeasi emisiune va este prezentata si filmarea, in anul 1969, a unui concert al grupului Sideral, gazduit de Clubul Arhitecturii. O alta inregistrare din acelasi an este si cea cu grupul Metronom, in concert de club pe Lacul Herastrau. O alta formatie celebra in acele vremuri, pe care TVR 2 o trece in revista, este Modern Grup. Aceasta este prima programare dintr-un microrecital de studio de trei piese (1970), descoperit recent in arhiva de film. Compozitor, instrumentist si publicist, Petre Magdin a infiintat, inca din 1965, grupul Dixie (in timpul conservatorului a cintat jazz si beat). Sub numele Modern Grup, trupa a activat pina in 1973, reunind muzicieni de marca precum saxofonistul Marcel Dragomir, pianistul Marius Teicu sau chitaristul si violonistul Doru Tufis. Rosu si Negru sint din nou prezenti la "Timpul chitarelor electrice" cu doua preluari, "Blood" si "Sweet&Tears", si una dupa tema romaneasca "Amurgul". CLAUDIA VOICU Talkshow pe teme economice "Pe muchie de cutit" la TVR 2 TVR 2 a lansat o noua emisiune menita sa ofere telespectatorilor solutii de rezolvare a problemelor economice curente. "Pe muchie de cutit", un talk- show in direct, se difuzeaza in fiecare miercuri, intre orele 20.30 si 22.00. Prezentatorul acestei noi productii, Niels Schnecker, este cunoscut telespectatorilor de la emisiunea "Turnul de control", pe care a realizat-o mult timp la acelasi canal de televiziune. "«Turnul de control» era o emisiune care includea subiecte economice, politice si sociale. «Pe muchie de cutit» cuprinde exclusiv teme economice. Incercam sa dezbatem probleme economice de actualitate, cu efect direct asupra publicului; nu facem teorie economica", ne-a declarat prezentatorul emisiunii. Niels Schnecker este un specialist in economie. Cele doua profesii de baza ale sale sint economist si avocat. El este directorul unei firme de consultanta cu sediul central in Africa de Sud (cu filiale la Bucuresti si Constanta), care se ocupa de drept international, management strategic si finante. Emisiunea "Pe muchie de cutit" este una interactiva, la care pot participa si telespectatorii, care au la dispozitie un numar de telefon. Ei au si posibilitatea de a propune temele de discutie pentru editiile viitoare ale emisiunii. CLAUDIA VOICU La Galati, Acces in primarie doar cu intretinerea platita Primarul Galatiului, Dumitru Nicolae, a dat o hotarire prin care orice persoana care solicita vreun act emis de primarie trebuie sa faca dovada ca si-a platit datoriile la intretinere. In toata primaria au fost lipite afise prin care galatenii sint instiintati de acest lucru. Nici un act nu a fost eliberat in ultimele zile de primarie fara adeverinta de la asociatia de locatari. Galatenii sint nemultumiti de aceasta solutie gasita de primar, considerind ca, astfel, birocratia creste si mai mult in institutie. Pe de alta parte, primarul Dumitru Nicolae considera ca sint persoane care isi pot permite sa plateasca intretinerea, dar, din rea vointa, nu o fac. Primarul s-a referit, in primul rind, la cei care sint privatizati si care nu isi achita obliatiile financiare fata de asociatia de locatari, dar care isi permit sa solicite de la primarie avize pentru noi spatii comerciale. ALINA COMSA-DURBACA In cinstea olimpicilor abia reveniti in tara, Franke Romania si-a deschis portile Da, este vorba de olimpicii romani, dar nu sportivi, ci bucatari. Lotul olimpic Franke de bucatari al Romaniei a revenit in tara, e drept, cu doar doua medalii de onoare. Olimpiada gastronomica a inceput acum mai bine de 100 de ani in Germania si, de atunci, din patru in patru ani, cei mai performanti bucatari, cofetari si patiseri se intrec pentru aurul olimpic. Cu doar a saptea participare in palmares, Romania ar fi primit, daca acest premiu se acorda, o medalie de popularitate si simpatie. Ca si la Sydney. Asa insa, doar a fost gazda constanta a specialistilor la prinz. Medalii a luat cine trebuie sa ia. Franke Romania, leaderul european in echipamente de bucatarie, a fost unul din putinii care au sprijinit lotul in deplasarea la Erfurt. Alaturi de ei a fost Zepter. Acest lucru este important, macar pentru ca bucatarii nostri au avut parte de o plecare frumoasa, incurajati fiind de intreaga mass-media la conferinta de presa din clubul VinopoliS si de o primire la fel de frumoasa la deschiderea oficiala a noului sediu Franke de pe DN3 km 11,5 stg. Pitoresc ca de obicei, Radu Anton Roman a bombanit criteriile de jurizare, iar Dumitru Burtea (presedintele Asociatiei Bucatarilor) a explicat ce-i de facut pentru performante mai bune. Cei mai silitori elevi - in judetele sarace Ministerul Educatiei Nationale a facut ieri publica o statistica referitoare la abandonul scolar la nivelul invatamintului primar si gimnazial pe ultimii doi ani. Din datele ministerului reiese ca numarul elevilor care abandoneaza scoala este mai mare in mediul urban decit in cel rural. Astfel, in anul scolar 1998-1999, 635 de elevi din invatamintul primar care locuiau in orasele judetului Constanta au abandonat scoala, pe linga numai 262 de elevi de la satele din acelasi judet. In ceea ce priveste gimnaziul, in acelasi an scolar, 801 de elevi constanteni de la oras au parasit scoala, fata de 388 din mediul rural. Cel mai mic procent s-a inregistrat in judetul Satu Mare, unde, la nivelul invatamintului primar, numai 50 de elevi de la oras din clasele I-IV au abandonat scoala, in timp ce la sate s-au inregistrat numai 20 de astfel de cazuri. De retinut este faptul ca in judetele considerate sarace rata abandonului este mai scazuta decit in cele cu multi someri. Pe toata perioada efectuarii statisticii, Constanta, Calarasi si Brasov s-au situat in fruntea judetelor cu cel mai mare numar de abandonuri scolare. In total, in ultimii doi ani scolari, 56.907 elevi din invatamintul obligatoriu au renuntat la scoala in favoarea strazii sau a ajutorului dat parintilor in gospodarie. ROBERTA VORNICU Cu sprijinul Prefecturilor si al Consiliilor judetene, CNEAA verifica legalitatea functionarii tuturor universitatilor din tara Consiliul National de Evaluare Academica si Acreditare a stabilit ieri sa solicite Prefecturilor si Consiliilor judetene din toata tara informatii privind reteaua unitatilor de invatamint superior de stat si particulare. In acest mod, CNEAA intentioneaza sa afle mai ales unde sint asa-zise universitati particulare care functioneaza ilegal si sa ia masuri impotriva persoanelor care le-au infiintat. Potrivit Legii 88, in Romania, orice institutie de invatamint superior infiintata dupa 1999 poate functiona numai daca obtine de la CNEAA autorizatia provizorie de functionare, prin hotarire de guvern. De altfel, Consiliul le-a cerut tuturor universitatilor sa afiseze, la sediul central, si eventualele filiale din teritoriu hotarirea de guvern prin care au obtinut aceasta autorizatie. In plus, fiecare candidat la admiterea in cadrul oricarei universitati are dreptul sa ceara documentele legale care vizeaza functionarea specializarii pentru care opteaza, pentru a nu se pomeni student la o facultate de la care nu poate sa obtina o diploma recunoscuta de stat. Prin aceste masuri, Consiliul a declansat o adevarata campanie impotriva universitatilor care functioneaza fara baze legale. Tot in sedinta de ieri, CNEAA a definitivat noua structura a comisiilor de specialitate si a infiintat o noua comisie - Comisia de Invatamint Deschis la Distanta (IDD). Aceasta va evalua si va propune, dupa caz, autorizarea sau neautorizarea facultatilor de acest tip de stat si particulare. Reamintim ca, de curind, invatamintul de acest tip a fost reglementat printr-o hotarire de guvern care prevede ca este necesara autorizarea de la CNEAA pentru o functionare legala. ROBERTA VORNICU Primarul din Ocna Mures a taiat "plopii fara sot" Cei 72 de metri cubi de lemn de esenta rara sint estimati la aproximativ doua miliarde de lei In toiul noptii, Vasile Bugnar, primarul orasului Ocna Mures, a taiat, la sfirsitul saptaminii trecute 13 plopi, vechi de peste 250 de ani, din comuna Cisteiul de Mures. Suparati, satenii au fost pe punctul de a da foc utilajelor aduse de taietori. O comisie de constatare formata din consilieri de diferite culori politice a stabilit ca Bugnar n-a avut nici aprobarea Consiliului Local, nici a Protectiei Mediului si nici a Romsilva, si ca n-a existat o licitatie si nici o comisie de evaluare. Comisia amintita asteapta o evaluare de la specialistii Gradinii Botanice din Cluj-Napoca. Potrivit celor spuse de cosilierii locali, valoarea celor 72 de metri cubi de lemn de esenta rara, foarte apreciat de sculptori, este de aproape doua miliarde de lei. Cu toate acestea, in bugetul local au intrat numai 27 milioane de lei. Despre diferenta, nimeni nu stie nimic. "Este un dezastru ecologic, ceva de neconceput. Avem o caseta video, va ingroziti de ce se vede acolo", ne-a declarat unul dintre consilieri, membru in comisia de constatare. Primarul Bugnar spune ca a aprobat, in principiu, taierea a vreo 10 - 12 plopi. "Ar fi trebuit sa-i tai pe toti, sint acolo cam o suta si stau degeaba pe pasune", ne-a declarat primarul, care a adaugat ca trunchiurile plopilor au fost valorificate cu 400.000 lei plus TVA pe metrul cub, iar crengile au fost folosite pentru intarirea digului din zona localitatii Cisteiul de Mures. CATALIN NISTOR "Buticariada de catifea" in cartierul Rahova La inceputul mandatului de primar general, Traian Basescu a inceput in tromba demolarea constructiilor ilegale din Capitala, tinind timp de citeva saptamini prima pagina a ziarelor. Actiunea, inceputa cu surle si trimbite de catre edili la jumatatea lunii iulie, a fost abandonata dupa citeva ciocniri intre chioscari si jandarmi. Stafeta a fost preluata ieri de primarul sectorului 5, Daniel Vanghelie, care nu si-a indeplinit insa norma propusa. Din cele 20.000 de chioscuri amplasate ilegal in Bucuresti, Municipalitatea a reusit sa demoleze, conform Departamentului Inspectie din cadrul Primariei Capitalei, doar aproximativ 1.000. Primarii de sectoare nu si-au prea batut capul. Ba mai mult, in sectorul 4, de exemplu, in zona Pietei Sudului, "demolatorii" trimisi de Traian Basescu au fost intorsi din drum de catre primarul Vasile Mihalache. Singurul primar de sector care se lauda ca nu a renuntat la aceasta actiune este Daniel Vanghelie, de la sectorul 5. Pentru a demonstra ca se tine de cuvint, ieri, primarul Vanghelie si-a mobilizat "armata" de gardieni si de inspectori, inca de la ora 8.00, in Piata Rahova, unde exista peste 150 de constructii ilegale. Vanghelie a descins personal in Rahova, in incercarea de a-i sensibiliza pe comercianti sa isi goleasca magazinele de marfa. In citeva minute de la aparitia primarului, negustori de toate felurile se strinsesera in piata ca la circ. Care mai de care tipa din toti plaminii ca e la zi cu plata taxelor aferente buticului pe care il are si ca magazinul reprezinta singura sursa de venit. Intre timp, pe partea cealalta a strazii, tiganii vindeau nestingheriti, unul linga altul, telefoane mobile si facturi fiscale in alb. Spiritele s-au calmat repede pentru ca primarul le-a promis comerciantilor ca va gasi alte amplasamente pentru chioscurile care urmeaza a fi demolate. Pina la ora 12.00 au fost demolate doar citeva constructii, desi norma pentru ieri era de 50. "De cind am inceput actiunea, au fost ridicate aproape 500 de constructii din sector, din zonele Unirii, Izvor, Calea Rahovei, Bulevardul Kogalniceanu", a declarat ieri Vanghelie. MONA STOICA Minunile secolului XXI La Manastirea Hadimbu icoanele pling cu lacrimi de mir Manastirea Hadimbu, situata in apropierea municipiului Iasi, reprezinta pentru enoriasii crestini un loc de inchinaciune cu puteri asemanatoare moastelor Sfintei Cuvioase Parascheva. Vestea ca in timpla dealului, la biserica strimta din piatra, patru icoane lacrimeaza mir si savirsesc minuni, aduna credinciosi cu sutele, mai ales in preajma sfintelor sarbatori. Ctitorita de un boier, in anul 1659 O data suiti pe creasta, "de la poarta manastirii si pina in biserica, credinciosii pasesc pe morminte de sfinti", spune parintele ghid Paramon. "Din mila Domnului si Maiculitei Nascatoare de Dumnezeu, pelerinii pleaca intremati si cu sufletul impacat si duc vestea acestui locas datator de tihna", adauga parintele Paramon. Schitul de calugari este considerat binecuvintat de Sfinta Fecioara deoarece trei din cele patru icoane sint facatoare de minuni. Locasul se gaseste la mai bine de 20 de kilometri de municipiul Iasi, in comuna Mogosesti. Manastirea dateaza din 1659 si este ctitoria unui boier. Manastirea a fost redeschisa in urma minunilor infaptuite de icoane Manastirea a fost inchisa mai multi ani si s-a redeschis abia in 1990, prin vointa Prea Sfintul Pimen. Primul semn dumnezeiesc a fost aratat in 1992, de Boboteaza. In timpul Vecerniei, fratii au observat ca in stinga altarului, dintr-o icoana pictata de un preot in 1954, intruchipind pe Sfinta Nascatoare de Dumnezeu cu Pruncul, o lacrima de mir se prelingea din ochiul drept al Maicii Domnului. Mai tirziu, de Sfinta Parascheva, a inceput sa izvorasca sfintul mir. Minunile s-au inmultit si, in 1995, din mitra Mintuitorului au inceput sa curga trei izvorase de mir. 1997 a reprezentat anul de virf - in Postul Mare, din a doua icoana a curs mir in semnul sfintei cruci, izvor care pare nesecat si astazi. Un an mai tirziu, alte doua icoane au inceput sa lacrimeze mir din ochi, gura, briu, din vesminte si din mina unui inger. In 1999, tot de Boboteaza, din cea de a patra icoana a izvorit mir, de trei ori, din mina binecuvintatoare a Sfintului Ioan Botezatorul. Preoti vindecati la distanta de icoanele de la Hadimbu Parintele ghid Paramon afirma: "Un preot bolnav din Brasov, ce zacea la pat, a trimis doar hainele prin preoteasa. Femeia le-a atins de icoane si, dupa ce le-a imbracat, preotul s-a vindecat pe loc. A venit pe picioare, la o saptamina, sa vada icoana care l-a tamaduit. Un tinar din Suceava avea o rana pe sold, din care medicii extrageau lichid cu seringa. S-a rugat cu credinta la icoane si, la o zi, dupa ce a asistat la slujba, locul era ca in palma, neted. O fetita din Sibiu, pe care am vazut-o si eu, nu putea merge pe picioare. Doctorii i-au spus mamei, femeie, apuc-o pe calea credintei pentru ca nu avem ce-i face copilului. Fetita a stat o saptamina cu mama ei la manastire si s-a rugat la toate icoanele. Treptat, a inceput sa se vindece si, un an mai tirziu, in 1999, a venit sa multumeasca Maicii Domnului pentru minune". Deoarece nu toata lumea crede vorbele prelatului, parintele Paramon are in altar un caiet al tamaduirilor in care slujitorii lui Hristos au scris cuvinte rupte din suflet, de ruga, dar mai ales de multumire pentru tamaduire de preacurvie, alcoolism, legari si dusmanie. Pelerini - din toate colturile tarii Evlaviosi si smeriti, calatorii din toata Moldova, mai ales sucevenii, poposesc in bisericuta batrina de patru secole, intre peretii viu pictati si icoanele placate in metal, proslavind in rugaciuni si plecaciuni toti sfintii. Pelerinii vin in numar covirsitor pentru Vecernie, Utrenie, Liturghie, dar mai ales de hramul schitului, Acoperamintul Maicii Domnului. Spectacolul de hram este impresionant: peste 500 de autoturisme, carute si o multime de oameni. CATALIN DUMITRESCU Intr-un an si jumatate, Locuintele s-au ieftinit cu 25 la suta Inca o piata in recesiune reprezinta o expresie care, fara sa mire pe nimeni, defineste cel mai bine realitatea economica actuala. De cel putin patru ani, piata imobiliara din Romania cade prada scaderii puterii de cumparare, dezinteresului investitorilor si ineficientei creditelor destinate cumpararilor de locuinte. Daca in 1997 si 1998 s-a putut vorbi despre migrarea investitiilor dinspre plasamentele alternative (imobile, aur si pietre pretioase, obiecte de arta si antichitati) catre cele financiare, din primavara anului 1999 scaderea puterii de cumparare si-a pus o amprenta de neconfundat asupra tranzactiilor de pe piata imobiliara. Creditele bancare pentru case, numai pentru familii cu venituri de 10-12 milioane de lei lunar Diferenta intre scaderea graduala a preturilor locuintelor din 1997-1998 si reducerile in salturi de dupa martie 1999 se explica prin faptul ca, anul trecut, salariile la nivel mediu au ajuns sub limita de 100 de dolari. Este adevarat ca, in anul 2000, dupa o micsorare cu 30-35% a dobinzilor la titlurile statului, bancile au redescoperit alaturi de imprumuturile pentru bunuri de folosinta indelungata sau cele pentru autoturisme si pe cele pentru locuinte. Aceasta nu inseamna insa mare lucru: venitul mediu lunar pentru o familie cu doi salariati ar trebui sa se situeze, pentru a primi credit pentru casa de la banca, la 10-12 milioane de lei, si nu la mai putin de 5 milioane de lei, cum arata in prezent statisticile. In respectivele conditii, singurii care ar putea determina un volum semnificativ al tranzactiilor pe piata imobiliara ar fi investitorii straini, intreprinzatori care pot profita de preturi mai mici ca niciodata pentru segmentul in cauza. Cu toate acestea, ei nu-si fac aparitia in numar mare, ci doar sporadic, ca sa nu se spuna ca lipsesc complet. E limpede: daca pe alte paliere ale economiei, la fel de profitabile, nu-si fac simtita prezenta, de ce ar aparea pe piata imobiliara? Pe piata bucuresteana, unei cereri ii corespund 20 de oferte Piata imobiliara bucuresteana este reprezentativa pentru Romania deoarece detine un fond locativ de circa 700.000 de imobile. Raportul dintre cererea si oferta de imobile in Bucuresti este cel care surprinde cel mai bine declinul unei piete ce a fost cuprinsa de boala inainte de a depasi perioada infantila: unei cereri ii corespund 20 de oferte. Acest fapt explica nu doar scaderea preturilor cu 20-25% in numai un an si jumatate, ci si reducerea cu o treime a numarului agentiilor imobiliare. Si asta nu e tot. In cartiere, zone in care in proportie de 90% se afla spatii de locuit, raportul este de o cerere la 30 de oferte, relatia de baza de 1 la 20 fiind ameliorata doar de raportul mai bun din zona centrala si semicentrala: o cerere la 10 oferte. Mai mult decit atit, incepind cu 1999 s-a observat ca, incarcata de cheltuielile de intretinere, o serie mare de familii a renuntat la apartamentele de 3 si 4 camere in favoarea garsonierelor si apartamentelor cu 2 camere. In aceasta situatie, si reducerea cu 20-25% a preturilor imobilelor este tot rezultatul unei medii: preturile apartamentelor cu 3 si 4 camere au scazut cu 30% si chiar peste, iar cele ale garsonierelor si apartamentelor cu 2 camere, cu numai 10-20%. Singura solutie: construirea de locuinte Statisticile neoficiale vorbesc de necesitati locative in Romania, pentru cei care nu poseda o casa sau pentru cei care isi doresc o casa mai buna, de un milion de locuinte. Au existat sau se profileaza mai multe variante de gasire a unei solutii. Ele s-au numit sau se numesc, rind pe rind, credite cu dobinda subventionata prin Casa de Economii si Consemnatiuni (CEC), Agentia Nationala pentru Locuinte (ANL), credite bancare. Raportate la acea nevoie de un milion de locuinte, tranzactiile din 1999 n-au depasit 50.000-60.000 de garsoniere, apartamente sau case cumparate efectiv. Relatia respectiva ne arata clar diferenta intre citi vor si citi pot. La cele spuse se mai adauga faptul ca, si daca ar putea, oferta n-ar reusi sa acopere cererea potentiala. In aceste circumstante, problema se poate rezolva intr-un singur fel: prin construirea de locuinte. ANL are o initiativa in acest sens, dar fondurile sale nu depasesc 200 miliarde de lei, adica 8 milioane dolari. Necesitatile se gasesc insa la peste 10 miliarde de dolari, cifra care depaseste intreaga datorie externa de pina acum a Romaniei. IONUT BALAN Preturi la garsoniere si doua camere in unele orase din tara (USD) Garsoniere Doua camere Orasul Central In cartiere Central In cartiere Timisoara 6-7.500 2-4.000 17.500 10.000 Brasov 6-8.000 3-5.500 8-11.500 4-7.000 Craiova 4-5.000 2-6.000 9-9.500 4-6.000 In municipiul Iasi, pretul imobilelor este cuprins in zona centrala intra 10 si 28.000 de dolari. Zonele periferice se impart in doua, cele cu apa calda si caldura, unde preturile oscileaza intre 4,5 si 10.000 de dolari, si cele fara, cu preturi de circa 2.000 de dolari. In Ploiesti, garsonierele din zona centrala au preturi cuprinse intre 4 si 9.000 de dolari, nivelurile triple fata de imobilele de acelasi fel din zona de vest. In Galati, un apartament cu doua camere situat intr-un cartier periferic ajunge la 4-4.500 de dolari, in timp ce imobile cu numar de camere similar din zona centrala se tranzactioneaza la 6.000 de dolari. La Constanta se practica preturi compatibile cu cele din Bucuresti. Agentii imobiliari negociaza preturi de 30.000 de dolari pentru un apartament cu patru camere din cartierul Faleza Noua sau din centru, pe Bulevardul Ferdinand, si de 6.500 de dolari pentru o garsoniera dintr-o zona marginasa. O casa cu parter si etaj in zona Stadionului "Gheorghe Hagi", cu sase camere si garaj, costa 55.000 de dolari. Vinzari de imobile in Bucuresti (USD) Zona Garsoniere 2 camere 3 camere 4 camere 1 Mai 9-12.000 17-20.000 20-30.000 33-44.000 Aviatiei 11.13.500 13-17.000 22-25.000 30-36.000 Berceni 5-6.500 7-10.500 8-13.500 14-17.000 Centru 10-17.000 13-22.000 20-30.000 35-45.000 Centrul Civic 15-23.000 22-45.000 32-50.000 36-60.000 Colentina 7-9.000 9-12.000 10-15.000 12-18.000 Cringasi 6-7.500 9-11.500 11-14.000 14-18.000 Dorobanti 15-18.000 23-30.000 25-40.000 50-60.000 Drumul Taberei 6-7.500 9-13.000 12-17.000 14-19.000 Floreasca 8-15.000 16-20.000 26-32.000 - Iancului 7-9.000 11-14.000 15-19.000 17-24.000 Mihai Bravu 7-10.500 12-17.000 18-25.000 14-21.000 Militari 7-8.500 9-11.500 11-16.500 11-18.500 Mosilor 10-13.500 16-18.000 24-28.000 30-40.000 Muncii 7-11.500 10-12.000 14-19.000 18-22.000 Pantelimon 5-7.500 9-10.000 9-12.500 12-17.000 Rahova 6-8.000 6-9.500 11-14.000 11-17.000 Tineretului 8-11.000 14-17.000 15-21.000 23-30.000 Titan 5-7.500 8-11.500 11-16.000 14-19.000 Vitan 7-8.500 11-13.500 10-17.000 11-21.000 Inchirieri de imobile in Bucuresti (USD) Zona Garsoniere 2 camere 3 camere 4 camere 1 Mai 80-150 150-400 200-500 400-1.000 Aviatiei 90-120 150-250 200-400 250-600 Berceni 50-75 100-150 100-250 150-300 Centru 150-250 200-450 300-700 300-1.000 Centrul Civic 150-250 300-500 400-800 400-1.500 Colentina 50-70 100-150 150-200 200-250 Cringasi 50 100 150 200 Dorobanti 150-3000 300-600 400-1.000 400-1.500 Drumul Taberei 50-80 100-150 125-200 150-300 Floreasca 120-180 150-300 250-550 300-800 Iancului 50-80 100-150 150-200 200-300 Mihai Bravu 50-80 100 150-200 200-300 Militari 50 100 150 200-250 Mosilor 90-125 200-250 250-400 350-500 Muncii 50-70 100-150 150-200 200-300 Pantelimon 50 80-100 150 200-300 Tineretului 50-100 100-200 150-250 250-350 Titan 50 80-100 150 200-250 Vitan 50 80-100 150 200-250 Jandarmul ucis la Tirgu-Jiu a salvat patru vieti Moartea jandarmului George Marchis, victima incidentului petrecut la sfirsitul saptaminii trecute la Discoteca Vox din Tirgu-Jiu, ar putea salva alte patru vieti. Familia tinarului in virsta de 22 de ani, aflat in moarte cerebrala la Spitalul de Urgenta Floreasca, si-a dat acordul pentru prelevarea inimii, ficatului, rinichilor si tesuturilor. Surse din spital au confirmat ca este vorba despre jandarm, insa cei care se ocupa de prelevarea organelor au refuzat sa dea amanunte, precizindu-ne ca "identitatea donatorului este secreta prin lege". Transplanturile au fost efectuate in cursul noptii Prelevarea organelor a inceput ieri in jurul orei 17.00, iar in cursul noptii au fost efectuate si transplanturile. Inima baiatului va bate in pieptul unui barbat in virsta de 50 de ani din Bucuresti, care suferea de cardiomiopatie ischemica dilatativa. Transplantul de cord a fost facut de o echipa condusa de dr. Serban Bradisteanu, la Clinica de Chirurgie Cardiovasculara a Spitalului de Urgenta Floreasca. Ficatul a fost transplantat tot unui barbat, in virsta de 40 de ani, care suferea de ciroza hepatica, iar operatia s-a desfasurat la Spitalul Clinic Fundeni. "Barbatul era in evidenta noastra de un an si era internat in spital pentru tratament", ne-a declarat prof. dr. Irinel Popescu, seful echipei de chirurgi. Unul dintre rinichi a fost dus la Cluj, la Clinica de Urologie a profesorului Mihai Lucan, iar celalalt va ajunge, foarte probabil, tot la Spitalul Fundeni. "Am crezut ca innebunim cu totii" Jandarmul George Marchis mai avea trei luni pina la liberare. In urma cu doua saptamini, tinarul a fost transferat de la "Transporturi Feroviare" la "Paza si Ordine Publica". Soldatul locuia in Baia Mare impreuna cu mama lui, Maria, si cu cei doi frati, Florin si Catalin. Tatal lui George a murit cu citiva ani in urma. Ramasi orfani, impreuna cu o mama pensionara, cei trei frati au cunoscut greutatile vietii inca din adolescenta. Inainte de a fi incorporat, George a lucrat ca incarcator-descarcator la o firma particulara din Baia Mare. Ceilalti doi frati sint mineri. Locuinta familiei Marchis dezvaluie saracia in care traia, pina de curind, si jandarmul omorit de tigani. De la mijlocul lunii octombrie, apartamentul nu beneficiaza de incalzire. La vizita noastra, l-am gasit acasa doar pe Florin, fratele cel mic al lui George. Baiatul, abia trecut de virsta majoratului, se afla in stare de soc. Alaturi de el, incercind sa-i aline durerea, stateau prietenii din adolescenta ai lui George. Printre lacrimi si regretul ca nu l-a vazut pe Florin din august, fratele soldatului mort si-l aminteste ca fiind "un tip de viata". "Cu toate ca ii placea sa se distreze, nu exagera niciodata. Era constient de greutatile familiei. Avea o multime de prieteni, care acum, toti, sint distrusi. Cind am primit telefon de la Jandarmerie iar, apoi, am aflat ca a ramas abandonat 17 ore, am crezut ca innebunim cu totii"- a marturisit, indurerat, fratele lui George. Jandarmul avea o prietena la care, din spusele prietenilor, am aflat ca tinea tinea enorm. Inainte de a pleca in armata, George Marchis purta plete. "Acesta a fost cel mai mai mare regret al fratelui meu cind a plecat de- acasa: ca va trebui sa se desparta de plete"- a mai spus fratele victimei de la Tirgu-Jiu. ( T. D., M. M., G. R. ) Jandarmii si romii condamna uciderea lui George Marchis In cadrul unei sedinte comune, reprezentantii jandarmilor si ai romilor au condamnat comportamentul grupului de romi care au atacat doi jandarmi si doi politisti din Tirgu-Jiu. Altercatia din cursul serii de vineri, 10 noiembrie, s-a soldat cu moartea soldatului George Marchis. Cu aceasta ocazie s-a afirmat ca jandarmii sint aparatorii ordinii, linistii publice si ai drepturilor tuturor cetatenilor, indiferent de etnie. Reprezentantii celor doua parti si-au reconfirmat sprijinul pentru respectarea Protocolului de parteneriat incheiat intre Jandarmeria Romana si liderii romilor, incheiat la 8 martie 2000. CATALIN NISTOR Baba Safta a ajuns la 103 ani cu un pahar de rachiu pe zi Safta Jitia, din Muntii Vrancei, spune ca are peste 100 de ani. Nu mai stie exact citi, pentru ca, dupa ce a trecut de suta, s-a gindit ca nu merita efortul sa mai tina socoteala. Buletinul si l-a pierdut de mult. "M-a uitat moartea, bre!", spune Safta. Ea isi duce zilele - alaturi de "copilul ei cel mai mic, nascut in anul 1933" - intr-o casuta din satul Pavalari, comuna Nereju, din Muntii Vrancei. Feciorul ei, Ion, spune ca femeia are 104 ani, nepoata ca ar avea 107. Am fost nevoiti sa apelam la Serviciul judetean de evidenta a populatiei ca sa aflam citi ani are. Din pacate, conform spuselor capitanului Mariana Apostol, purtatorul de cuvint al IPJ Vrancea, Safta Jitia nu figureaza in evidente. Salariatii de la primaria din Nereju spun ca batrinica s-ar fi nascut in jurul anului 1897, primavara, vreme in care copiii nu prea erau inregistrati corect. La rascoala din 1907 era o fetita Batrina isi aminteste ca, pe cind era copil, in locurile in care astazi sint case erau paduri dese, iar noaptea nu puteai iesi din cauza lupilor. Si acum, ca sa ajungi din centrul comunei la casa centenarei sint de strabatut peste zece kilometri la pas. Oamenii locului merg tot calare ori cu carele de boi. Batrina n-a mai coborit de ani buni in vale, dar nici n-ar putea sa iasa pentru ca n-o mai tin picioarele. Nu si-a tras curent in casa si n-a fost niciodata la scoala. Despre ceea ce s-a intimplat de-a lungul timpului a auzit de la feciori, de la oamenii din sat ori de la batrinul radio pe care-l tine la fereastra. Baba Safta isi aminteste de rascoala din 1907, primul razboi si al doilea razboi mondial, cind i-a murit barbatul pe front, revolutia bolsevica, marile cutremure, ciuma, foametea. "Nu prea vad bine sa bag firul in ac" Safta spune ca nu cunoaste retete miraculoase pentru a trai mult. "Doar Dumnezeu soimanul, cu ale lui, te tine pina cind nu mai poti duce. El m-a tinut asa cum ma vedeti. Nu ma doare nimic, numai ca nu prea vad bine sa mai bag firul in ac. Parca si-acum as mai incinge o sirba, dar parca am picioare de fier". Sleita de puteri, batrina Safta s-a straduit sa ne arate cum dantuia la hora cind era tinara. Toata viata a fost sanatoasa tun si a adus pe lume sapte copii. S-a maritat pe la 16 ani, a ramas vaduva de tinara si nu i-a mai trebuit alt barbat pentru ca i-ar fi batut copii. Si-a crescut copiii singura, asa cum a putut. Toate hainele si zestrea fetelor le-a facut in casa, la razboiul de tesut. Hainele le-a spalat la riu cu sapun de casa si lesie. S-a gospodarit cum a stiut mai bine, iar la oras nu a fost decit de doua ori. A taiac buricul copilului cu coasa Acum i-au mai ramas doar trei feciori, ca pe restul i-a ingropat de mult. In fiecare zi, baba Safta da pe git cite un paharel cu rachiu si maninca numai alimente facute in casa. Nu a luat in viata ei nici o pastila. Cind o durea capul, astepta pina ii trecea. A nascut acasa, in patutul din odaita ajutata de babe cu experienta si chiar pe pasune, la strinsul finului. Odata a taiat buricul copilului cu coasa, ajutata de cosasi. Toti au fost sanatosi. Casa in care sta e construita inainte de al doilea razboi. Asemenea casute cu tinda nu mai vezi decit la Muzeul Satului. Este simpla, facuta din birne, cu chipici, ferestre strimte si cu prispa in fata. Aici si-a crescut toti copiii. Pentru ca memoria nu o mai ajuta, nu poate sa numeasca toti nepotii, stra-stranepotii, multi la numar. Feciorul ei Ion spune ca nici macar el nu-i mai stie pe toti pentru ca arareori ii mai viziteaza cineva. Isi doreste o moarte usoara Imbracata in straie populare, cu catrinta, ie, basma neagra, Safta isi mai ajuta nora la curatatul cepei, a cartofilor, sau mai vira cite un vreasc pe foc. Nu o mai tin picioarele sa faca altceva. In rest, cit e ziua de lunga, sta cu picioarele pe un scaunel din lemn pe care-l are din tinerete si mingiie motanul ei preferat. Desi are o virsta venerabila, Safta spune ca nu si-ar dori sa moara chiar acum, dar nici sa mai traiasca mult. "Cit m-o tine Dumnezeu", zice ea. In orice caz, isi doreste sa aiba o moarte usoara, "ca un pui de gaina", fara prea mult chin. Viata ei, de mai bine de 100 de ani, ar putea fi numita poveste, o poveste spusa la gura sobei, marturie a ultimilor 100 de ani din Tara Vrancei. Am lasat-o pe stra-strabunica Safta pe prispa casei, alaturi de ultimul ei fecior si de nora ei, batrini si cu parul alb. SILVIA VRINCEANU Seful Directiei Generale de Evidenta Informatizata a Persoanei, din cadrul MI, generalul Teodor Zaharia, declara ca a auzit despre Safta Jitia, o batrina "nascuta in secolul trecut, pe vremea prasitului". Directia nu poate face o verificare in aceste zile, pentru ca este ocupata cu derularea unor programe speciale pentru controlul cartilor de alegator. "Chiar daca nu detine recordul longevitatii, este in top. Dar tot asa de bine poate fi cea mai batrina persoana din Romania", ne-a spus generalul Zaharia. NICOLETA SAVIN EuroSpaga Ca spaga face parte din viata romanilor, nu mai mira pe nimeni. Dar ca romanilor sa li ceara spaga in Europa de Vest, asta da surpriza! Ei bine, cazul pe care vi-l prezentam in continuare demonstreaza cum un bucurestean a fost obligat sa dea spaga pentru a putea trece frontiera dintre Franta si Spania. Asta, desi era in regula, cu viza Schengen si toate cele. Cazul sau demonstreaza insa ca nu este o simpla intimplare. Ca e posibil sa prinda contur forme organizate de stors bani de pe turistii a caror singura vina este ca sint romani sau, cine stie, cetateni din Europa de Est. "Frumoasa Franta?" Inginerul Dan Girdu are 49 de ani, a terminat Facultatea de Aeronave la Politehnica bucuresteana in 1974 si in prezent preda de matematica in Capitala. Luna trecuta, a avut bucuria sa fie invitat in Franta de un fost coleg de facultate stabilit la Paris. Ca atare, omul se pregateste de excursie. Isi obtine viza si biletele dus-intors de al sediul din Bucresti al firmei romano-franceze Eurotime si ajunge astfel fara probleme pe malurile Senei. In timpul sejurului cei doi iau legatura cu un alt fost coleg de facultate stabilit in Spania in urma cu 10 ani. Bucuria celor trei prieteni aduna anii din urma in nostalgii telefonate care culmineaza pentru Dan Girdu cu o invitatie la Madrid. In 21 noiembrie, ora 15.00, asigurat de viza franceza valabila in spatiul Schengen, Dan Girdu pleaca din Paris spre Spania cu autocarul unei firme locale, Eurolines. Nimic din normalitatea vietii occidentale nu anunta incidentul straniu al carui erou avea sa devina chiar el. Drumul de la Paris la Madrid se face pe sosea in 16 ore. Timp destul sa te pregatesti sufleteste de fascinanta calatorie spre tarimul unde Cervantes l-a condus pe Don Quijote in lupta cu morile de vint. Cursa de la ora 15.00 in care se imbarcase ajunge la frontiera cu Spania, in vecinatatea orasului Irun, la 1.30, dupa miezul noptii. Aici, autocarul este oprit pentru verificari de un echipaj de politie format din doi membri - unul francez si unul spaniol. Dupa un control prin sondaj, cu sudalme si imbrinciri, singurii calatori care sint debarcati sint Dan Girdu impreuna, surpriza!, cu un alt roman, Cezar Nedelcu. Incepe o ancheta condusa de politistul spaniol care, intimidind nervos, punea intrebari de factura personala - citi bani aveti la voi, de ce n-aveti rezervare la hotel sau de ce nu aveti bilet de intors. Toate explicatiile nu au facut decit sa-l intarite pe "inchizitoriul" in uniforma care a hotarit ca autocarul sa plece, lasindu-i pe cei doi calatori, nauciti, in punctul de frontiera. Era deja ora 2.00 cint politistul spaniol incepuse verificarea pe calculator si copierea la xerox a actelor celor doi romani. Rezervat si ingaduitor pina atunci, colegul francez al spaniolului iese din birou abordindu-l prietenos pe Dan Girdu, care fuma intrigat de toata intimplarea:"Frumoasa Franta?". Intrebarile francezului, la inceput de complezenta, deveneau din ce in ce mai interesante, iar inginerul roman a inteles ca politistul incerca sa-i spuna ceva. "Si ati dori sa ajungeti in Spania, nu?". "Am dorit, stiind ca viza Schengen inseamna ceva, dar acum...Daca stiam nu plecan din Paris", raspunde Dan Girdu. Intrebat daca mai exista vreo posibilitate de intoarcere spre Spania, frantuzul se destanuie spunind ca autocarele Eurolinesc nu opresc in mod necesar in vama, ci doar daca sint oprite de ei. "Dar daca tot vreti sa treceti dincolo va ofer eu o posibilitate. Va chem eu un taxi si va duceti in cel mai apropiat oras francez unde asteptati sa se faca ora 3 dimineata. Intre 3.00 si 4.00 aici nu mai e nimeni si puteti trece fara probleme". Bilet in limba romana Neavind de ales (platisera deja 80 de dolari pe biletul de autocar), romanii accepta. Taxiul chemat prin telefon mobil a ajuns in mai putin de trei minute. Salutul complice dintre sofer si vamesi, dovedeste ca aparitia celor doi proaspeti pasageri nu este o simpla intimplare. Mai ales dupa ce taximetristul le intinde celor doi un bilet pe care scria in limba romana: "Baieti, sinteti pe drumul cel bun. Eu va duc pina in San Sebastian de unde, intre 7 si 8 dimineata, puteti lua autobuzul firmei Continentale, care va duce la Madrid. Toata treaba costa 100 de dolari de persoana". Asadar, un bilet scris in limba romana de un francez. Daca mai exista si vreunul scris in bulgara sau, cine stie, in ucraineana? Cert e ca, a doua zi, la ora 7.30, Dan Girdu se gasea in San Sebastian, asteptind masina spre Madrid, cu ochii incercanati de oboseala intrigarii. Aici insa, alta surpriza! Un nou taxi opreste grabit iar soferul descarca bagaje ca pentru un intreg autocar. Doi clienti ponositi coboara tematori si incep sa aranjeze gentile discutand, cum altfel, in romana.Intrind in vorba cu ei, Dan Girdu afla ca sint moldoveni din Chisinau si ca au trecut prin aceeasi tarasenie ca si el. "Si cit v-a luat?"..."600 de dolari, ca aveam bagaje multe". O noua coincidenta nefericita care dovedeste ca intimplarea prin care a trecut Dan Girdu este mai mult decit o simpla intimplare. Concluzia este ca el, alaturi de ceilalti romani, basarabeni sau altii care vor fi patit la fel au platit pentru un singur lucru: doar pentru ca veneau de undeva din Est. Cum este privit Est-ul in Vest, au demonstrat-o dintr-un anume punct de vedere cei doi politisti de la granita dintre Franta si Spania. Bine ar fi ca granicerii respectivi sa fi actionat pe cont propriu. Pentru ca altfel, discriminarea de care au dat dovada ne poate duce cu gindul la supozitii mult mai grave. MIHAI VASILE Sport periculos Un clujean a murit de frig in timp ce pescuia Mihai Ioan Mocai, in virsta de 24 de ani, din localitatea Camarasu, judetul Cluj, aflat la pescuit pe malul lacului Catina, din apropierea comunei cu acelasi nume, a murit ieri din cauza frigului. Pescarul a intrat in apa lacului, dar la un moment dat s-a innamolit si nu a mai putut iesi. Nefiind nimeni prin preajma care sa il ajute sa iasa la mal, a fost nevoit sa astepte citeva ore pina au trecut prin zona niste tarani din Catina. Acestia l-au scos din apa rece a lacului, dupa care l-au transportat la spitalul din localitatea Mociu. Ajutorul a venit prea tirziu, tinarul decedind la scurt timp dupa ce a fost spitalizat. Cadavrul a fost dus la Institutul de Medicina Legala din Cluj-Napoca pentru a fi identificata cauza exacta a mortii. STELIAN GORGAN Patru cititori au cistigat cite 5 milioane de lei La doar patru zile de la demararea concursului "Evenimentul zilei iti aduce miliardul!", deja avem primii cistigatori. Doi bucuresteni au reusit sa completeze linia premiului in valoare de 5 milioane, iar aceasta suma le-a picat tocmai bine. Ciprian Chirita (26 de ani) este casatorit si spune ca, in sfirsit, reuseste datorita acestui concurs sa-si achite impozitul pe casa. Cealalta cistigatoare, Maria Lunca, 20 de ani, vinzatoare, necasatorita, este mai mult decit incintata de aceasta suma deoarece o va folosi pentru o lucrare dentara. Nici unul dintre ei nu a cistigat vreun alt concurs. Cu putin timp inainte de inchiderea editiei, telefoanele redactiei noastre ne-au anuntat alti doi cistigatori. E vorba despre Gherman Bogdan Vasile din Botosani si Hofer Aurel din Macin - Tulcea, care au cistigat si ei cite 5 milioane de lei. ( S.E. ) 