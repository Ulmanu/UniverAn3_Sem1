 Pentru a privi cu alti ochi politicile economice, Isarescu si-a dat intilnire cu femeile de afaceri Premierul Mugur Isarescu a petrecut dupa-amiaza zilei de duminica in mijlocul femeilor. Compania doamnelor respective s-a datorat faptului ca, la initiativa guvernului, reprezentantele femeilor de afaceri din toata tara si-au dat intilnire la Bucuresti, in cadrul unui simpozion cu tema "Femeile manager - forta autentica a economiei romanesti", aceasta fiind prima comunicare de gen organizata, pina acum, la nivel oficial. Primul lucru care l-a surprins pe primul-ministru a fost numarul mare al reprezentantelor sexului frumos care participa activ la viata economica. In acest sens s-a remarcat una dintre membrele Organizatiei Femeilor Manager, filiala Timis, care a aratat ca s-a implicat, prin intermediul afacerilor pe care le conduce, la stabilizarea economiei de piata in Romania, in vederea integrarii in Uniunea Europeana. Participantele la seminar au adus in discutie citeva probleme de interes pentru investitorii din intreaga tara, cerindu-i premierului promovarea legii patronatelor prin ordonanta de urgenta, promovarea unor masuri de relaxare fiscala, precum si intocmirea unei unei harti a resurselor umane si a potentialului economic in functie de specificul fiecarei zone, pe baza careia sa se poata intocmi un plan de rentabilitate economica la nivelul intregii tari. Alta problema de interes dezbatuta in cadrul seminarului a fost aceea a pensionarii femeilor in jurul virstei de 50 de ani, femeile-manager prezente fiind de acord ca, desi nu isi mai gasesc usor un loc de munca la virsta respectiva, angajatele de 50 de ani au, inca, un potential valoros pe care managerii ar trebui sa stie sa-l dezvolte. OANA PATRAULESCU Ca urmare a unor litigii vechi, SUA amina exportul de porumb si floarea-soarelui catre Romania Una dintre problemele pentru obtinerea creditului GSM 103, de 100 de milioane de dolari, pentru importul de produse agricole din SUA este returnarea contravalorii bumbacului obtinut de Romania in 1990, in baza unui credit asemanator care nu a fost inca returnat, a afirmat, la Suceava, Ioan Muresan, ministrul agriculturii si alimentatiei. "Problema este ca nu am rambursat un credit asemanator pentru un import de bumbac care a fost dat unor fabrici de stat, care nu au mai returnat contravaloarea bumbacului. Fabricile s-au privatizat si acum ia banii de unde nu-s. Este o disputa daca banii sa-i dea Ministerul Finantelor in numele guvernului - ceea ce este normal, pentru ca el angajeaza creditele - sau Ministerul Industriei de la vremea aceea, care a semnat imprumutul, pentru ca atunci lucrurile nu prea erau reglementate", a spus Muresan. Prin GSM 103, Romania urmeaza sa importe din SUA porumb, soia, seminte si ulei de floarea-soarelui scutite de taxe vamale, pe baza unor licitatii organizate de Agentia Nationala a Rezervelor Statului. Ministrul agriculturii a precizat ca, in cazul acestui import, caietul de sarcini va prevede expres ca produsele importate sa nu fie modificate genetic. Cu acelasi prilej, Muresan a anuntat ca ministerul pe care il conduce a elaborat o strategie a agriculturii pentru perioada 2000-2012, potrivit solicitarilor Comisiei Europene. Muresan a comentat concluziile raportului CE privind agricultura din Romania, precizind ca politicile asemanatoare cu cele din Uniunea Europeana nu vor putea fi implementate pina cind in acest sector nu vor exista structurile private. Totodata, ministrul agriculturii a aratat ca Romania nu va renunta la taxa de salvgardare la importul de carne de porc "pina cind nu vom avea aceleasi tipuri de politici de subventionare pentru produse la export". El a precizat ca "CEFTA are un regim preferential care inseamna concesii tarifare, bilaterale si multilaterale, iar peste acestea se suprapune si politica de acordare de prime la export". Muresan a aratat ca, la ora actuala, Romania se afla "intre doua voci - a producatorului, care spune ca pretul nu acopera costurile, si cea a procesatorului, care spune ca pretul este prea mare". (N.B.) Conform perceptiei FMI, Romania a intrat in grupa cu Jamaica si Costa Rica Fondul ne recomanda utilizarea creditelor sindicalizate ca principal instrument de finantare externa Pina la sfirsitul acestui an, finantarile private atrase de pietele in curs de dezvoltare vor continua sa se reduca, apreciaza expertii Fondului Monetar International in ultimul raport trimestrial intocmit cu privire la finantarea acestor piete pentru perioada iulie-septembrie 2000. Raportul face referire la Romania ca fiind unul dintre statele in curs de dezvoltare care, in cel de-al treilea trimestru al acestui an, a reusit, prin emisiunea de euro-obligatiuni, sa intre in rindul emitentilor-suverani mai mici de pe piata internationala de capital, alaturi de Costa Rica si Jamaica. Potrivit raportului, finantarile prin intermediul emisiunilor de obligatiuni si al plasamentelor internationale de actiuni vor fi reduse insa, in perioada urmatoare, datorita oportunitatilor care vor aparea doar conjunctural, in timp ce creditele sindicalizate vor continua sa reprezinte o proportie importanta din totalul finantarilor acordate pietelor in curs de dezvoltare. Factorii de risc ce pot influenta evolutia acestor piete in urmatoarele luni ar fi o crestere peste asteptari a inflatiei in Statele Unite (ceea ce ar declansa vinzari masive ale obligatiunilor emise de tarile in curs de dezvoltare), mentinerea unui pret ridicat al petrolului pe plan mondial, aparitia unor noi corectii de preturi si perpetuarea volatilitatilor actiunilor americane (in special ca urmare a degradarii treptate a ratingului companiilor de telecomunicatii din SUA), precum si o corectie semnificativa a valorii dolarului, mai arata raportul FMI. De asemenea, raportul face referire si la riscul realocarii portofoliului investitorilor catre alte active comparabile ca randament, in conditiile in care instrumentele financiare ale pietelor in curs de dezvoltare se tranzactioneaza, in acest moment, pentru prima data de la criza asiatica, la cele mai apropiate niveluri de cele ale plasamentelor cu randament si risc ridicat pe piata americana. Desi finantarea obtinuta de tarile in curs de dezvoltare - printre care si Romania - de pe pietele de capital s-a redus in cel de-al treilea trimestru al anului fata de perioada mai-iulie 2000, volumul emisiunilor de obligatiuni ale acestor tari a crescut de la 16,1 miliarde de dolari la 23,6 miliarde de dolari, in special volumul emisiunilor lansate de sectorul privat. Expertii Fondului Monetar arata ca intrarea cu succces a tarii noastre pe piata externa de capital (alaturi de Jamaica si Costa Rica) s-a datorat, in mare parte, faptului ca unii dintre cei mai mari emitenti de obligatiuni din rindul tarilor in curs de dezvoltare si-au realizat deja majoritatea programelor de finantare in cel de-al doilea trimestru al anului. Evolutia slaba a unor piete mature de actiuni (ca de exemplu Nasdaq-ul) a avut insa un impact negativ asupra actiunilor emise de pietele in curs de dezvoltare, drept pentru care acestea se vor vedea nevoite sa se indrepte cu preponderenta catre creditele sindicalizate. In aceste conditii, urmeaza ca guvernul de la Bucuresti sa analizeze in noi termeni viitoarea emisiune de obligatiuni (in valoare de aproximativ 150 milioane de dolari), pe care intentioneaza sa o lanseze in martie 2001 pe piata nord-americana. OANA PATRAULESCU Un sfert din turistii care viziteaza Romania sint basarabeni Romania a fost vizitata in primele noua luni ale anului in curs de aproximativ 4 milioane de turisti straini, mai numerosi cu aproximativ 1,8% comparativ cu aceeasi perioada a anului trecut, arata datele furnizate de Autoritatea Nationala pentru Turism. Tendinta inregistrata in anii precedenti se mentine, astfel ca cetatenii din Republica Moldova (1,1 milioane de vizitatori) ocupa primul loc in topul turistilor straini care ne-au vizitat tara. De altfel, mai mult de jumatate din strainii care au sosit in primele noua luni ale anului in tara noastra (2,5 milioane de cetateni) au provenit din tarile vecine Romaniei. Comparativ cu perioada similara a anului trecut, o crestere semnificativa a fost inregistrata de numarul de turisti din Spania, cu 27,6% (9.300 de vizitatori), Franta, cu 24,5% (59.511 vizitatori), Italia, cu 19,7% (140.344 vizitatori), Olanda, cu 16,8% (42.550 vizitatori), Israel, cu 15,3% (39.522 vizitatori), Ungaria, cu 14,6% (907.749 de vizitatori) si Belgia, cu 12,5% (15.457 vizitatori). In schimb, numarul turistilor din Bulgaria a scazut cu 33,1% (261.464 vizitatori), din Turcia cu 11,1% (191.217), si din Polonia cu 4,1% (84.292 de vizitatori). Potrivit ANT, in perioada mentionata s-a inregistrat o crestere cu 19% a numarului de turisti din Australia si Oceania, cu 13,6% - din America de Nord, iar cu 8,9% - din Asia. De asemenea, numarul turistilor straini provenind din Europa a crescut cu 1,4%, iar al celor din Africa a crescut cu 1,2%. NICOLETA BURTAN Avocatul Poporului a conchis: Tarifele RomTelecom trebuie controlate de Oficiul Concurentei Avocatul Poporului sustine ca Oficiul Concurentei mai are inca dreptul de a controla modul in care RomTelecom ajusteaza tarifele la serviciile telefonice. Si asta in ciuda faptului ca exista o ordonanta de urgenta a guvernului din 1998 si o hotarire din acelasi an conform carora Oficiul Concurentei nu mai are atributii de avizare si control asupra tarifelor la telefon. Totusi, Avocatul Poporului, Paul Mitroi, a ajuns la concluzia ca "exista puncte de vedere contrare in privinta actelor normative" referitoare la acest subiect si, pina una-alta, Oficiul Concurentei trebuie sa controleze tarifele. Intr-o scrisoare adresata Camerei Deputatilor, Paul Mitroi cere "rezolvarea problemei". Mai ales in conditiile in care "RomTelecom refuza, de cele mai multe ori, solutionarea pe cale amiabila a litigiilor izvorite din contractul cu abonatul persoana fizica, ceea ce duce la crearea unui dezechilibru intre drepturile si obligatiile partilor". TEODORA GEORGESCU BTR trebuie sa respecte planul convenit cu BNR Dupa cum a declarat purtatorul de cuvint al Bancii Nationale, Mugur Stet, "spre deosebire de alte banci care au avut probleme, Banca Turco-Romana are toate sansele sa se redreseze. Ieri a fost convenit un plan de redresare, o modalitate prin care sa se asigure lichiditatile necesare bancii, cu actionarul principal, grupul Bayindir. Singura conditie ca banca sa reintre in normal este doar ca actionarul majoritar sa respecte in totalitate planul convenit cu BNR". Mentionam ca incepind de ieri Banca Turco-Romana a facut plati in limita disponibilitatilor si programarilor.(G.T.) Cartofii de import, mai scumpi Ministrul agriculturii, Ioan Muresan, a declarat duminica seara, la Suceava, ca ministerul pe care il conduce va studia in perioada imediat urmatoare posibilitatea majorarii taxelor vamale la importul de cartofi, dar nu va renunta la taxa de salvgardare la importul de carne de porc. Ioan Muresan a facut aceasta afirmatie dupa ce, in tirgul de la Veresti, producatorii i s-au plins ca nu-si pot vinde cartofii la un pret care sa acopere costurile de productie, deoarece pe piata au aparut cartofi importati din Turcia la un pret mai mic. Muresan a precizat ca dupa aceasta analiza vor fi luate masuri asa cum s-au luat si pentru carnea de porc. TIBERIU AVRAM 