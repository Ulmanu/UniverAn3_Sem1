 Robert De Niro se muta la Londra Dupa cuplurile Tom Cruise-Nicole Kidman si Madonna-Guy Ritchie, inca un star de la Hollywood traverseaza Atlanticul cu destinatia Londra, in cautarea unei case. Este vorba de Robert De Niro, actor al carui calibru profesional e alimentat de filme precum "Taxi Driver", "Godfather" sau "Raging Bull". La ditamai De Niro, ditamai casa. Situata in zona londoneza Docklands, pe malul Tamisei, locuinta e de categorie grea: a costat 4,7 milioane de dolari si a apartinut campionului la box Lennox Lewis. Actorul se va muta in noua locuinta la sfirsitul anului, urmind ca in martie sa regizeze "About the Boy". RADU MEIROSU De miine, Europa respira usurata Ultima suflare a monstrului de la Cernobil Centrala nucleara de la Cernobil, locul unde s-a produs cel mai mare accident nuclear din istorie, pe 26 aprilie 1986, se va inchide miine pentru totdeauna, spre marea bucurie a Occidentului, dar va ramine o amenintare inca multe decenii, relateaza AFP. La ceremonia de inchidere sint asteptate delegatii din zece tari, care vor fi martore la inchiderea ultimului reactor din cele sase ale centralei. In 1999, zeci de fisuri au fost descoperite in circuitul de racire al reactorului numarul 3, singurul ramas in functiune dupa explozia reactorului 4, in 1986, accident care a contaminat radioactiv jumatate din Europa. Reactorul numarul 2 a fost oprit in 1991, in urma unui incendiu, iar numarul 1 a fost scos din serviciu in 1996, in urma unui acord international. Dupa ani de tergiversari, oprirea definitiva a centralei reprezinta o victorie indiscutabila pentru securitatea nucleara europeana. Kievul nu a acceptat sa inchida centrala decit in schimbul unui ajutor al celor sapte mari state europene, in valoare de 2,3 miliarde de dolari. Aceste fonduri vor fi utilizate in principal pentru a construi in Ucraina doua noi reactoare ce vor inlocui productia de energie electrica de la Cernobil, apoi vor fi finantate programe sociale, dar vor fi efectuate si lucrari pentru cresterea securitatii la celelalte patru centrale nucleare din Ucraina, Rivne, Hmelnitki, Pivdenno si Zaporojie. Sarcofagul reactorului 4 se degradeaza vertiginos Aceasta victorie nu este insa decit partiala pentru ca amenintarea va persista inca mult timp. Cea mai alarmanta problema este aceea a degradarii accelerate a sarcofagului in care sint acoperite ruinele reactorului numarul 4. Aceasta structura, ridicata in graba dupa accident, este in prezent fisurata si ameninta sa se prabuseasca, descoperind 160 de tone de magma radioactiva. Consolidarea acestuia este o chestiune delicata si de lunga durata, care s-ar putea finaliza in viitorii 10 ani. De asemenea, expertii nu exclud posibilitatea unei reactii nucleare in interiorul combustibilului aflat sub sarcofag, unde atmosfera este saturata de umiditatea ridicata. In aceste conditii, o explozie la Cernobil ar avea consecinte imprevizibile. De asemenea, deseurile din reactorul 4 intra lent in sol, amenintind pinza freatica, riurile si fluviile din zona, care asigura alimentarea cu apa a milioane de persoane. Supravietuitorii au cuvintul Dupa aproape 15 ani, martorii accidentului nuclear de la Cernobil isi amintesc cu groaza de acele momente. La ora 1.23, s-a produs o explozie in reactorul numarul 4, "peretii au inceput sa se clatine si sa cada bucati de beton. Mi-am dat seama in clipele acelea ca se intimpla un lucru ingrozitor. Un nor de cenusa a acoperit imediat totul", a afirmat un fost inginer la centrala. Personalul era paralizat de spaima, in timp ce adjunctul inginerului-sef urla ca trebuie deschise toate vanele de apa pentru a se produce racirea. In acest timp, putinele aparate de masura a radioactivitatii ramasesera blocate pe nivel maxim. Nimeni nu s-a gindit in acele momente sa-i evacueze pe cei 500 de angajati aflati la lucru. In exterior, craterul facut de explozie era incandescent. Dintre cei 30 de pompieri care au luptat cu flacarile, sase au murit in citeva saptamini din cauza contaminarii radioactive. Combustibilul a ars inca zece zile, iar norul radioactiv a contaminat trei sferturi din Europa. Orasul Cernobil, aflat la 20 de kilometri distanta de centrala, nu a fost evacuat decit zece zile mai tirziu. In aceeasi zi in care s-a produs accidentul, 800 de copii au fost lasati sa participe la un maraton, iar festivitatea de 1 mai a adunat in centrul Kievului, contaminat la acea data, sute de mii de oameni. In citiva ani, s-a declansat o epidemie de cancer tiroidian, de care sufera si in prezent mii de copii si tineri din Ucraina, Belarus si Rusia. Un accident cu milioane de victime Mii de persoane au fost iradiate dupa catastrofa de la Cernobil, dar numarul exact al victimelor nu se cunoaste nici pina in prezent. Potrivit unui bilant sovietic realizat la vremea respectiva, accidentul nuclear ar fi provocat moartea a doar 31 de persoane. Autoritatile de la Kiev au facut insa recent un bilant in care vorbesc despre 15.000 de victime. In plus, trei milioane de ucraineni, din care un milion sint copii, sufera de diverse boli provocate de radiatii. Statele occidentale acuza Ucraina ca ar umfla cifrele pentru a primi mai multe ajutoare din partea comunitatii internationale. In perioada 1987-1997, au fost diagnosticate 1.400 de tumori provocate de radiatiile de la Cernobil, dar Natiunile Unite vorbesc despre 11.000 de cazuri de cancer tiroidian. Potrivit unor studii independente, cazurile de leucemie s-au dublat in rindul celor 650.000 de persoane, barbati si femei, venite din intreaga URSS pentru a decontamina zona de 30 de kilometri ce inconjoara centrala. De asemenea, locuitorii din teritoriile contaminate, supusi unor radiatii continue, sufera masiv de probleme cardio-vasculare, digestive, sexuale si nervoase. In ultimii ani au aparut foarte multe cazuri de anomalii congenitale, in Belarus numarul acestora crescind de 81 de ori in 1997. Despagubiri de miliarde pentru Ucraina BERD a acordat saptamina trecuta un controversat credit de 215 milioane de dolari Ucrainei pentru a ajuta la productia de energie electrica necesara dupa inchiderea ultimului reactor al centralei de la Cernobil. Deblocarea acestui fond este conditionata de reluarea ajutorului FMI acordat acestei tari. Kievul cere de mai multi ani acest credit, cu toata opozitia unor state europene. Creditul BERD va permite Ucrainei sa obtina si alte finantari, in special de la Uniunea Europeana si de la G-7. In 1995, la Ottawa, Ucraina s-a angajat in fata G-7 sa inchida Cernobilul, in schimbul unui ajutor de 2,3 miliarde de dolari. In plus fata de fondurile BERD, Comisia Europeana intentioneaza sa deblocheze aproximativ 600 milioane de dolari, iar statele G-7, 350 de milioane. Angajatii centralei nu stiu incotro s-o apuce La Cernobil domnesc furia si disperarea, cei 12.000 de angajati temindu-se de perspectiva somajului. "Daca voi fi concediat nu stiu cum imi voi hrani familia", declara Olexander Elkiscev, un inginer de 46 de ani, casatorit si tata a doi copii. Ca si el, cea mai mare parte a angajatilor de la Cernobil se simt abandonati de guvern care, in opinia lor, s-a supus presiunilor occidentale. "Toate acestea nu au nimic cu securitatea nucleara. Este o inselatorie. Centrala functioneaza perfect. Cernobilul nu este mai periculos decit oricare alta centrala din lume", a declarat inginerul Volodimir Zaitev. "Este absurd! Cum sa isi poate permite o tara aflata in plina criza si cu foarte multe datorii, sa inchida o centrala care produce in fiecare an energie in valoare de 50 de milioane de dolari?!", se intreba un alt angajat. Ca si el, multi ucraineni se tem de dependenta crescinda de Rusia. Din cei 12.000 de angajati vor fi pastrati 2.000-3.000, care vor asigura supravegherea demontarii instalatiilor. Somajul risca sa afecteze mare parte din populatia zonei, care nu are alte posibilitati de lucru. CAMELIA MUNTEAN Maraton electoral cu final la tribunal Curtea Suprema a SUA i-a inchis lui Al Gore usa Casei Albe Curtea Suprema a Statelor Unite a dat lovitura de gratie candidatului democrat la presedintie, Al Gore, respingind continuarea numararii manuale a buletinelor de vot aflate in litigiu in statul Florida si dind astfel cistig de cauza plingerii depuse de tabara candidatului republican, guvernatorul de Texas, George W. Bush, care va deveni, dupa toate probabilitatile cel de-al 43-lea presedinte al Statelor Unite, transmit agentiile internationale de presa. Dupa cinci saptamini de la alegerile din SUA, ia astfel sfirsit cea mai incredibila "sfada" electorala, unica in istoria Statelor Unite, in care, practic, viitor sef de stat a fost ales la... tribunal. Dezbaterile pentru luarea unei decizii au fost aprige, durind 34 de ore, timp care a parut celor doua tabere interminabil. Avocati, consilieri, analisti au rasfoit apoi cu infrigurare cele 65 de pagini de text ale deciziei judecatoresti, care cuprindea sase opinii diferite din partea membrilor completului de judecata. Acestia au ajuns cu greu la o decizie, si aceea contestata de unii dintre ei, drept pentru care oprirea numararii manuale a voturilor in Florida a fost decisa cu sapte voturi pentru si doua impotriva. Curtea Suprema, adinc divizata intre moderati si conservatori, a decis apoi, cu cinci voturi pentru si patru impotriva, ca nu mai este timp pentru alte numaratori (la scara inregului stat) inainte ca, lunea viitoare, Colegiul Electoral sa se intruneasca pentru a-l alege pe noul presedinte. Democratii si republicanii au avut nevoie de timp pentru a pricepe sentinta Doar citirea preliminara a celor 65 de pagini a durat mai mult de jumatate de ora, timp dupa care democratii si republicanii au ajuns la concluzia ca nu au inteles mare lucru si ca nu le este foarte clar pe cine favorizeaza decizia judecatorilor. Un consilier al lui Bush a declarat: "Este greu de spus, nu este in intregime clar. Avocatii vor fi nevoiti sa «traduca» textul". In cele din urma, dupa asteptarea obositoare si plina de tensiune, avocatii au ajuns la concluzia ca Bush este cel care a cistigat. Agonie si extaz la anuntarea verdictului La anuntarea deciziei Curtii Supreme a Statelor Unite, ovatii si urale au izbucnit la sediul de campanie al lui Bush. Acesta s-a declarat "extrem de satisfacut" de decizie. "Tocmai am terminat de vorbit cu guvernatorul Bush si Richard Cheney. Sint evident foarte satisfacuti de faptul ca sapte judecatori ai Curtii Supreme au estimat ca ar exista probleme constitutionale serioase" daca numaratorile manuale ar continua, a spus emisarul special in Florida al lui Bush, James Baker. In tabara adversa, secretarul general al Partidului Democrat, Ed Rendell, i-a cerut lui Al Gore sa abandoneze cursa pentru Casa Alba: "Gore trebuie sa reactioneze imediat si sa isi admita infringerea". Acesta insa a refuzat sa se pronunte, studiind rind cu rind decizia Curtii Supreme. "Decizia este si complexa si lunga", a spus presedintele democrat de campanie, William Daley, care a explicat: "Va lua ceva timp sa analizam complet aceasta opinie. Vom da o declaratie detaliata in privinta deciziei Curtii in cursul zilei de miercuri". Un consilier al lui Gore a comentat: "Curtea asta a luat decizia din ratiuni partizane (...) vor sa faca tot posibilul pentru a impiedica o numarare completa a voturilor". Bush si-a asigurat electorii inainte de decizia Curtii Supreme Pe de alta parte, Camera Reprezentantilor, dominata de republicani, a parlamentului din Florida, a ignorat obiectiile democratilor si a votat in noaptea de marti spre miercuri, cu 79 la 41, numirea celor 25 de electori prezidentiali favorabili lui Bush, care sa reprezinte acest stat in Colegiul Electoral, care il va numi pe viitorul presedinte pe data de 18 decembrie. Senatul statului Florida urma sa se pronunte ieri, la rindul sau, asupra acestei chestiuni, fiind asteptata o decizie similara cu cea a Camerei Reprezentantilor. ISABELLA ALEXANDRESCU In prima sa vizita in Cuba, Putin savureaza o Havana cu parfum sovietic Presedintele rus Vladimir Putin a sosit aseara la Havana, intr-o vizita de trei zile, calificata drept istorica si care are drept scop declarat revigorarea relatiilor dintre cele doua tari, racite dupa destramarea URSS, transmite AFP. Putin, primul lider al Rusiei care viziteaza Cuba, va face un turneu in statele sud-americane si in Canada. Potrivit programului oficial distribuit de autoritatile cubaneze, vizita oficiala a presedintelui rus va dura 48 de ore, urmind ca simbata si o parte din ziua de duminica sa fie consacrate unui sejur privat. Calificind Cuba drept "un vechi si fidel prieten", presedintele rus a declarat ca legaturile dintre cele doua tari trebuie refacute. De altfel, Cuba este plina de vestigii ale epocii sovietice. Pe strazile Havanei circula si pot fi vazute adesea autoturisme Lada, multi cubanezi poarta prenume ca Vladimir, Igor sau Tatiana. Timp de 30 de ani, insula a depins aproape in totalitate de Uniunea Sovietica, al carei model socialist l-a copiat. Zeci de mii de sovietici, tehnicieni, diplomati, consilieri tehnici si militari au acordat un "un ajutor dezinteresat si solidar" poporului cubanez, dupa cum ii place sa spuna liderului de la Havana, Fidel Castro. In perioada buna a relatiilor dintre cele doua tari, totul venea de la Moscova - lapte, incaltaminte, frigidere - schimburile cu URSS reprezentind de 85 la suta din comertul exterior. Cubanezii insa sint primii care recunosc faptul ca nu au putut fi asimilati de sovietici pentru ca au traditii si cultura foarte diferite. Dezintegrarea URSS a lasat Cuba "singura in mijlocul unei mari capitaliste", spune Castro. Tocmai de aceea, se asteapta ca aceasta vizita a lui Vladimir Putin la Havana sa revigoreze relatiile dintre cele doua tari, chiar daca in acest moment sistemele sint diferite. CAMELIA MUNTEAN Fostii comunisti se lupta cu fostii stalinisti Ungaria anuleaza sentintele staliniste Parlamentul ungar a aprobat marti la Budapesta, cu o larga majoritate de voturi, o lege care declara nule sentintele judecatoresti pronuntate de fostul regim comunist impotriva participantilor la Revolutia din octombrie 1956. Proiectul de lege a fost prezentat drept o necesitate de a face dreptate celor care au murit luptind impotriva autoritatilor sovietice. Pe 23 octombrie 1956, zeci de mii de unguri au participat la o manifestatie in cursul careia au cerut libertati democratice, demonstratie ce s-a transformat intr-o revolta generalizata impotriva autoritatilor comuniste sustinute de URSS. Tortionar stalinist, judecat dupa 50 de ani Procesul unui prezumtiv tortionar polonez din epoca stalinista, acuzat de justitia poloneza de a fi torturat, in perioada 1949-1953, persoane arestate sub acte de acuzare false, s-a deschis miercuri la Varsovia. Mikolaj Kulik, 74 de ani, a fost la vremea respectiva ofiter al serviciilor secrete militare. El este acuzat de agresare morala si fizica, precum si de fabricarea de probe false impotriva unor persoane nevinovate, in general detinuti politici. ( C.M. ) Mere si bere pentru cei de la putere Schroeder, cu marul in gura Cu putin inainte de inceperea unei sedinte de guvern, toti membrii cabinetului condus de cancelarul Gerhard Schroeder au primit cite un mar din partea "zeitei recoltei" - Sofie Wegener, reprezentanta unei firme agricole germane. Bucurindu-se de neasteptatul cadou, politicienii s-au apucat sa-l consume pe loc, dar s-au oprit din mestecat si au izbucnit in ris cind au vazut ce face seful lor: Schroeder incerca sa "mistuiasca" dintr-o singura inghititura marul primit. Berea ultimului voiaj prezidential e neagra In cadrul ultimului voiaj in calitate de presedinte, Bill Clinton a dat o raita prin capitala irlandeza Dublin, unde s-a regalat cu "obligatoria" halba de bere neagra "Guiness", direct de la fabrica, si apoi cu o "blonda" servita intr-un "pub" drag premierului Bertie Ahern. Deloc absorbit de aceste momente mai putin protocolare, seful executivului american a gasit ceva timp pentru a merge cu sotia si fiica lui la cumparaturi de Craciun. Pretutindeni pe unde a fost, Clinton a fost intimpinat calduros de populatia locala, care il considera a fi un erou al procesului de pace din Irlanda de Nord. Nu de putine ori, agentii de paza prezidentiali au avut serios de furca in a tine la distanta multimea entuziasta. ( C.V. ) Flash Diplomatie in careul mic Ambasada Germaniei in Romania a pus in practica o mai veche idee, astfel ca simbata, cu incepere de la ora 10.00, in sala complexului sportiv din Parcul cu Platani, se va disputa primul campionat de fotbal al diplomatilor. 16 echipe, reprezentind tot atitea ambasade, se vor infrunta pentru cele trei cupe puse in joc de organizatori. De asemenea, golgeterul competitiei va fi premiat cu un echipament de antrenament marca "Adidas". Toti participantii si sponsorii se vor reuni dupa incheierea competitiei la dineul "Players Party". Cetatean american la 107 ani Aleksandra Dubinski, o ucraineanca de 107 ani, care traieste in SUA de peste 50 de ani, a primit ieri cetatenie americana. Batrina, care a supravietuit in timpul celui de-al doilea razboi mondial unei lungi perioade de detentie intr-un lagar de concentrare nazist, a emigrat in SUA, in 1950. Pentru ca nu cunostea limba engleza si pentru ca traieste intr-o comunitate de ucraineni din Philadelphia, nu a facut niciodata demersuri pentru obtinerea cetateniei americane. In ultimul an insa, a petrecut mult timp in fata televizorului pentru a urmari campania electorala, ea devenind brusc interesata de situatia politica a tarii, asa incit in primavara a facut cerere pentru obtinerea cetateniei. Aleksandra isi doreste sa voteze si ea, macar o data, ca cetatean american. ( C.M. ) Reforma islamica in muzica pop Un responsabil al Centrului de supraveghere si evaluare a muzicii din Iran (CSEM) a anuntat ca "muzica pop trebuie sa fie supusa reformei", cintaretii urmind sa treaca teste pentru a fi autorizati sa cinte, a anuntat presa iraniana, citata de AFP. Hossein Mojaradi, directorul CSEM, care depinde de Ministerul Culturii, a declarat ca centrul va proceda la testarea in doua etape a cintaretilor, pentru ca cei fara aptitudini sa fie eliminati. "Genul pop este popular si rentabil si exista un mare numar de cintareti incompetenti", a mai adaugat el, precizind ca vor avea acces in domeniu numai aceia care fac dovada ca au aptitudini. Primul test de evaluare se va sustine la nivel teoretic, iar la al doilea se va testa vocea. Muzica occidentala, in voga in Iran inaintea revolutiei islamice din 1979, a fost interzisa ulterior de autoritatile religioase. ( C.M. ) 