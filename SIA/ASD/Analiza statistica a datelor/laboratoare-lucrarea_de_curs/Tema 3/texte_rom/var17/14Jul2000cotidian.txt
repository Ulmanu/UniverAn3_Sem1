 Program de apa pentru morti Ca urmare a anuntului facut de Regia Generala de Apa Bucuresti, conform caruia intreruperea apei va afecta Institutul National de Medicina Legala "Mina Minovici", autopsierea cadavrelor s-a facut ieri in timp record. Cele cinci autopsii efectuate au fost finalizate pina in ora 10.00, ora la care se anuntase oprirea apei. Legistii s-au confruntat insa cu lipsa apei si in urma cu citeva zile. Surse din cadrul INML ne-au declarat ca autopsierii au fost nevoiti sa isi termine treaba chiar si la ora 9.00 din cauza opririi apei, iar unele autopsii au fost aminate. Profesor doctor Vladimir Belis, directorul INML, ne-a declarat ca ieri nu au fost probleme in desfasurarea activitatii institutiei, iar anuntul facut de RGAB a fost o alarma falsa. Autopsierii s-au conformat insa si au taiat in carne moarta pe banda rulanta. (P.C.,D.N.) Cea mai mare soprana a lumii Montserrat Caballé ofera astazi doua ore de muzica divina Ieri a sosit in Romania celebra soprana Montserrat Caball?. Diva muzicii spaniole a ajuns pe Aeroportul Otopeni la ora 15.40, cu un avion al companiei Swiss Air, care a decolat din Barcelona la 9.40, cu escala la Zürich. Tot ieri, la Hotelul Crowne Plaza, a avut loc si conferinta de presa in care soprana a raspuns intrebarilor ziaristilor. Dupa cum se stie, concertul extraordinar sustinut de Montserrat Caball? este gazduit de Sala Palatului in aceasta seara, incepind cu ora 19.30. Zone Vision Romania ne-a comunicat ca ultimele 1.000 de bilete (de 245.000, 495.000, 745.000, 995.000 si 1.495.000 de lei) sint disponibile la Sala Palatului, reteaua Hollywood Music & Film si magazinul "Muzica". RADU MEIROSU Pasionata de cas cu rosii, Simona vrea sa ajunga fotomodel la Milano Foarte curtata de organizatorii festivalurilor de moda, mai ales dupa ce a prezentat, la Iasi si Bucuresti, colectii ale lui Catalin Botezatu si George Hojbota, suceveanca Simona Hlaghie viseaza la cariera de fotomodel. In virsta de 20 de ani, cu o inaltime de 1,76 metri si dimensiuni de invidiat, 90-63-93, Simona, o impatimita a grupului Vaya Con Dios, nu doreste sa depinda de absolut nimeni. Ii place sa calatoreasca si, fiind o fire spontana, nu de putine ori a plecat cu prietenii, in miez de noapte, sa viziteze un loc sau altul. Odata, la un restaurant din Suceava, Simonei "i s-a pus pata" si a plecat direct la mare, unde a stat cinci ore la plaja si apoi s-a intors acasa. Si-ar dori, insa, ca atunci cind doreste, sa poata pleca la Paris sau sa viziteze Egiptul, iar acolo sa poata consuma mincarea preferata, cas cu rosii. Simona admira frumusetea Thaliei, si si-ar dori un jeep, Land Rover Freelander, masina care crede ca se potriveste cu inaltimea ei. Totusi, marele vis ii ramine acela de a fi fotomodel la Milano. TIBERIU AVRAM Litoral 2000 Unul dintre sponsorii Festivalului "Callatis 2000" se implica in Repatrierea marinarilor romani aflati in Algeria Deputatul Dorel Onaca, patronul firmei ONACVA din Constanta, este hotarit sa-i aduca in tara pe cei 12 marinari romani aflati pe navele "Ecaterina A" si "Soveja", arestate de mai mult timp in Algeria. Potrivit propriilor declaratii, patronul firmei ONACVA nu se mai intoarce in tara decit insotit de marinarii romani, dornici sa-si revada familiile cit mai curind. Eforturile deputatului Dorel Onaca sint sprijinite de consulul roman la Alger, Ioan Constantin. Onaca spera ca membrii echipajelor celor doua nave sa-si sarbatoreasca intoarcerea acasa chiar la Festivalul "Callatis 2000", printre sponsorii caruia se numara si firma ONACVA. Festivalul "Callatis 2000" incheie cu brio cea de-a doua saptamina. Etapele de "incalzire" se apropie de sfirsit si se intra cu motoarele in plin in evenimentele care fac parte din acest maraton estival al sfirsitului de mileniu. (N.V.) Ultimul racnet in moda estivala, noul echipament "Ev.Z." Tricourile, sepcutele, bandanele, baloanele si autocolantele de bronzat "Evenimentul zilei" fac furori pe plaja vara aceasta. Fericitii posesori ai unui astfel de echipament - din care, evident, nu poate lipsi ziarul nostru - atrag privirile invidioase ale celor din jur. Pentru ca nimeni sa nu fie suparat, echipa "Ev.Z." a "dotat", ieri, inca un lot de turisti surprinsi pe plaja din Venus citind "Evenimentul zilei" dis-de-dimineata. Bulinarii au avut si o "intilnire de gradul zero" cu doi fani "Ev.Z.", care au venit la plaja costumati cu tricouri si sepcute primite, anul trecut, de la echipa noastra. Pentru ca broasca de pe tricourile lor sa nu se "plictiseasca", ei au cerut bulinarilor sa le completeze echipamentul cu bandane imprimate cu mai multe broscute si cu "buline d'alea, de ne-am bronzat anul trecut". Dupa ce, ca in fiecare zi, de altfel, bulinarii au umplut si urna cu taloane pentru concursul "Ev.Z. Summer Party", si-au dat intilnire cu cititorii ziarului nostru pentru astazi dimineata, pe plaja din Olimp. Nu uitati: la mare se poarta "Evenimentul zilei"! NICOLETA VLASCEANU Rockeri din toata tara, simbata este zodia voastra! In cadrul Festivalului "Callatis 2000" se va desfasura, simbata, 15 iulie, un concert-maraton intitulat "Zodia Rock". Pe scena-scoica din Portul Mangalia vor evolua cele mai tari formatii rock romanesti ale momentului, printre care Directia V, Iris, Taxi, Super Market, Sarmalele Reci, Bere Gratis, Pro Consul si Foisorul de Foc. Indiferent de zodia in care v-ati nascut, simbata, la Mangalia, se cinta si se asculta rock. (N.V.) Furtuna de marti a afectat peste 600 de case in judetul Arad Inspectoratul de Protectie Civila Arad a facut ieri publice daunele produse de puternica furtuna care a afectat marti o parte a judetului Arad. In total au fost afectate peste 600 de gospodarii. Pagubele produse in oras sint aproximate la peste un miliard de lei. In municipiul Arad au fost afectate 400 de case particulare, zece scoli si gradinite, patru cladiri ale spitalului, cladirea judecatoriei, remiza PSI si uzina de apa. Ieri au ramas nealimentate cu energie electrica localitatile Lupesti, Baia, Pirnesti si Vasoaia, din nord-estul judetului Arad. SORIN TROCAN Sotii Negrea s-au sinucis linga Manastirea Dumbrava din cauza datoriilor Aproape toti locuitorii comunei Apahadia au condus-o ieri, pe ultimul drum, pe consateanca lor, Daniela Negrea. Oamenii sint inca socati de tragedia care a avut loc la ei in sat. Sotii Negrea, respectati de toata lumea, odinioara prosperi oameni de afaceri, s-au sinucis impreuna, lasind orfan un copil mic. In urma cu citeva zile, Dorel si Daniela Negrea, in virsta de 37 si, respectiv, 34 de ani au plecat din comuna cu masina, fara sa spuna cuiva incotro e indreapta. Ei s-au oprit la granita dintre judetele Alba si Cluj, pe Drumul National 1, in apropierea Manastirii Dumbrava, cunoscuta datorita preotului exorcist Teodor Crisan, care face slujbe de alungare a diavolului. Sotii Negrea au inchis usile masinii, apoi au inghitit fiecare mai multe cutii cu Diazepam. Preotul Crisan a sesizat ca masina stationa de multa vreme pe sosea si, parindu-i-se ceva suspect, a alarmat politia din comuna Unirea. Patrula de politie care a mers la fata locului a trebuit sa sparga portierele Daciei, inmatriculata cu numarul CJ-04-YXW, pentru a incerca sa ii salveze pe sinucigasi. Cei doi blocasera intentionat usile, inainte de a-si lua viata. Politistii au gasit-o pe Daniela in coma. Din pacate, Dorel decedase. Daniela a fost transportata de urgenta la spitalul din Cluj, unde a si murit, in ciuda eforturilor depuse de medici. Dorel a fost inmormintat vineri, iar Daniela ieri. Gestul celor doi soti a fost provocat de datoriile imense pe care le acumulasera la diferite banci, bani pe care nu ii mai puteau returna. Fiul lor a ramas in grija unui frate al Danielei. BOGDAN STANCIU, LUCIAN DOBRATER Politia este pe urmele lui Yeti de la Zdrapti De citeva zile, locuitorii satului Zdrapti, din comuna Criscior, judetul Hunedoara, sint terorizati de aparitiile unei aratari. Numit Yeti de la Zdrapti, aratarea aparea in mijlocul padurilor si speria oamenii si animalele. Cum rar se intimpla asemenea fenomene, satul a intrat in panica si a anuntat politia si presa. Conform declaratiei colonelului Gherasim Balint, comandantul Politiei Brad, Yeti se cheama Vasile Higau, este din comuna Pojoga, judetul Alba, si a fugit dintr-un spital de boli mintale. Pina ieri, politia nu reusise sa-l prinda, dar era pe urmele lui. LUCIAN STANCIU Dupa ce si-a facut harachiri, Turta s-a aruncat de la etajul patru Manea Turta, barbatul care si-a facut harachiri dupa ce si-a injunghiat nevasta, s-a aruncat miercuri seara, 12 iulie, de la etajul patru al Spitalului Judetean Galati si a murit. Manea Turta, din judetul Vrancea, si-a injunghiat vineri, 7 iulie, sotia, apoi si-a facut harachiri. Casatoriti de 40 de ani, cei doi aveau patru copii. Dar casnicia lor a fost mereu umbrita de gelozie. Manea Turta avea 64 de ani. El credea ca Ileana (mai tinara cu patru ani) se uita dupa alti barbati. Manea i-a spus ca "de mina lui va muri". Pe 7 iulie, femeia se afla la Galati pentru un tratament. Manea a venit dupa ea pentru a o convinge sa vina acasa. Credea ca are un amant la Galati. Pe Strada Sarpelui, din Galati, unde locuieste unul dintre fiii lor, Manea si-a injunghiat nevasta, dupa care, cu un alt cutit si-a facut harachiri. Ileana si Manea Turta au fost internati si operati de urgenta la spitalul din Galati. Desi se afla in stare foarte grava, Manea a avut puterea de a se catara pe geam si de a se arunca in gol. El se afla acum la morga spitalului. ALINA COMSA-DURBACA Hidrologii avertizeaza: Ne vom confrunta cu o criza a apei Dupa canicula, specialistii prognozeaza ca in Romania se va instala, din nou, seceta hidrologica, dar de data aceasta se va intinde pe o perioada mai mare de timp. Prin urmare, dupa cum ne-a precizat Petre Stanciu, director stiintific la INMH, hidrologii sint pregatiti sa trimita, in urmatoarele zile, avertizari in teritoriu. E posibil ca navele sa nu mai poata circula pe Dunare, in aval de Giurgiu "Debitul Dunarii a scazut foarte mult, ajungind la 2.900 de mc/s. De altfel, si riurile de pe teritoriul Romaniei inregistreaza debite foarte mici, cam la aceleasi niveluri din perioada anilor 1960-1968. In aceste conditii, putem spune ca ne vom confrunta cu o criza a apei. In acelasi timp, cred ca ne vom confrunta si cu debite minime restrictive. Mai precis, daca riurile sau Dunarea vor avea debite foarte mici, va fi necesar sa fie introduse restrictii in alimentarea cu apa a populatiei, productia de energie, irigatii si, de asemenea, in navigatie. Este posibil ca pe Dunare, in aval, incepind de la Giurgiu, navele sa nu mai poata circula", ne-a precizat Petre Stanciu. De asemenea, hidrologii solicita ajutorul agentiilor de protectia mediului. Ei sugereaza specialistilor de mediu sa analizeze posibilitatea producerii unor poluari accidentale. "Lacurile sau riurile vor avea debite minime. Daca o fabrica ar deversa cantitati mari de substante, pericolul ar fi mare pentru populatia care se alimenteaza din aceste ape. De aceea, cred eu ca este bine sa fie supravegheate societatile care, de regula, deverseaza reziduuri in riuri", este de parere Petre Stanciu. In unele sate, fintinile vor seca Petre Marinescu, director in Compania Nationala "Apele Romane", este de parere ca in multe sate, mai ales din Moldova, vor seca fintinile. "Din prognozele de pina acum s-a desprins ideea ca este posibil ca lunile urmatoare, chiar pina in septembrie, sa nu ploua suficient ca sa acopere necesarul de apa. Mai mult, este posibil ca si regimul termic sa ramina ridicat pina in septembrie, cu temperaturi care vor depasi 30 de grade C. Deja unele riuri care nu au lacuri de acumulare pe ele au secat. In curind, in unele sate pericolul secarii fintinilor este iminent, mai ales acolo unde puturile erau alimentate cu apa si din bazinul riului", a precizat Petre Marinescu. Prin urmare, dupa opinia directorului Marinescu, toate comisiile judetene de aparare impotriva dezastrelor trebuie sa fie pregatite sa duca apa potabila in acele sate. "Pompierii vor fi nevoiti sa care apa chiar si cu masinile lor, caci sint curate in interior. Prioritara acum este tocmai alimentarea cu apa a populatiei. Chiar daca avem, pe moment, apa in lacuri, noi am luat decizia sa reducem sau chiar sa stopam cantitatile livrate catre industrie. Primul lac din care nu mai dam voie industriei sa se alimenteze este Firiza, din Baia-Mare", a adaugat Petre Marinescu. EUGENIA MIRCESCU La numai 19 ani, Alexandru Abagiu preda arta machiajului Alexandru Abagiu (19 ani), nominalizat anul trecut pentru titlul de cel mai bun make-up artist roman, s-a hotarit sa impartaseasca din maiestria sa si altora. Mai nou, el preda, alaturi de doi specialisti din Franta, cursuri de machiaj, initiate de firma Dumarex, pentru care lucreaza ca make-up artist. ''Imi place ceea ce fac pentru ca folosesc culori: machiajul este pentru mine o continuare a desenelor si picturilor pe care le faceam cind eram mic. Sint bucuros ca pot transmite si altor semeni dragostea pentru arta machiajului'', ne-a spus Alexandru. Cursurile vor dura doua luni, perioada in care amatorii vor fi instruiti atit in arta machiajului, cit si a cosmeticii. Dupa absolvire, cursantii vor primi certificate de calificare, eliberate de Ministerul Muncii si Protectiei Sociale, iar cei mai silitori dintre ei vor fi angajati chiar in cadrul firmei Dumarex. Daca banii reprezinta o problema, cei interesati isi pot incerca norocul la tombola organizata de Dumarex, in urma careia trei persoane vor cistiga cite un curs de machiaj gratuit. (C.V.) Infierbintata de caldura, Irina Catana doarme goala In urma cu cinci ani, Irina Catana si-a vazut visul cu ochii, acela de a se lansa in lumea modei. Persoana activa si hotarita, ea isi duce la capat aproape tot ce-si propune. In materie de barbati, Irina este foarte selectiva. Nu-i plac fumatorii, cei care nu stiu sa se impuna si, mai ales, cei care intirzie la intilniri. Nefumatoare convinsa, ea se gindeste serios sa se implice intr-o campanie antitabagica. Oriunde merge incearca sa-i convinga pe fumatorii inraiti sa renunte la acest viciu. Irina are si ea slabiciunile ei, insa de alta natura: este innebunita dupa lenjeria intima de lux. Are acasa o adevarata colectie de gen, dar prefera desuurile de culoare alba. Desi adora lenjeria intima sexi, in aceste nopti toride de vara, Irina s-a hotarit sa renunte la ea si sa doarma dezbracata. CLAUDIA VOICU Amor nebun in luna lui Cuptor Oana si Sorin s-au lipit ca marca de scrisoare Fie ca merge la cintari, interviuri sau pur si simplu la plimbare, Oana de la Genius este insotita in permanenta de Sorin Bocerean, managerul ei. Si asta fiindca respectivul se ocupa indeaproape de bunul mers al trupei, dar si pentru ca nu vrea sa o scape din ochi pe Oana care ii este si iubita. N-o scapa din ochi nu pentru c-ar fi gelos, dar Sorin tine foarte mult la aleasa lui si ii place sa o aiba mereu aproape. Plus ca nimeni nu indrazneste sa-i mai faca avansuri Oanei pentru ca Sorin este genul de tip plin de muschi care iti taie cheful de a-ti incerca norocul cu Oana. IUSTINA MUNTEANU Star flash Liam Neeson - accident de motocicleta Liam Neeson, cunoscutul actor din "Lista lui Schindler" si "Amenintarea fantomei" se afla in spitalul Lenox Hill, din New York, ca urmare a leziunilor suferite intr-un accident de motocicleta. Potrivit comunicatului politiei din districtul Dutchess, actorul a intrat cu "motorul" - un Harley Davidson din Ô89 - intr-un cerb, in apropierea locuintei sale de linga New-York. In urma impactului, Neeson s-a ales cu soldul rupt si multiple taieturi pe ambele picioare, care-l vor tintui pentru citeva zile la pat. Adevarata victima a fost insa cerbul, care a murit la scurt timp dupa accident. RADU MEIROSU Drew Barrymore se marita Sturlubatica actrita Drew Barrymore (25 de ani) s-a logodit cu prietenul ei, comicul Tom Green, de la MTV, dupa ce baiatul a cerut-o de nevasta, releva Reuters. Ei nu au stabilit data nuntii, conform celor declarate de purtatorul de cuvint al frumoasei blonde, Eddie Michaels. Drew, fiica de actori, a devenit vedeta inca de la virsta de 7 ani, cind a jucat in filmul lui Spielberg "E.T." (1982). Este cea de-a doua casatorie a americancei. Ea a mai fost maritata cu Jeremy Thomas in 1994, dar a divortat la un an de la nunta. Pentru Green, care s-a nascut in Canada, este la primul mariaj. La inceputul acestui an, el a fost diagnosticat cu cancer la testicule. Este cunoscut pentru prestatiile sale TV neobisnuite, care uneori depasesc limita bunului simt. LIVIU SERBANESCU 