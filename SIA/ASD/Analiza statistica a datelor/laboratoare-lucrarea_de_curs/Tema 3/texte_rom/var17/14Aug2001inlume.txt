 Britanicul Ewan McGregor spurca Hollywoodul Actorul Ewan McGregor a declarat ziaristilor britanici ca nu are de gind sa se mute la Hollywood pentru ca Cetatea Filmului il dezgusta profund. Scotianul, care a putut fi vazut si pe marile noastre ecrane in "Star Wars: Amenintarea fantomei" si "Trainspotting", condamna showbusiness-ul pentru ca-i trateaza pe actori ca pe niste "masini de facut bani" si nu ca pe niste fiinte umane. "Bosii Hollywoodului ne inscriu in categoriile A, B, C, in functie de banii pe care ii aducem proiectelor lor cinematografice. Nu inteleg cum indraznesc sa faca asa ceva. Actorii nu sint o insiruire de litere menite sa le umple lor buzunarele. Sint oameni!". In virsta de 30 de ani, Ewan McGregor este casatorit cu o actrita cu cinci ani mai mare decit el, cu care se intelege minunat. A negat, de altfel, orice zvonuri legate de o posibila idila cu Nicole Kidman, partenera sa din "Moulin Rouge". (C.P.) Atentate sinucigase, tiruri sporadice, demolari, copii asasinati, "arme parsive" Orori cotidiene in Orientul Mijlociu "Unde sa stau in autobuz?" Terorizati de inmultirea atentatelor, care au culminat cu acela in care au murit 18 persoane, printre care sase copii, intr-o pizzerie din Ierusalim, israelienii au ajuns sa nu mai iasa din casa in timpul orelor de virf, sa evite locurile aglomerate, unde se tem ca ar putea avea loc oricind un atac terorist, si sa coboare din autobuz imediat ce vad un pasager care aduce a arab, relateaza Reuters. O eleva de 16 ani, care si-a facut curaj sa mearga sa se roage la locul tragediei, a explicat tensiunea in care traieste ceas de ceas, zi de zi: "Ma urc in autobuz si ma gindesc: "Unde sa stau? In fata, la mijloc, in spate?"". "Cind vad pe cineva care arata a arab, cobor imediat". Eleva este cu atit mai ingrozit cu cit pizzeria unde s-a produs atentatul era locul unde mergea mereu cu prietenii. Dupa ce are loc cite un atac terorist, aglomeratia si cozile la cinematografe, in supermarketuri, in restaurante si pe strazile comerciale scad puternic si toti se privesc cu suspiciune unul pe celalalt. "Una dintre victime era o fetita de zece ani. Cind cineva atit de tinar moare, te intrebi cind o sa iti vina si tie rindul", a spus un alt adolescent. "Stii ce-i asta?" Una dintre chelneritele de la pizzerie, care a scapat cu viata, isi aduce aminte cum palestinianul care purta asupra lui incarcatura de explozibil, ascunsa sub o camasa galbena, si-a descheiat nasturii si a intrebat-o calm: "Stii ce e asta?". Dupa care a aprins fitilul cu o bricheta. Inainte sa isi piarda cunostinta, ascunsa dupa un zid, chelnerita a vazut cum corpul palestinianului se imprastie in bucati, o ploaie de singe zboara peste tot in local, iar capul sinucigasului se rostogoleste in aer si cade cu un zgomot sec pe o masa. Seful diplomatiei israeliene, Shimon Peres, a facut o declaratie surprinzatoare, in conditiile in care armata si Ministerul Apararii discuta despre posibile masuri de raspuns la atentatul din pizzerie. El a declarat ca Israelul ar putea efectua o retragere unilaterala din Fisia Gaza, in schimbul aplicarii totale a unui armistitiu. Nuditatea, o "arma parsiva" Jurnalul palestinian "Al-Hayat el Jedida" ii acuza pe israelieni ca folosesc o "arma" pe cit de odioasa pe atit de periculoasa: femeia-soldat care se dezbraca la pielea goala, in lupta impotriva aruncatorilor de pietre din Fisia Gaza. Soldatii israelieni se ascund in timp ce sint atacati cu pietre si sticle si in locul lor apare brusc o femeie-soldat, dupa baricade. Aceasta incepe sa se dezbrace sub privirea admirativa sau oripilata, dupa cum arata femeia, a adolescentilor palestinieni. In timp ce acestia ramin cu gura cascata la spectacolul rar intilnit, avind in vedere ca femeile musulmane sint tot timpul acoperite de valuri, femeia-soldat scoate brusc un pistol si deschide focul asupra lor. ISABELLA ALEXANDRESCU Membri ai Bisericii Crestine Rurale din Statele Unite, Doi americani se stabilesc in Romania Doi tineri casatoriti din Statele Unite, Matthew si Kendra Ohime, au decis sa se stabileasca cit mai curind posibil in Romania, dupa ce proaspata mireasa, care facuse deja doua calatorii pe plaiurile mioritice, s-a simtit atrasa irezistibil de tara noastra, relateaza cotidianul "News Dispatch". Matthew Ohime, predicator la Liceul Michigan City, si tinara Kendra, profesoara de muzica, s-au casatorit de curind. Si-au luat un apartament si s-au alaturat bisericii din La Porte County. Desi pareau ca s-au stabilit in Michigan, tinerii, membri ai Bisericii Crestine Rurale din Statele Unite, au decis sa se mute in Romania cel tirziu la inceputul anului viitor. Kendra a vizitat Romania de doua ori si, dupa cum declara, de la ultima calatorie s-a simtit mereu chemata inapoi de o forta irezistibila, fiind cucerita "fizic si sufletesc" de meleagurile romanesti. Tinerii vor lucra la un azil pentru mame necasatorite Cei doi americani s-au rugat pentru ca decizia lor sa fie binecuvintata si au inceput sa se intereseze de detaliile stabilirii in Romania. Ei vor veni in tara noastra cu ajutorul grupului crestin Mesagerii Internationali, cu baza in orasul Clear Lake, statul Iowa. In primul an, ei vor lucra ca interni alaturi de un cuplu care a fondat in Romania azilul "River of Life", ce ofera asistenta mamelor necasatorite si ingrijire copiilor orfani. Voluntarii azilului acorda ingrijiri tinerelor insarcinate, iar in paralel organizeaza slujbe bisericesti. Cuplul intentioneaza sa ramina in Romania "cel putin zece ani". Misionarii americani vor sa afle mai multe despre ortodoxie Kendra si Matthew trebuie sa stringa deocamdata fonduri pentru a putea trai in Romania si pentru a-si acoperi costurile de calatorie. In primul an se vor alatura comunitatii dintr-un sat din apropiere de Timisoara. Desi nu au rude sau prieteni in Romania, ei au declarat cu entuziasm ca vor face "tot ce li se va cere" pentru a ramine aici. Aproximativ 85 la suta din romani sint membri ai Bisericii Ortodoxe, insa Kendra si Matthew depling faptul ca multi credinciosi au uitat de religia lor sub regimul comunist. Amindoi recunosc ca nu stiu deocamdata mare lucru despre crestinii ortodocsi si nici despre preceptele lor religioase. Ei spun ca ar considera drept un semn divin o eventuala convertire a lor la ortodoxism, sau a celor pe care-i vor intilni - la propria lor religie. Ca un prim obiectiv personal, Kendra doreste sa le insufle tinerelor insarcinate puterea de a-si ingriji singure propriii copii. Sotii Ohime au avut ieri oportunitatea de a discuta cu Sever Voinescu, consulul general al Romaniei in Statele Unite, aflat intr-o vizita in Michigan City. Oficialul roman a declarat ca este profund recunoscator celor doi tineri americani care s-au oferit sa-i ajute pe romanii aflati in dificultate. In ciuda greutatilor, cei doi americani s-au declarat pregatiti pentru a trai aventura vietii lor, punindu-si destinele in miinile lui Dumnezeu. Cei care doresc sa cunoasca mai multe amanunte despre inimosii americani si despre misiunea lor in Romania le pot trimite scrisori pe adresa de Internet mkohime@hotmail.com. LIVIA CIMPOERU Mii de negrese se automutileaza in incercarea de a-si mai deschide pielea la culoare "Alba ca Zapada" - visul africancelor In dorinta de a avea pielea de o culoare pe cit se poate de apropiata de albul laptelui, femeile din tarile africane se freaca pe tot corpul, cu nemiluita, cu creme de albit care au un oarecare efect pe termen scurt, dupa care dau nastere la complicatii grave, ducind chiar la decesul celor care viseaza sa se transforme in "Alba ca Zapada", transmite Reuters. Astfel de creme, cu care pietele africane sint literalmente inundate, au fost de multa vreme interzise in tarile dezvoltate, in principal pentru ca utilizatoarele ajung, la urma urmelor, sa fie chiar mai negre decit inainte de utilizarea cremei. In cazurile mai "fericite", ele ramin cu pielea patata, semanind mai degraba cu ciinii din "101 Dalmatieni". Negresele sint puternic influentate si de reclamele televizate, in care sint prezentati barbati aratosi, care nu mai acorda nici o atentie unei femei cu pielea ciocolatie, oricit de frumoasa ar fi, imediat ce in incapere apare una cu pielea decolorata de creme sau alte substante care se pot procura in comert. Pericolul reprezentat de astfel de produse este ca au in componenta chimicale care actioneaza ca o adevarata otrava asupra pielii, cum ar fi hidrochinona si mercurul. Substantele in cauza albesc pielea distrugind melanina din piele, dar in acelasi timp distrug si stratul protector al dermei. Folosirea prelungita ataca nervii si poate duce chiar la blocaj renal si cancer al pielii. (I.A.) Fumatorilor nici cu Viagra nu le merge Celebra "pilula de putut" albastra - Viagra - este semnificativ mai putin eficienta la barbatii fumatori inveterati decit la cei care nu fumeaza, conchide un studiu realizat in Hong Kong. Specialistii spitalului Kwong Wah au analizat 5.450 de cazuri ale unor barbati care sufera de disfunctii sexuale, constatind ca intre acestea si fumat exista o strinsa legatura. Nu intimplator, 67 la suta din subiecti sint fumatori, restul fiind suferinzi de diabet sau hipertensiune. Legatura dintre fumat si disfunctiile sexuale a fost facuta de mai multa vreme, noutatea constind in faptul ca "pilula de putut" functioneaza prost sau aproape deloc la barbatii care fumeaza. Astfel, 962 dintre subiecti au dat "raspuns zero" dupa ce li s-a administrat Viagra, 840 dintre ei (91 la suta) fiind fumatori. CONSTANTIN VLAD Protest "digital" Sud-coreenii sint atit de revoltati ca premierul japonez Junichiro Koizumi s-a recules la Templul Yasukuni, dedicat soldatilor morti in cel de-al doilea razboi mondial, incit unii dintre ei, 20 la numar, s-au aliniat la Seul, in fata Portii Independentei si, alegind o modalitate singeroasa de protest, si-au retezat cu satirul degetul mic de la mina stinga, sub privirile oripilate ale curiosilor si fortelor de ordine. Potrivit Reuters, explicatia sta in faptul ca in Templul Yasukuni se afla si ramasitele unor inalti ofiteri japonezi condamnati pentru crime de razboi, gestul total neinspirat al premierului Koizumi stirnind minia tuturor celor ai caror bunici sau parinti au suferit de pe urma ofensivei si ocupatiei japoneze din timpul razboiului. Furia sud-coreenilor este cu atit mai mare cu cit in viitorul apropiat seful guvernului de la Tokyo le va vizita tara. Fata de periplul lui Koizumi la Templul Yasukuni au mai protestat toate statele asiatice aflate complet sau partial sub ocupatie japoneza in timpul celui de-al doilea razboi mondial. ISABELLA ALEXANDRESCU Sa eutanasiezi o clona necorespunzatoare Parca sint cooperativa "Nemurirea in zadar". M-am zdrobit sa creez o intreaga lume in doar sase zile. Cu tot ce-i trebuie: zi-noapte, apa-pamint, plante-animale. La urma de tot I-am creat si pe cei doi dintii locuitori: el si ea. Si, din semintie in semintie, au ajuns de la 2 la 6 miliarde acum. Nu spun ca a fost fara enervare si eterna truda. E adevarat ca dragele Mele creaturi au calcat strimb periodic. Dar, mai cu un potop, mai cu o Sodoma si Gomora, le-am adus din nou pe calea cea buna. Ultima data, acum vreo 15 ani, o luasera iar razna cu "sex fara frontiere" si a trebuit, ca sa-i potolesc, sa nascocesc o boala fara leac. Asa s-au capatat cu SIDA. Nici astazi n-au inventat un medicament eficient impotriva ei, dar tot nu s-au potolit. In schimb, le-a venit alta idee. Vor acum sa rezolve definitiv problema maladiilor considerate incurabile. Si pentru asta au gasit, in nebunia lor, doua cai. Prima ar fi sa faca cpii genetice perfecte, vorba vine. A doua e si mai radicala: sa scurteze zilele bolnavului fara speranta cu o injectie letala. Cum ar veni, ei creeaza, ei distrug. Si atunci, Eu ce mai am de facut in lumea Mea? De vreo trei mii de ani convenisem ca Eu sint Cel ce este - Unicul. Iar acum constat ca M-am procopsit, fara sa doresc, cu un pumn de ucenici vrajitori plini de elan creator pe care-l numesc, intre ei, stiintific. N-au reusit sa controleze inca destul de bine biochimia pilulelor anticonceptionale, ca sa nu se mai nasca atitia handicapati, si vor acum sa invirta celule umane si ADN pe degete. Si ce daca abia dupa 276 de incercari esuate a aparut oaia Dolly!? Nu conteaza. Daca legiferezi si clonarea, si eutanasierea deodata ai rezolvat problema. Faci o clona conform legii. E defecta. Constati ca defectul este incurabil. Si, conform legii, o eutanasiezi. Nimic nu se pierde. Totul se transforma. Si cum sa nu Ma enervez?! Pai, pe muntele Sinai, I-am dictat lui Moise clar: "Sa nu ucizi". Atit. Punct. N-am facut nici o derogare. N-am zis: sa nu ucizi, in general, dar sa ucizi, in particular, din cind in cind, de mila. Si nu Mi-am schimbat parerea de atunci nici cu o litera. Si ce daca?! Au hotarit ei, dupa mintea lor muritoare, ca e bine asa. Au trecut atitea mii de ani si am ajuns de unde am plecat. Oamenii sint in esenta neschimbati. Nu invata decit dupa ce Ii ard. Dar rau de tot. Mi-am luat o pauza ca sa pot medita in liniste. Sa le dau un nou potop? Sint prea putini cei care vor sa treaca la fapte in zona interzisa si prea multi cei care ar avea de suferit de pe urma unui cataclism. O "Sodoma si Gomora" nu poate fi aplicata din acelasi motiv. Insa daca Ma infurii, dau drumul la Apocalipsa! Parca totusi nu sint chiar asa de minios. Sint sau nu sint? Ma gindesc. Inca. POLIANA MARDARI Flash Moscova nu crede in State Ministrul rus al apararii, Serghei Ivanov, a declarat ieri ca nu a fost convins de omologul sau american, Donald Rumsfeld, in privinta necesitatii renuntarii la Tratatul ABM. Intrebat daca Rumsfeld l-a convins sa abandoneze tratatul antiracheta ABM, semnat de ambele tari in 1972, Ivanov a raspuns, in limba engleza: "Ma tem ca nu". Statele Unite vor sa renunte la Tratatul ABM pentru a-si putea desfasura controversatul proiect de aparare antiracheta (NMD - National Missile Defense), in ciuda opozitiei manifestate de Moscova. (C.V.) Zidul Berlinului, 40 de ani Germania a celebrat cu steagurile arborate in berna si cu depuneri de coroane implinirea a 40 de ani de la tristul eveniment al construirii Zidului Berlinului, care a impartit timp de generatii intregi familiile din cele doua parti ale orasului si ale Germaniei, devenind simbol al razboiului rece si granita a Cortinei de Fier. In primele ore ale zilei de 13 august 1961, 40.000 de soldati si politisti est-germani au montat sirma ghimpata de-a lungul granitei cu partea occidentala pentru a opri valurile de est-germani care voiau sa fuga in vest. La peste un deceniu de la caderea regimului comunist, s-au gasit suficienti nostalgici si neocomunisti care sa se incaiere cu fortele de ordine si cu victimele fostului regim, venite la Zid pentru a depune cite o floare sau o coroana.(I.A.) Vitrina cu sex in grup Politia din Hong Kong a arestat 26 de persoane care participau la un "spectacol" de sex in grup "live", in vitrina unui sexshop din zona centrala a regiunii. Cei 26, 17 barbati si noua femei, au fost arestati chiar in timpul "activitatii recreative", pentru ca "au participat si au oferit un spectacol indecent, de natura obscena". Dintre ei au facut parte proprietara magazinului, trei "angajate" si restul clienti, atit din Hong Kong, cit si din strainatate. In "spectacol" erau incluse si numere de sado-masochism, in care erau folosite bice, catuse, uniforme si "jucarii" sexuale. (R.R.) Economia care ucide Viata celor 144 de persoane care au murit luna trecuta in accidentul avionului Tupolev prabusit la Irkutk, in Siberia, a valorat echivalentul a 300 de dolari, este socantul final al anchetei oficiale care a stabilit ca tragedia s-a produs din cauza ca pilotii au vrut sa faca economie de combustibil, releva "The Times". Oficialii rusi au ajuns la concluzia ca pilotii au pierdut controlul avionului incercind sa evite o coborire gradata a aparatului, care ar fi dus la arderea a 500 de kilograme de kerosen in plus, in valoare de 300 de dolari, deoarece se temeau ca superiorii ar fi considerat ca au risipit combustibilul si le-ar fi imputat aceasta suma din salariu. (I.A.) [21][pl.dll?rid=expresro] 