 Sub bagheta lui Iordanescu, Rapid joaca precum Romania la World Cup '94 Venirea lui Anghel Iordanescu la Rapid a impus echipei un alt stil, total diferit de cel imprimat in ultimele trei sezoane de Mircea Lucescu. Cel putin asta este parerea jucatorilor, care, potrivit Generalului, "s-au intregrat bine in ideea mea de joc. Raspund bine la efort". "Nea Puiu are o altfel de tactica. Jocul gindit de dinsul a adus echipei o crestere. Mai ales in ceea ce priveste viteza", spun fotbalistii. In primul joc oficial cu Iordanescu pe banca tehnica a giulestenilor, acestia au cistigat lejer in fata belgienilor de la Beveren, scor 3-0, goluri marcate de Bundea (min. 3), Schumacher (min. 45) si Sergiu Radu (min. 82). Generalul a alcatuit la inceput o echipa mai defensiva, cu cinci fundasi si patru mijlocasi. El a mizat pe R. Lucescu - D. Chirita, Iencsi, Constantinovici, N. Stanciu, Frasineanu - Maldarasanu, Isaila, Bundea, Iftodi - S. Radu. Pe parcurs au mai evoluat Buta, Buga, N. Constantin, Schumacher, M. Bratu si Sassu. Acesta din urma a reusit in finalul partidei o executie de mare efect, dar mingea sutata de el a zguduit bara portii aparate de ex-dinamovistul Khalid Fouhami. "Jocul, din punct de vedere tactic, a fost copia fidela a partidei Romania-Columbia, disputata in 1994, la World Cup", ne-a spus incintat Grigore Sichitiu, directorul tehnic al "alb-visiniilor". De altfel si antrenamentele pe care le conduce Iodanescu sint asemanatoare cu cele pe care le efectuau componentii "generatiei de aur". Aseara, rapidistii au jucat cel de-al doilea meci din turneul belgian, in compania luxemburghezilor de la Jeunesse D'Esch. LAURENTIU CIORNEI Florin Marin le-a interzis fotbalistilor sa asculte muzica inainte de meci! Dupa ce a fost instalat antrenor principal la Universitatea Craiova, Florin Marin a facut citeva mutari care i-au lasat pe multi cu gura cascata. I-a gonit din echipa (care, de bine, de rau, a ajuns in finala Cupei Romaniei, eliminind Steaua si Rapid!) pe Prunea, Cristescu, Frasineanu, Neagoe si Vochin. A adus, in schimb, de la Rocar, fotbalisti remarcati in lupta pentru salvarea de la retrogradare. Cu ei vrea sa joace in cupele europene. Apoi, i-a trimis in concediu fara plata pe toti antrenorii pe care i-a gasit pe la club. In locul lor, la Universitatea Craiova, au ajuns antrenori domnii Popovici si Mustaca, de loc din Constanta. Dumnealor sint cunoscuti in lumea fotbalului indeosebi pentru ospitalitatea fata de toti cei care treceau cu treaba prin orasul de la malul Marii Negre. Unde a mers mia, merge si suta, ar spune cu amaraciune un mincator de seminte de pe stadionul "Ion Oblemenco". Ce, cu Baldovin si Alistar nu poti juca in Cupa UEFA? N-a jucat el, "Pinalti", cu Perja si cu Atomulesei, si a facut egal cu Juventus!? Florin Marin a demarat facind pregatirea de vara la Brasov, unde fotbalistii au alergat de au rupt pamintul. Apoi, a plecat cu ei in Olanda. Departe de gura lumii, Florin Marin, zis "Flocea", si-a adus aminte de "invataturile" tizului sau (Florin) Halagian, cel mai mare antrenor din istoria "Cooperativei". A inceput sa persecute fotbalistii pentru ca se imbraca frumos sau pentru ca asculta muzica inaintea meciurilor. I-a intrebat (rastit) "Flocea": "Ce, ba, sinteti nascuti de ziua lui Pel?? Aveti fite?" De unde sa stie, saracu', daca el n-a jucat in viata lui pentru Romania, ce e ala fotbalul, ne intrebam noi. Dinsul, ca sportiv, a fost mai performant decit Halagian. Era cunoscut drept cel mai bun fotbalist cu latul, la vremea lui. In curind, le va interzice jucatorilor sa bea apa dupa antrenamente, c-asa l-a invatat pe el sa fie intransigent alde Halagian! Ii dorim lui Florin Marin ca Universitatea sa nu fie eliminata in turul preliminar al Cupei UEFA, ca in campionat isi poate face treaba cu jucatorii si antrenorii secunzi pe care i-a adus la Craiova. Nu de alta, dar n-am vrea sa-l vedem in postura de "antrenor de lux", propus pe la "Stiri" intr-o parte sau alta, dupa voia mai-marilor "Cooperativei". OCTAVIAN TOPA La Milla Germaniei Roger Milla, fostul star al fotbalului camerunez, aflat de mai multa vreme intr-un con de umbra, a gasit un prilej minunat de a iesi la rampa. In momentul in care Germania a fost desemnata gazda a turneului final al Cupei Mondiale din 2006, Roger, una dintre personalitatile care au militat pentru candidatura sud-africana, a inceput sa tipe ca din gura de sarpe, ajungind sa propuna nici mai mult, nici mai putin, decit ca tarile africane sa boicoteze respectivul turneu final. La o saptamina de la acea declaratie belicoasa, Milla a recidivat, insa tonul folosit a fost mult mai ponderat. "Singurul lucru care i-ar readuce onoarea ar fi ca Germania sa admita ca afacerea nu a fost tocmai curata si sa renunte in favoarea Africii de Sud", a declarat Roger televiziunii din Camerun. (H.H.) Flick-flack FC National si-a "tras" satelit Echipa de fotbal Cimentul Fieni, din Divizia B, a devenit, incepind de ieri, gruparea-satelit a formatiei FC National. Intre conducerile celor doua cluburi s-a semnat un contract pe doi ani, interval in care "bancarii" ii vor ajuta pe cei din Fieni cu echipament si jucatori. Conform intelegerii, satelitul trupei din Bucuresti se va numi FC National Cimentul Fieni si va evolua in tricourile echipei mari. Antrenor principal va fi Cristian Sava (fost fotbalist la FC National), iar secund - Costel Pana. In functia de presedinte la Fieni a fost instalat Serban Necsulescu, iar Anton Radulescu va fi manager general.(T.U.) Zimbru calca Tirana in picioare Primul tur preliminar al Ligii Campionilor la fotbal s-a desfasurat miercuri seara si s-a incheiat cu urmatoarele rezultate: Klaksvik (I. Froe)-Steaua Rosie Belgrad (Iugoslavia) 0-3; Llansantffraid (Tara Galilor)-Levadia Maardu (Estonia) 2-2; Sloga Jugomagnat (Macedonia)-Shelbourne (Irlanda) 0-1; Birkikara (Malta)-KR Reykjavik (Islanda) 1-2; Zalghiris Kaunas (Lituania)-Brontnjo (Bosnia) 4-0; SK Tirana (Albania)-Zimbru Chisinau (Moldova) 2-3; FC Shirak (Armenia)-Bate Borisov (Belarus) 1-1; FC Haka (Finlanda)-Linfield (Irlanda de Nord) 1-0; Skonto Riga (Letonia)-FC Shamkir (Azerbaidjan) 2-1; Dudelange (Luxemburg)-Levski Sofia (Bulgaria) 0-4. Returul este programat pe data de 19 iulie. Potocianu, al 25-lea pentru UEFA Dan Potocianu ar putea fi al 25-lea jucator pe care Dinamo il va inscrie luni pe lista care o va trimite la UEFA pentru startul Ligii Campionilor. Celor 21 de jucatori aflati in turneul din Franta li se vor adauga Tinel Petre si Cristi Vlad, accidentati, dar si noua achizitie, portarul Sorin Tene. Potocianu va sosi duminica dupa-amiaza la Bucuresti si va purta o runda de negocieri cu oficialii gruparii din Sos. Stefan cel Mare. La discutie va participa si antrenorul Cornel Dinu, care si-l doreste foarte mult pe jucator in lot, avind in vedere experienta sa internationala. (D.N.) Radu Niculescu valoreaza 2.000.000 de dolari "Radu Niculescu costa 2.000.000 de dolari. Sintem gata sa-l cedam oricarui club dispus sa achite aceasta suma", a anuntat Gino Iorgulescu, presedintele de la FC National. Cu aceasta afirmatie, oficialul clubului din "Parcul cu platani" a impuscat doi iepuri, precizind pretul atacantului si dezmintind varianta plecarii acestuia la Rapid. Iorgulescu s-a aratat cel putin sceptic, cind a dezvoltat subiectul transferurilor pe plan intern. "In opinia mea, nu exista jucator din provincie care sa valoreze, la aceasta ora, mai mult de 200.000 de dolari", a punctat presedintele. Iorgulescu a mai anuntat ca, in proportie de 90%, transferul lui Gabi Popescu este realizat, jucatorul Valenciei urmind sa joace, sub forma de imprumut, in Cotroceni. (O.T.) Romania si Zimbabwe se infrunta incepind de azi in Cupa Davis Safari cu rachete la Harare Reprezentativa de tenis a Romaniei va disputa astazi, la Harare, primele meciuri de simplu ale intilnirii cu Zimbabwe, partida de baraj pentru promovarea in Grupa Mondiala a Cupei Davis. Cele doua echipe care se vor infrunta pe ''greenset''-ul din capitala statului Zimbabwe au urmatoarea componenta: Byron Black, Kevin Ullyett, Wayne Black, Gwinyai Tongoona si Gavin Siney (capitan nejucator), respectiv Andrei Pavel, Razvan Sabau, Gabriel Trifu, Dinu Pescariu si Adrian Marcu (capitan nejucator). Tragerea la sorti a meciurilor, care se vor disputa la acest sfirsit de saptamina in City Sports Centre din Harare, a fost efectuata ieri la prinz (mentionam ca regulamentul competitiei prevede ca eventuale modificari pot fi operate cu o ora inaintea disputelor). Astazi, in primul meci de simplu, Razvan Sabau va da piept cu Byron Black, in al doilea joc al zilei urmind ca Andrei Pavel sa il infrunte pe Kevin Ullyett. Miine, partida de dublu programeaza confruntarea perechii Andrei Pavel-Gabriel Trifu cu tandemul Wayne Black-Kevin Ullyett. In fine, duminica sint programate disputele de simplu dintre Andrei Pavel si Byron Black, respectiv Razvan Sabau contra lui Kevin Ullyett. De remarcat este faptul ca tinarul Sabau a fost preferat de conducerea delegatiei romane, compusa din Segarceanu si Marcu, lui Dinu Pescariu la partidele de simplu, poate si datorita faptului ca Razvan fusese titular si in meciul cu Ungaria. HORIA GHIBUTIU Garabet a trecut de la fotbal la rugby Jean Garabet, fostul presedinte al echipei de fotbal Farul Constanta, este, incepind de miercuri, noul secretar general al Federatiei Romane de Rugby. Garabet, care a condus gruparea de pe litoral vreme de sase ani, a suferit un infarct in aceasta primavara, fiind obligat, ca vreme de o luna, sa se odihneasca. Farul a retrogradat in acest interval, iar actionarii clubului l-au schimbat din functie, imputindu-i tocmai acest lucru. Dupa o scurta perioada de pauza, Garabet s-a intors in forta in lumea sportului. "Sint bucuros ca oamenii s-au gindit la mine. Conducerea federatiei mi-a propus sa candidez la functia de secretar general, iar eu am acceptat. M-am pregatit temeinic. Am avut si inspiratie, pentru ca am invatat dupa carti mai noi", ne-a relatat Garabet. Pe linga examenul scris din legislatia MTS si din Codul Muncii, candidatul a mai avut de dezvoltat si patru subiecte din Legea 69 (a Sportului), care va intra in vigoare la 9 august. Comisia de examen a studiat un CV si l-a supus unui interviu pe Garabet. "Bai dobitocule, o sa ramii singur" Fostul presedinte al Farului vrea sa uite repede de fotbal, domeniu care, spune el, i-a adus mari dezamagiri: "Am gresit in '98, cind s-a retras Becali de la Farul. Atunci trebuia sa plec si eu. N-am facut-o, desi mi-au spus toti: «Bai dobitocule, bai timpitule, o sa ramii singur. Nu vezi ca nimeni nu vrea sa ajute echipa?» . N-am plecat cind trebuia, pentru ca acum sa am parte de un asemenea tratament, dupa 16 ani petrecuti ca vicepresedinte si presedinte la clubul asta. Am avut mai multe oferte de la alte cluburi, ca si de la Liga, dar le-am refuzat. Daca m-au dat afara, inseamna ca sint incapabil, ca nu ma duce capul, si atunci de ce sa mai incurc lumea?". Urmasul lui Garabet in postul de presedinte la Farul, fostul fotbalist Paul Peniu, a rezistat in functie doar doua saptamini, dupa care si-a prezentat demisia, motivind ca "fara buget nu se poate lucra". "Rugbyul a ajuns prea jos" Garabet a facut rugby de performanta la Farul Constanta. Acum, primul sau obiectiv este reorganizarea comisiilor din federatie si asanarea arbitrajului, ale carui probleme cu moralitatea sint apropiate de cele din fotbal. "La inceputul lui august va avea loc prima sedinta a Biroului Executiv, condusa de mine, iar atunci voi anunta exact masurile care se vor lua. Rugbyul a ajuns prea jos, iar aceasta stare de lucruri se poate indrepta cu o mai mare organizare", crede noul secretar general al federatiei de rugby. MATEI UDREA "Il Luce" a condus ieri primul antrenament al Galatei Mircea Lucescu: "Nu mai revin la nationala!" Mircea Lucescu a parasit ieri Romania, plecind spre Istanbul, unde dupa-amiaza a condus primul antrenament al echipei Galatasaray. La aceasta sedinta de pregatire, desfasurata pe o temperatura de aproape 40 de grade Celsius, au participat si cumnatii Gica Hagi si Gheorghe Popescu, sositi in Turcia cu citeva zile mai devreme. La plecarea sa, Lucescu a declarat ca nu doreste sa se mai gindeasca la echipa reprezentativa. "Nu intentionez sa mai vin la nationala. Am citit in presa ca ma gindesc sa revin. Nu este adevarat". Secundul sau de la Galata, Gabi Balint, i-a tinut isonul, subliniind ca Mircea Lucescu va incerca sa ajute nationala ca tehnician al unei echipe unde evolueaza cei mai buni jucatori romani. "Mircea va discuta cu Hagi si Popescu pentru ca acestia sa nu se retraga inca de la reprezentativa. Eu il voi sprijini din toate puterile". Pina sa ajunga Lucescu pe malurile Bosforului, baskanii lui "Cim Bom-Bom" au anuntat ca lunea viitoare se va prezenta la echipa atacantul croat Alen Boksic. Acesta a fost cumparat ieri de la Lazio, suma incasata de Sergio Cragnotti fiind de aproape 6 milioane de dolari, iar intelegerea dintre croat si Galata se intinde pe o perioada de trei ani. In aceste conditii, Lucescu va trebui sa renunte la ideea de a-l aduce sub comanda sa pe Viorel Moldovan, jucator care urma sa vina la detinatoarea Cupei UEFA numai in cazul in care brazilianul Jardel nu ar fi avut cu cine sa faca "pereche" in linia de atac a "ros-galbenilor". LAURENTIU CIORNEI Ilie Dumitrescu viseaza cu ochii deschisi "Mi-as dori enorm sa fiu secundul lui Ienei la nationala!" Ideea selectionerului Emeric Ienei de a-si alege "secundul" la reprezentativa de fotbal dintre Ladislau Bölöni si Ilie Dumitrescu l-a bucurat nespus de mult pe omul care a fript Argentina la World Cup '94. Desi recunoaste ca oficial nu a discutat cu nimeni despre acest subiect, Ilie ne-a declarat ca este extrem de mindru de aceasta propunere. "Mi-as dori enorm sa fiu secundul lui nea Imi la nationala. Este o mare onoare pentru mine. S-ar realiza astfel o mare dorinta a mea, aceea de a reveni linga gazon. Dupa cum stiti, am renuntat, acum doua saptamini, la cariera de impresar, tocmai pentru a antrena. Sint absolvent al Scolii de Antrenori, am categoria intii. Consider ca elanul meu tineresc si experienta lui nea Imi s-ar imbina perfect pentru ca Romania sa se mentina printre cele mai bune echipe ale lumii". In ceea ce-l priveste pe Loti Bölöni, acesta nu si-a manifestat interesul fata de propunerea avansata de blajinul selectioner. (L. C.) 