 Zeci de bacauani stau la "zdup" pentru ca n-au fost in stare sa-si plateasca amenzile contraventionale Puscaria amaritilor Statul cheltuieste sute de milioane pentru o "gaura" de citeva zeci de mii Intr-o tara in care toata lumea condamna coruptia si in care esti buzunarit la tot pasul - de la sutii din piata si pina la marii mafioti - s-ar cuveni ca puscariile sa fie pline de adevaratii devalizatori ai avutului cetateanului. La Bacau, citeva zeci de locuri din inchisoare sint ocupate de amaritii care nu sint in stare sa-si plateasca nici macar amenzile contraventionale. Sumele ridicole pentru care acestia au ajuns la racoare sint incomparabil mai mici decit cheltuielile care se fac, zilnic, pentru intretinerea unui astfel de detinut. Cu toate acestea, nu intotdeauna instanta ii condamna la munca in folosul comunitatii. Va prezentam povestea a doua dintre aceste "pericole publice", precum si un calcul sumar care arata ca, in loc sa amortizeze prejudiciul facut bugetului prin neplata unei amenzi, statul cheltuieste de sapte-opt ori mai mult. Cinci luni pentru doar trei amenzi Marian Gurau are 21 de ani. Discutia cu un ziarist e un bun prilej sa-si aminteasca, pe indelete, cum se face ca el, fara sa se considere vinovat de ceva, a ajuns la puscarie. Are de stat dupa gratii cinci luni pentru trei amenzi contraventionale neplatite. Baiatul pirpiriu, blondut si speriat isi povesteste aventurile, si atunci poti intelege de ce totusi puscaria e floare la ureche fata de necazurile pe care le-a infruntat. Din copilarie aproape ca nu-si aminteste nimic. Avea trei ani cind a ajuns la Casa de Copii din Tirgu-Ocna. Mintea sa nu pastreaza nici una dintre fizionomiile parintilor. Nu l-au vizitat niciodata. Peste an mergea la scoala, vara mai pleca, impreuna cu altii, de-alde el, in comunele invecinate sau pe la ferme din cine stie ce colt al tarii sa munceasca sezonier si sa mai faca un ban. In toamna lui 1994 s-a intors la casa de copii abia dupa inceperea scolii pentru ca la ferma unde lucra se plateau tirziu lunile de munca si n-a vrut sa piarda banii. Nu a mai fost primit si atunci a luat totul pe cont propriu. Nu avea alte acte decit buletinul de identitate in buzunar. Nici macar certificatul de nastere, despre care astazi crede ca o fi pe undeva, pe la casa de copii. Cu adresa din buletin in mina, a luat-o spre Comanesti, acolo unde spera sa-si gaseasca parintii. N-a gasit pe nimeni: ai sai se mutasera de acolo cu ani in urma si nu era chip sa-i mai descopere. S-a intors in Tirgu-Ocna si impreuna cu un amic s-au adapostit prin centralele termice. Abia intr-un tirziu au aflat de un bloc parasit unde si-au stabilit domiciliul "oficial". A trait in toti acesti ani muncind cu ziua prin gospodariile taranilor din satele din jur si spalind pahare in barurile de noapte. De la asta i s-a si tras. Un scandal in barul Mic-Sub, in care a fost implicat prietenul sau. A intervenit si, doua ore mai tirziu, patru scandalagii dadeau declaratii in sectia de politie. A luat o amenda de 800.000 de lei."Nu puteam sa nu intervin. Gheorghita era ca si fratele meu, daca nu ma bagam eu pentru el, cine sa se fi bagat?", spune "batausul" slabut, de doar un metru saizeci. Alta data a fost oprit pe strada de politisti, legitimat si amendat cu 400.000 de lei pentru ca "lalaiam si eu de nebun". Amenzile si citatiile erau trimise spre Comanesti, la adresa la care el nu locuise niciodata, dar care figura in buletin ca domiciliul sau stabil. Intr-una din nopti l-au prins. Au venit peste el in blocul parasit, asa ca, la cele trei amenzi s-a mai adaugat una: el, aproape un "boschetar", nu avea trecut in buletin domiciliul flotant! Cele trei citatii si imposibilitatea de a plati amenzi de 1.400.000 de lei l-au adus la puscarie. La politie a facut contestatie, cerind ca amenzile sa-i fie convertite in zile de munca in folosul comunitatii. A fost adus la Penitenciarul Bacau, iar instanta urmeaza sa delibereze daca ii va aproba sau nu contestatia. Lucru care cere timp, pentru ca o astfel de contestatie urmeaza procedura specifica oricarui proces. Pina va primi raspunsul, isi va fi ispasit cele cinci luni de inchisoare. Ii pare rau de un singur lucru: s-a ferit mereu sa faca prostii si sa ajunga detinut si, uite, de ce s-a temut, n-a scapat. Mai greu ii va fi cu banii, caci va fi eliberat in noiembrie si rateaza, astfel, citeva din cele mai bune luni ale anului: in septembrie si octombrie oamenii au de lucru cu strinsul recoltelor si ar mai fi putut si el sa adune un ban, pentru iarna. 6 luni pentru "o bataita la chef" Cel mai tinar puscarias este Iulian Ghiurghies. Are 20 de ani, si pentru el viata de om matur incepe in inchisoare. Tot pentru o amenda neplatita. E din comuna Magura si are de ispasit sase luni. "O bataita la chef", dupa cum spune el. Plecase la pescuit in comuna Prajesti, cu un prieten. N-au prins nimic, asa ca, la intoarcere, au intrat in bar sa-si sarbatoreasca esecul. Nu-si mai aminteste mare lucru, atita bautura amestecasera in ei. Stie doar ca prietenul sau, care avea o mica afacere de reglat cu un consatean, a hotarit ca problema trebuie transata acolo, in bar: o masa rasturnata, vreun ochi invinetit. Amenda, 2 milioane de caciula. N-are slujba, munceste in gospodaria parintilor care au ceva pamint. Asa ca n-a avut de unde sa plateasca. Cind l-au ridicat sa-l duca la inchisoare, parintii au incercat sa conteste mandatul si sa plateasca. Un avocat l-a sfatuit insa ca, pina sa se rezolve contestatia, are toate sansele sa-si faca zilele de inchisoare. Zeci de mii de lei ziua de puscarie Iulian Ghiurghies si Marian Gurau sint doi dintre cei 31 de detinuti care stau dupa gratii in Penitenciarul din Bacau pentru neplata unor amenzi contraventionale: 29 de barbati si doua femei. Unii au refuzat din capul locului transformarea amenzii in zile de munca: n-au platit, stau la inchisoare, nu-i vede lumea pe strada maturind trotuarele. Altii contesta inchisoarea cerind sa munceasca in loc sa stea la racoare, dar, de obicei, pina cind intra contestatia pe rolul instantei de judecata si pina se primeste raspunsul se scurg lunile de puscarie. Altii sint pur si simplu condamnati fara sa li se mai dea posibilitatea de a converti amenzile in zile de munca in folosul comunitatii. Intre sumele pentru care oamenii sint condamnati si cheltuielile pe care penitenciarul le face cu ei exista o diferenta extrem de mare. La transformarea amenzii in inchisoare, "paritatea" este de o zi de puscarie pentru fiecare zece mii de lei amenda neplatita. In scurt timp, penitenciarul cheltuieste numai pentru hrana 25.000 de lei pe zi, la care se adauga cheltuielile cu medicamentele, intretinerea - apa, caldura, gazele - suma ce se ridica, pe cap de detinut, la sapte sau opt ori valoarea pentru care detinutul sta in acea zi la inchisoare. Fara a mai vorbi de celelalte consecinte pe care puscaria le are asupra unui tinar care-si incepe viata printre infractori, pentru o banala amenda. Pentru amenzi contraventionale care, insumate, dau citeva zeci de milioane, 31 de oameni stau in puscarie la Bacau si se cheltuiesc cu intretinerea lor, in cele citeva luni de detentie, citeva sute de milioane. CRISTIAN GROSU In numele tatalui, al fiului si al sfintei Securitati s-a dezvoltat, in jurul lui Virgil Magureanu, Caracatita "Sarpelui cu ochelari" Potrivit obiectului de activitate, firmele in care este implicat dom' Profesor sint toba de "consultanta" Evolutiile spectaculoase ale diversilor politicieni, de la un partid la altul, de la o doctrina la alta, in preajma alegerilor, s"nt explicabile tinind cont de dorinta acestora de a prinde un loc pe listele electorale, indiferent de culoarea politica a acestor liste. Toata aceasta miscare aparent browniana are si o alta explicatie, gasita in increngatura de afaceri care i-a cuprins, dupa 1990, pe mai toti fostii securisti. O ramura importanta se regaseste in jurul fostului director al Serviciului Roman de Informatii, Virgil Magureanu. Fostul sef al principalului serviciu secret romanesc a avut grija sa nu iasa prea mult la bataie, asa ca si-a scos in fata fiul, pe Marian Magureanu, despre care nu se stia pina astazi decit ca si-ar fi facut studiile in Detroit - SUA, unde ar fi fost gazduit de amanta miliardarului german de origine romana, Heinrich Schorsh. In afacerile lui Magureanu si ale urmasului sau biologic sint implicati, de-a valma, chinezi si americani ciudati, prefecti, avocati si, desigur, fosti ofiteri de Securitate. (C.H.) Afacerile tatalui - combinatii cu chinezii Desi s-a imbogatit mult mai rapid decit i-a permis salariul de bugetar, dovada stind vilele, cabanele, masinile si alte acareturi pe care le stapineste, Virgil Magureanu a intrat oficial in afaceri dupa ce a fost inlocuit din fruntea SRI, pentru ca altfel nu-l lasa legea. In 1997 a infiintat prima firma, "Cabinetul de Consultanta Pro Romania SRL", cu un capital social de 2 milioane de lei si sediul linga cel al guvernului, in Calea Victoriei, nr.155, bloc D1, tronson 6. Obiectul de activitate - "consultari pentru afaceri si management", precum si "alte forme de invatamint". Oficial, un an mai tirziu, la o cifra de afaceri de 619,5 milioane lei, a reusit un profit brut de 36,2 milioane lei. Bani din care, evident, n-ar fi putut plati nici gardul celebrei sale vile de la Giurtelecul Hododului. Magureanu si-a extins insa pravalia, intrind in combinatie cu chinezii. In august 1998, Cabinetul de Consultanta, devenit "SC Pro Romania Consult SRL", intra in asociere cu "SC Tehnico-Comerciala Hual Yang SRL", firma inregistrata la Beijing. Rezulta "R & C Societate de Investitii Industriale, Agricole si de Management SRL", cu un capital social de 171,5 milioane lei, din care 20.007 dolari, si cu sediul in acelasi bloc D1. In noua afacere, Magureanu intra cu 84 milioane lei, din care 9.800 dolari americani, detine 48,9% si e presedinte al consiliului de administratie, peste chinezii Ou Huisheng, Fu Ju si Dao Shiyi. Adjunct ii devine celebrul Marius Eduard Tirlea, fostul ginere al lui Ion Ceausescu si unul dintre pilonii imperiului "EuroColumna", imperiu despre care exista indicii ca ar avea la baza fonduri culese de pe vechile filiere ale Securitatii. Magureanu-Costea-Columna Prin "veriga" Tirlea, Virgil Magureanu are deschise cel putin trei canale de actiune. Primul duce in curtea din Giurtelecul Hododului, unde firma "Euro House 2000 SRL" (asociati Dumitru Badila, Marius Tirlea si o suspecta firma din Tortola, Insulele Virgine Britanice, numita "Fertinvest Holdings Ltd", care a investit 3,1 miliarde de lei, la valoarea din 1994) are un imobil vecin cu al lui Virgil Magureanu. La o cifra de afaceri de 361,4 miliarde lei in 1998, profitul declarat al lui "Euro House" a fost ZERO. Al doilea canal duce, pe cai intortocheate, direct in buzunarul romano-francezului Adrian Costea, prin intermediul aceluiasi Marius Tirlea, asociat in firma "Eurofor Prod SA" cu Dumitru Ciobanu, Nicolae Ciobanu, Matilda Raiciu si Mihaela Stoica. Primul dintre cei insirati este fostul general SIE Dumitru Ciobanu, despre care "Evenimentul zilei" a mai scris. Reamintim ca generalul Ciobanu a fost, pina in 1989, sef al Serviciului Europa de Nord (Marea Britanie, Suedia, Danemarca, Norvegia si Finlanda) din Divizia Europa (UM 0199) a Serviciului de Informatii Externe (CIE). Dupa 1990 a fost avansat la gradul de general, ultima functie detinuta in SIE fiind aceea de sef al Diviziei de Contrainformatii Externe. Impreuna cu generalul Dumitru Iliescu, fost sef al SPP, Ciobanu a infiintat "Agentia Internationala de Protectie si Paza 2000 SRL" (AIPP), firma in care actionar majoritar de fatada era un angajat al Gelsor-ului lui Sorin Ovidiu Vantu, Lilica Roberta Dragomir. Iata cum, din om in om, din grad in grad, se poate ajunge de la Virgil Magureanu la Adrian Costea, sau invers, legaturi care n-au cum sa fie intimplatoare. In sfirsit, al treilea canal din "veriga" Tirlea duce la "Euro Trading SRL", ai carei actionari sint Nadia Margareta Badila, Marius Tirlea si celebra "casuta postala" din Butschwil-Elvetia, "Aledo Commerce", firma care a infiintat gaura neagra numita "Columna Bank", din imperiul "EuroColumna". Afacerile fiului, via Sorin Ovidiu Vantu si Dan Voiculescu Magureanu jr., Marian, are 30 de ani si, conform documentelor oficiale de la Oficiul National al Registrului Comertului, este implicat in trei firme: "Reerom SA", "Ro Invest SRL" si "European Film Network SRL". "Reerom SA" s-a infiintat in 1996, pe vremea cind Virgil Magureanu conducea inca SRI. Avind sediul in str. Serg. Nutu Ion, nr. 8-12, loc in care, cu citiva ani in urma, Gioni Popescu isi purta in sacosa bastonul de general SRI, "Reerom SA" are sase asociati: Marian Magureanu, Mirica, Alexandru si Gheorghe Dimitrescu si persoanele juridice "JARO International SA" si "Universalcoop SA". Obiectul de activitate a firmei lui Magureanu-Dimitrescu este comertul cu ridicata si amanuntul al produselor textile, imbracaminte, incaltaminte, articole din piele etc. De notat ca pe filiera "Universalcoop" se poate ajunge simplu la Sorin Ovidiu Vantu, Dan Voiculescu sau Gioni Popescu. Astfel, "Universalcoop" a fost infiintata in 1991 ca un pui al "Centrocoop", firma care o controleaza, detinind 99,4% din actiuni. Printre actionarii "Universalcoop" se afla generalul Gioni Popescu si administratorul "SOV Invest", Gavril Batrin. Cercul se stringe daca tinem cont ca "Centrocoop" a preluat 51% din "SOV Invest", firma care a apartinut omului de afaceri Sorin Ovidiu Vantu si care a administrat FNI. Pe de alta parte, in 1991, aceeasi "Universalcoop", condusa de Gioni Popescu, a intrat in combinatie cu firma reprezentata de Dan Voiculescu, "Crescent Commercial & Maritime Ltd", punind bazele unei noi firme: "Universalprod SRL". Pe filiera "JARO International", companie al carei director general este Mirica Dimitrescu, fost general de aviatie pe vremea lui Ceausescu, se ajunge la contrabanda cu tigari (operatiunile "Tigareta" si "Portelanul"). Dupa cum se stie, "JARO International" s-a ocupat de contractele de transport ale celor peste 35.000 baxuri de tigari. Prejudiciul adus mai multor state din Uniunea Europeana a fost evaluat la 58 milioane dolari. In operatiune au fost implicati ofiteri acoperiti ai serviciilor secrete romanesti, la fel ca in cazul "Jimbolia". Ramificatia craioveana A doua firma in care a investit Marian Magureanu este societatea mixta "European Film Network SRL", infiintata in 1999, cu sediul in Str. Atelierului, nr.14 si cu un capital social de 5 milioane lei, din care 100 dolari. Obiectul de activitate este cel cunoscut - "activitati de consultare pentru afaceri si management". Actionari: americanul Langs Peter Woodworth din New York (cei 100 de dolari), Marian Magureanu, Petronelia Salitra si firma "Kaufman, Logan & Epure Consultants SRL". Printre administratori il gasim pe avocatul Dorel Epure, din Craiova. Petronelia Salitra este fosta sotie a lui Constantin Salitra, ex-sef al Directiei Pasapoarte a Politiei Capitalei si fost patron al angroului "Europa", ofiter care a murit "n 1994, in urma unui accident destul de suspect. Asocierea lui Magureanu jr. cu Dorel Epure duce, via Craiova, in San Francisco - California. Firma "Kaufman, Logan & Epure Consultants SRL" ii are ca asociati pe avocatul craiovean Dorel Epure, pe seful baroului din Craiova, Neagoe Mihail, si, ca persoana juridica, firma americana "Kaufman & Logan LLP". Contributia firmei americane in aceasta afacere este, la fel ca mai sus, de 100 dolari SUA. Si, tot ca mai sus, domeniul de activitate al lui "KaufmanÉ" este aceeasi eterna "consultare pentru afaceri si management". Nu stim ce legatura tainica ii leaga pe avocatii craioveni de familia Magureanu, dar anul acesta ei au infiintat, alaturi de alte personalitati din Banie, firma "Aldera - Casa de Consultanta si Practica in Reorganizare-Lichidare Craiova SA". Cei sapte actionari de la ALDERA sint: Marian Jean-Marinescu (prefectul PD de Dolj), Mihai Neagoe (seful baroului de avocati Craiova), Gheorghe Albu (functionar din conducerea Camerei de Comert si Industrie Craiova), Dorel Epure (avocat), Constantin Orheiu (actionar la SC JIUL SA Craiova), Gica Baloiu si Florin Saftoiu. Magureanu jr. produce aparatura de inregistrare Ultima firma a lui Marian Magureanu domina Valea Jiului. "RO INVEST SRL" este infiintata la inceputul acestui an si iese in evidenta nu prin filierele la care poate duce, ci prin superbul obiect de activitate - "aparate de inregistrare si reproducere audio si video, productia de receptoare de radio si televiziune". Sediul firmei este in Petrila, judetul Hunedoara, la aceeasi adresa cu firma "Service Implementare Productie SA" (SIP). Asociati alaturi de Marian Magureanu sint Mihai Prisacariu din Petrosani si bucuresteanca Ungureanu Anamaria Carmeneita. Actionarul majoritar al firmei Ro Invest, Mihai Prisacariu, detine si 50% din capitalul firmei SIP. Culmea, acelasi Mihai Prisacariu, in buna traditie a familiei Magureanu, si-a tras si el, tocmai in Bucuresti si taman pe Bd. Unirii, nr. 6, o firma cu obiectul de activitate "consultare pentru afaceri si management". Firma se numeste "International Global Consulting SRL". DAN BADEA Judecatoria Brasov l-a achitat pe Zaher Iskandarani La Judecatoria Brasov, s-a pronuntat ieri sentinta in procesul intentat omului de afaceri sirian Zaher Iskandarani. Completul de judecata l-a achitat pe omul de afaceri sirian pentru toate infractiunile de care acesta a fost acuzat prin rechizitoriul Parchetului de pe linga Curtea Suprema de Justitie. Instanta de judecata a respins pretentiile civile ale Directiei Generale a Vamilor. Totodata, judecatorul brasovean a dispus deblocarea conturilor bancare, ridicarea sechestrului de pe bunurile firmelor pe care le detine Zaher si radierea ipotecilor aplicate de IGP. El fusese acuzat ca a prejudiciat statul roman cu 47 de miliarde de lei prin contrabanda cu tigari si cafea. Iskandarani a fost trimis in judecata in urma cu trei ani, fiind acuzat de evaziune fiscala, fals in inscrisuri sub semnatura privata, contrabanda cu tigari si cafea si fals in acte contabile. Sirianul a facut pina in prezent cinci ani de arest in Romania. Desi a fost achitat, Iskandarani nu este liber, el raminind incarcerat in Penitenciarul Codlea, pentru ca este arestat intr-un alt dosar aflat pe rol la Timisoara. CAMELIA CSIKI Paul Diacu s-a impuscat in cap cu arma din dotare Mircea Paul Diacu, in virsta de 23 de ani, politist din Galati, s-a impuscat in cap cu arma din dotare dupa ce a terminat orele de serviciu. Colegii de serviciu de la Sectia lV, alertati de zgomotul impuscaturii, l-au gasit pe tinarul politist in incinta unitatii intins pe un pat, cu pistolul din dotare in mina. Paul Mircea Diacu a fost dus la Spitalul Judetean Galati in coma profunda, a fost resuscitat, operat, dar a murit dupa citeva ore. Maiorul Ioan Maris, purtator de cuvint al Inspectoratului de Politie Galati, a declarat pentru "Evenimentul zilei": "Paul Mircea Diacu era agent de ordine la Sectia lV de politie. El terminase orele de serviciu si ar fi trebuit sa predea arma. Diacu s-a impuscat in cap cu pistolul din dotare. Gestul sau nu este motivat de probleme legate de serviciu. El era un politist model, nu a avut niciodata sanctiuni sau reclamatii. Politistii au conservat urmele si au adunat probe de la locul tragediei. Parchetul Militar Iasi a fost sesizat si va prelua acest caz pentru elucidarea imprejurarilor in care a avut loc sinuciderea". Paul Mircea Diacu absolvise Scoala de subofiteri de politie din Cimpina in 1999. El abia a iesit de pe bancile scolii. Nici colegii, nici prietenii nu cunosc vreun motiv pentru care Mircea a vrut sa se sinucida. ALINA COMSA- DURBACA Retea sirba de prostitutie, anihilata la Galati Serviciul de Combatere a Crimei Organizate din cadrul Inspectoratului Politiei Judetene Galati a anihilat o retea de trafic cu carne vie, care isi racola victimele de pe teritoriul Galatiului si le trimitea in Serbia sa se prostitueze. Politistii l-au arestat mai intii pe "capul" retelei, Milos Nikolic, cetatean sirb. Acesta a fost arestat la Bucuresti, saptamina trecuta, in timp ce cumpara alte patru fete. Au fost arestati ulterior alti doi racolatori de fete, Adrian Ciupitu, 23 de ani, si Costica Vintilescu, 25 de ani, ambii din Galati. Cei trei proxeneti se afla acum in arestul Politiei Galati. Fabrica de bani In decembrie 1999, Milos Nikolic, cetatean sirb, domiciliat la Belgrad, in cartierul Mirievo, a pus pe roate, la Galati, o retea de prostitutie. El a colaborat cu concubina sa, Constantina Lazar, domiciliata in Galati, cu care Milos are un copil. Cei doi au reusit sa se infiltreze in lumea interlopa galateana si sa faca rost de racolatori. Printre ei, Adrian Ciupitu si Costica Vintilescu, acesta din urma fiind recidivist, impreuna cu alti racolatori, primeau pentru fiecare fata cite 400 de marci germane. Asa a fost rapita pe 26 decembrie si Ana-Maria Chirita, in virsta de 15 ani, ea fiind luata de pe strada. Pentru Ana-Maria, Elena a primit 500.000 de lei de la un alt racolator, Catalin Pirvulescu, aflat inca in libertate. Pirvulescu a "livrat" fata lui Nikolic si a primit circa 400 de marci. Din decembrie 1999 pina in august a.c., 20 de fete au fost trecute fraudulos granita, pe la Moldova Noua. In Serbia, Milos Nikolic si Constantina Lazar aveau o alta filiera, ei vinzind mai departe fetele unor patroni de baruri, pentru fiecare primind intre 1.800 si 2.000 de marci. Ana-Maria Chirita a fost vinduta de patru ori, ea reusind sa fuga de fiecare data. Fetele au povestit politistilor ca dupa ce erau vindute, patronii le tineau sechestrate. Nu aveau posibilitatea sa se spele, fiind tinute in conditii mizere. Ele erau obligate sa se prostitueze, sa intretina relatii sexuale cu cite sase-opt clienti pe noapte. Clientul platea intre 100 si 150 de marci, in functie de prestatiile fetei. Milos Nikolic a declarat in timpul anchetei ca a inceput sa faca trafic cu carne vie pentru ca avea mare nevoie de bani. El a spus ca facuse un imprumut de 30.000 de marci germane la un camatar din Serbia si fiecare zi intirziere insemna dublarea sumei. Ceilalti doi arestati, Ciupitu si Vintilescu, au refuzat sa colaboreze cu organele de ancheta. Atit Constantina Lazar, cit si alti membri ai retelei de trafic cu carne vie se afla inca in libertate in Serbia, ei urmind sa fie dati pe Interpol. Politistii de la Serviciul de Combatere a Crimei Organizate Galati au finalizat cercetarile, urmind ca dosarul sa fie inaintat Parchetului de pe linga Tribunalul Galati. "Evenimentul zilei" a fost ziarul care a declansat cercetarile politiei in cazul retelei de prostitutie sirbe, publicind date despre Ana-Maria Chirita, atunci cind ea se afla in Bosnia, precum si confesiunile fetei de 15 ani despre cosmarul pe care la trait timp de opt luni, cit a fost sechestrata de reteaua de trafic cu carne vie. ALINA COMSA-DURBACA 20 de milioane amenda pentru vecinul profesorilor sechestrati In urma articolului publicat marti de ziarul nostru despre cei trei profesori sechestrati in propria casa, Primaria Craiova a luat masuri impotriva lui Cristian Stanca, vecinul care a blocat singura cale de acces catre domiciliu pentru familia de profesori Taisescu si pentru alte 40 de persoane care locuiesc in preajma. Cristian Stanca a fost amendat cu 20 de milioane de lei, iar primaria sustine ca va demola gardul construit ilegal si va ridica gramada de fier vechi depozitata de Stanca pentru blocarea accesului. ION SPINU TEPRO, invadata de firme-capusa si membri ApR Biletele la ordin - cel mai bun instrument de mentinere a situatiei conflictuale la intreprinderea ieseana In 1998, cind Zelezarny Veseli a cumparat de la FPS pachetul majoritar al actiunilor de la societatea ieseana "Tepro" SA, societatea ceha a garantat executarea investitiilor cu bilete la ordin in valoare de 2 milioane de dolari. Normal, aceste sisteme de plata trebuiau sa stea in seiful Tepro si sa fie executate in momentul in care expira termenul de investitii. Numai ca, nimeni din conducerea Tepro care trebuia sa vegheze asupra biletelor, respectiv directorul economic si juristul nu si-au asumat aceasta responsabilitate. Pentru mai multa siguranta, o copie dupa bilete a fost lasata in seiful Tepro, iar originalele depuse in seiful Bancii Comerciale, cel mai sigur din Iasi. Virgil Sahleanu nu a stiut niciodata de aceasta manevra, din aceasta cauza fiind extrem de usor de manipulat, fiind asmutit asupra conducerii. "De doi ani, Virgil Sahleanu tot imi reprosa ca s-au pierdut biletele la ordin. Niciodata nu mi-a adus vreo dovada ca acest lucru s-a intimplat. A venit si mi-a spus ca seiful de la Tepro a fost spart si ca s-au furat biletele si ca se fac alte afaceri cu banii. Nici o reclamatie nu s-a facut la Politie sau la vreo alta autoritate. Biletele la ordin au inscris beneficiarul, respectiv Tepro si de aceea nu se pot garanta alte afaceri. Noi nu aveam calitatea de a controla existenta lor, singurii in masura fiind cei din conducerea uzinei. Biletele acestea au fost in fapt un instrument de mentinere a unei stari conflictuale si tensionate care probabil ca a convenit cuiva", ne-a declarat Ioana Dornescu, directorul FPS Iasi. Sotia fostului director Victor Balan acuza: "Tapul ispasitor in toata aceasta afacere murdara este sotul meu" Maria Balan, sotia fostului director de la Tepro, Victor Balan ne-a declarat ca sotul ei a fost arestat degeaba, pentru ca deja ajunsese la unele intelegeri cu Virgil Sahleanu. "Imediat dupa jumatatea lui august l-am auzit pe Victor ca discuta cu cineva foarte revoltat la telefon. El ii reprosa acelei persoane ca nu poate sa angajeze pe agentii firmei de paza «Protect» pentru ca trebuie sa disponibilizeze paznicii si ii sar muncitorii in cap. Trebuiau sa mai ramina foarte putini din paza veche si reprosa la telefon ca se crea artificial inca un conflict intre patronat si sindicat. Ceea ce s-a si produs citeva zile mai tirziu. Era banuit de toti patronii cehi ca fraternizeaza cu sindicatul. Cind urmau sa aiba loc negocierile pentru semnarea contractului colectiv de munca, Virgil Sahleanu a fost la noi in casa si au discutat, raminind stabilit sa plece impreuna cu sotul meu in Cehia. A doua zi, liderul de sindicat s-a razgindit, solicitind cehului sa vina la Iasi. Cehii nu au calcat niciodata la noi in oras. Cind veneau in Romania, stateau numai la Bucuresti, de frica muncitorilor. Intilnirea nu s-a mai produs si marti, cu doua zile inainte de atentat, sotul meu s-a intilnit cu Virgil Sahleanu si a convenit sa asigure oamenilor diferenta de 26% din salariu, pentru a se ajunge la nivelul salariului convenit in contractul colectiv de munca pe ramura. Cind a ajuns acasa si mi-a povestit l-am intrebat daca cehul stie de aceasta decizie si mi-a zis ca nu. Eu m-am speriat si el a zis ca o sa-l lamureascadupa aceea pe patron ca oamenii aveau dreptate. Victor este un tap ispasitor. El era un simplu executant al ordinelor pe care le primea din Cehia. De aceea m-am speriat de decizia pe care o luase", ne-a declarat Maria Balan. Victor se astepta sa fie el omorit de oamenii cehului Ieri, avocatul lui Victor Balan, Eugen Istov a inaintat procurorilor o plingere impotriva ordonantei de arestare preventiva si a depus o cerere de schimbare a incadrarii faptei comise de Victor Balan din instigare, la instigare pentru comiterea infractiunii de omor calificat si asociere pentru infaptuirea de infractiuni cu o noua incadrare, aceea de instigare la infractiunea de lovire. Din declaratiile Mariei Balan, toata aceasta nenorocire care s-a abatut asupra familiei s-a rasfrint cel mai tare la unicul copil, Doru Cristian Balan, elev in clasa a VI-a la Liceul National. "De cind l-au arestat pe sotul meu, fara sa-mi prezinte nici un act, baiatul nu mai este om. Refuza sa mearga la scoala de frica colegilor, nu mai doarme si nu mai poate minca. Imi este frica pentru el si chiar pentru mine. Victor, desi pentru dumneavoastra pare paradoxal se astepta ca el sa fie omorit de acesti oameni ai cehului si nicidecum nu se gindea la Sahleanu", a precizat Maria Balan. Consiliul de administratie al Tepro hotarise ca "Protect" sa angajeze toti paznicii din vechea garda Lucrurile incep sa se limpezeasca in legatura cu conflictul dintre vechea paza a Tepro si firma "Protect". Redam integral hotarirea nr. 71/26 iulie 2000 a consiliului de administratie al uzinei: "Art. 1. Din data de 21.08.2000 paza va fi asigurata de SC "Protect" SRL Vaslui pe baza de contract. Art. 2. Directorul general negociaza conditiile contractuale cu firma «Protect» SRL Vaslui si semneaza contractul respectiv. Art. 3. Salariatii care compun actuala formatiune de paza vor fi transferati la SC «Protect» SRL Vaslui si vor fi renumarati cu acelasi nivel de salarizare in continuare". Conflictul a aparut dupa aceasta sedinta din cauza refuzului firmei "Protect" de a angaja personalul. Acest conflict pare sa fi stat la baza groaznicului atentat asupra liderului sindical Virgil Sahleanu. Ieri, la ora 15.00 a inceput mitingul organizat de marile centrale sindicale din Iasi pentru comemorarea liderului sindical asasinat si pentru rezilierea contractului de vinzare al firmei Tepro SA Iasi. CATALIN DUMITRESCU Scandalul generat de asasinarea liderului sindical de la Tepro Iasi, Virgil Sahleanu, readuce in atentie modul dubios de privatizare al societatii iesene. Noi elemente vin sa completeze haosul creat de FPS in urma vinderii catre firma ceha, Zelezarny Veseli, a pachetului majoritar de actiuni detinut la Tepro Iasi. Nu stim care au fost criteriile pe baza carora au fost acceptati cehii de la Zelezarny, dar nici interesele celor care le-au pus pe tava firma ieseana. Stim, cu siguranta, ca cehii nu si-au respectat promisiunile si, ceea ce este mai grav, liderul de sindicat din societatea preluata de afaceristii cehi a fost asasinat. Capuse cit cuprinde Cit de serios este cehul Zdenek, s-a vazut. A concediat peste 600 de angajati si n-a investit milioanele de dolari pe care le-a promis pentru restructurarea societatii. Exista in plus si alte elemente care vizeaza "seriozitatea" personajului adus, nu se stie de cine, in Iasi. Unul dintre acestea se refera la firmele capusa create in jurul Tepro. Astfel, una dintre aceste firme care aprovizioneaza societatea Tepro, apartine chiar neamurilor cehului Zdenek. Este vorba de "Compania ZKO SA" inregistrata in octombrie 1998 si care are inscris ca obiect de activitate "comertul cu ridicata al deseurilor si resturilor". Compania ZKO este una dintre firmele care aprovizioneaza "Tepro". Actionarii acestei firme sint cehi, doi dintre ei fiind fiii presedintelui consiliului de administratie de la Tepro, Zemek Zdenek. Este cunoscut deja faptul ca unul dintre fii, care poarta acelasi nume, este membru in acelasi consiliu de administratie al Tepro. Acesta insa, apare ca actionar si in "capusa" ZKO. Concret, societatea "Compania ZKO" ii are ca asociati pe cehii Kozumplik Petr (20%), Kozumplik Roman (20%), Zemek Alexandr (20%), Zemek Zdenek (20%) si firma "ZKO" (20%) din Praga. Deorece in documentele de la Registrul Comertului cehii cu numele Zemek au aceiasi data de nastere (11.03.1974), dar serii diferite de pasaport, este de presupus ca ei sint gemeni. Cei doi figureaza, de asemenea si in consiliul de administratie al societatii "Compania ZKO". Singurul roman agreat de cehii de la ZKO in consiliul de administratie al acestei companii este, culmea, chiar directorul economic de la Tepro, Elena Ursachi. Vicepresedintele ApR, Marian Enache, si firma sa de avocatura Un alt element care va genera, cu siguranta, diverse replici, este legat de implicarea unor lideri ApR in afacerea Tepro. Astfel, Dan Catalin Luca, vicepresedinte in consiliul de administratie al Tepro, este consilier local al ApR si secretar al Biroului Permanent al comitetului judetean al ApR Iasi. Cunoscut in zona ca un mare om de afaceri, Catalin Luca a cumparat saptamina trecuta numeroase spatii comerciale in Iasi. Contactat telefonic, Luca a recunoscut ca este membru ApR, dar a zis ca nu detine nici o functie in partid. Apropierea ApR de cehii care au preluat Tepro este insa mult mai evidenta daca observam ca firma de avocatura a vicepresedintelui ApR si purtator de cuvint al acestui partid, Marian Enache, serveste interesele patronului ceh. Conform declaratiei sindicalistului iesean Mircea Giurgi, un apropiat al lui Sahleanu, legatura firmei de avocatura a liderului ApR cu Tepro Iasi dateaza din 1999. Astfel, cind sindicalistii uzinei au hotarit sa-i actioneze in instanta pe cehi, Virgil Sahleanu a fost sfatuit de Marian Enache sa angajeze ca o anume avocata, declara Giurgi. Din sursele noastre, respectiva avocata era membru ApR. Procesul a fost cistigat de sinficalisti. Dupa proces, s-ar fi produs o surprinzatoare intorsatura: firma de avocatura "Enache&Enache" a devenit aparatoarea cehilor. Intr-un interviu acordat ieri la Europa FM, Marian Enache a nuantat insa relatia pe care a avut-o cu cehii de la Tepro: " Firma de avocatura din care fac parte a acordat intr-adevar o simpla consultanta personala unuia dintre ei, insa nu s-a pus problema reprezentarii acestora". In caz ca informatiile furnizate de Giurgi sint reale, mariajul Enache-Zelezarny Veseli n-a fost de bun augur, dovada fiind chiar hotarirea din 10 august 2000 a Curtii de Apel Iasi, hotarire prin care cehii pierdeau Tepro, contractul incheiat cu Zelezarny fiind declarat nul. Desi cehii au facut recurs, urmind ca ultimul cuvint sa-l aiba Curtea Suprema de Justitie, in acest litigiu FPS a favut un pas incredibil: a solicitat suspendarea aplicarii hotaririi Curtii de Apel Iasi pina la primul termen de la instanta superioara - CSJ. Actiunea FPS este surprinzatoare pentru ca in mod normal ea trebuia facuta de noul patron al Tepro nicidecum de reprezentantul statului roman. O atare situatie contrazice declaratiile recente ale conducerii FPS privind intentia rezilierii contractului cu Zelezarny Veseli. FPS a gresit de fapt chiar din start prin acceptarea drept partener la privatizarea Tepro a unei companii care, asa cum s-a vazut mai sus, n-a prezentat suficienta credibilitate si bonitate financiara. DAN BADEA COMUNICAT Referitor la articolul "Implicarea Serviciului Roman de Informatii, invaluita in ceata", publicat de cotidianul "Evenimentul zilei", din 13 septembrie a.c., Biroul de Presa al Serviciului Roman de Informatii este imputernicit sa faca urmatoarele precizari: 1. Nici un ofiter al Serviciului Roman de Informatii nu a fost si nu este implicat in cazul TEPRO, deci informatiile publicate de ziarul dumneavoastra sint eronate. 2. Serviciul Roman de Informatii a colaborat, si colaboreaza foarte bine la solutionarea cazului, cu Parchetul General si Ministerul de Interne, fapt subliniat si de reprezentantii celor doua institutii. SRI nu a detinut informatii anterior procedurii crimei, referitoare la intentiile faptuitorilor si ale complicilor lor. 3. Este regretabil ca se emit unele speculatii menite sa deturneze atentia opiniei publice de la faptele reale si de la masurile eficiente luate de cei in drept, aducindu-se astfel prejudicii imaginii institutiilor abilitate sa aplice legea. Biroul de Presa al Serviciului Roman de Informatii Ancheta interna la SRI Directorul adjunct al SRI, Mircea Gheordunescu, a fost audiat ieri de Comisia parlamentara pentru exercitarea controlului asupra SRI. Desi cazul de la TEPRO Iasi nu a reprezentat un punct al discutiilor, membrii comisiei l-au intrebat pe Gheordunescu despre eventuala implicare a unor ofiteri SRI. Directorul adjunct al SRI nu a dorit sa ofere amanunte, motivind ca Serviciul a inceput o ancheta interna, iar pina la finalizarea ei nu poate da nici o declaratie. Ancheta este efectuata de o comisie de ancheta a SRI. Deputatul PRM Daniel Buruiana, membru al Comisiei parlamentare, ne-a declarat ca SRI a prezentat in rapoartele sale catre parlament actiuni post-privatizare, in care statul roman a fost prejudiciat, si a informat institutiile abilitate. In cazul TEPRO, a spus Buruiana, SRI a informat FPS, insa nu s-a luat nici o masura. "SRI nu poate decit sa informeze institutiile", a precizat deputatul. In ciuda faptului ca Mircea Gheordunescu a recunoscut in fata comisiei ca este in curs o ancheta interna, in comunicatul oficial pe care l-am primit la redactie si pe care il reproducem in continuare SRI sustine ca nici un ofiter nu este implicat in cazul TEPRO! LUCIAN PURCAREANU 