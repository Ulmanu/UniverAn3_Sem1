 Taximetristii s-au incaierat cu "organele" Simbata si duminica noaptea, aproximativ 200 de taximetristi, seful Serviciului pentru Combaterea Crimei Organizate al IPJ Cluj, un maistru militar si trupele DIAS au fost implicate intr-un conflict fara precedent stirnit de un fapt aparent lipsit de importanta. Totul a pornit de la un accident Taximetristul masinii cu indicativul 268, apartinind firmei Diesel Club 2000, a primit o comanda in timp ce facea plinul in statia de benzina de la Hotel Napoca. In masina s-au urcat doi barbati si o femeie care tocmai ieseau din hotel, unde avusese loc Balul Vinatorilor, si doreau sa ajunga pe Strada Oasului. Barbatul care se asezase pe bancheta din spate s-a dat jos din masina, dupa care s-a urcat din nou. La un moment dat, a lovit cu piciorul ceasul de taxare care era montat sub bord, evaluat de proprietar la doua milioane de lei. Intre soferul taximetrului si Gheorghe Buzgaru (barbatul recalcintrant) a avut loc un schimb dur de replici. Potrivit taximetristilor, Gheorge Buzgaru era baut si a refuzat sa plateasca ceasul. Maistrul militar Traian Petre, aflat intimplator in apropiere impreuna cu sotia lui, plt. Maria Petre, secretara IPJ Cluj, a intervenit pentru a calma spiritele. In tot acest timp, in preajma celor implicati in incident s-au strins aproximativ 50 de masini ale firmei implicate, dar si ale altor societati. Unul dintre primii soferi de taximetre ajuns in zona a fost Lucian Borbely care l-a lovit cu pumnul in fata pe Gheorghe Buzgaru. Desi neaga faptul ca l-ar fi agresat fizic sau verbal pe maistrul militar Traian Petre, politistii spun ca taximetristii l-au bruscat si pe acesta. Interventia "Crimei Organizate" si a DIAS Aflat, conform propriilor declaratii, intamplator in zona, in timp ce se intorcea cu sotia de la rude, mr. Toma Rusu, seful Serviciului pentru Combaterea Crimei Organizate al IPJ Cluj, a incercat sa linisteasca spiritele. "Am vazut-o pe doamna Petre plingind si am intervenit. M-am recomandat regulamentar cu legitimatia si le-am cerut sa-si pastreze calmul. Buzgaru era la pamint, iar ulterior chiar a fost internat la Neurochirurgie in urma corectiei aplicate de Lucian Borbely, recidivist condamnat in trecut pentru vatamare corporala grava. Mai multe echipaje de politie au impinzit locul din fata Hotelului Napoca si au incercat, in frunte cu col. Teodor Pop Puscas, comandantul politiei municipale, sa linisteasca lucrurile. Aproximativ 200 de taximetre de la toate societatile de profil din Cluj au urmarit si s-au strins la Sectia IV Politie Cluj-Napoca, fiind nevoie de interventia trupelor DIAS pentru a asigura paza sectiei si protectia politistilor". Scenarii de la Sectia IV de Politie O parte a taximetristilor, in frunte cu Lucian Borbely, afirma ca acesta a fost agresat de politisti, ca a fost lovit cu ceasul de taxare in cap si a fost ars cu tigara de maistrul militar Traian Petre. Varianta taximetristilor este infirmata de maiorul Toma Rusu care spune ca toate masurile au fost absolut legale si nici un politist nu a agresat in vreun fel sau altul pe cei implicati. Col. Teodor Pop Puscas a reusit sa potoleasca spiritele, iar taximetristii care au protestat in fata sectiei de politie au trecut la deblocarea drumului. Comandantul Politiei Municipiului a promis o ancheta in urma careia se va stabili adevarul despre cele intimplate. Situatia a fost tensionata si in cursul noptii de duminica, cind mai multi taximetristi s-au intilnit cu scopul de a bloca circulatia, iar trupele DIAS au ramas in stare de alerta. "Situatia a degenerat" Mr. Toma Rusu spune ca a sesizat personal Parchetul Militar pentru a se face o analiza corecta a situatiei. "Azi dimineata (ieri - n.r.), m-am prezentat la comandantul Inspectoratului de Politie si i-am raportat cele intimplate, precum si masurile care s-au luat. M-am pus la dispozitia inspectoratului si i-am cerut ca, daca considera necesar, sa ma suspende din functie pina la terminarea anchetei pentru a evita orice suspiciune, lucru pe care domnia sa nu l-a considerat necesar", mai spune seful Serviciului pentru Combaterea Crimei Organizate al IPJ Cluj. EMANUEL CIOCU Un detinut si-a reclamat aparatorul Avocat - acuzat de trafic de influenta Recent eliberat din penitenciar, un sibian s-a oprit la Baroul Tribunalului pentru a-si reclama avocatul. Nicu Zicu este acuzat de clientul sau ca i-a pretins 2.000 de DM pentru a mitui un intreg complet de judecata sa dea o sentinta favorabila. Avind de executat doua pedepse, Marcel Musat a facut o cerere de contopire insa avocatul l-a sfatuit sa o depuna la Tribunalul Alba pentru ca acolo avea "oamenii lui". Instanta a contopit pedepsele si a adaugat un spor de 6 luni, lucru care l-a nemultumit pe Musat. Acesta are 30 de ani si a fost arestat in decembrie 1997 pentru punerea in circulatie a unor bancnote false. In 1999, politia a descoperit ca el a vindut la Banca Religiilor din Dragasani 5 milioane de lire false, iar la 23 ianuarie 2001 barbatul a fost eliberat conditionat. "Am discutat cu avocatul in arestul IPJ Sibiu, unde ma aflam, iar el si-a luat angajamentul verbal ca-mi poate aranja contopirea pedepsei fara a mi se mai da sporul de pedeapsa. In urma acestui aranjament, avocatul a pretins familiei mele suma de 2.000 de DM ce urma, dupa spusele lui, s-o dea completului care urma sa ma judece", sustine fostul detinut. Avocatul Nicu Zicu afirma insa ca banii primiti de la Marcel Musat reprezinta onorariul pe care l-a stabilit de comun acord cu tinarul. Cele doua chitante emise de avocat la multa vreme dupa ce a primit banii ridica semne de intrebare. Una dintre ele este datata la 9 noiembrie 2000 si are numarul 4037895, iar cealalta, 5 ianuarie 2001 si are numarul 4037901. Din luna noiembrie si pina in ianuarie din top nu s-au eliberat decit cinci chitante. Pe prima chitanta se specifica faptul ca suma de 10 milioane reprezinta "onorariu TRIB AB", iar cealalta de 14 milioane de lei reprezinta onorariul avocatului, fara specificarea unui numar de contract. Chitanta arata ca Nicu Zicu a primit de la Musat 14 milioane in ziua in care acesta era la inchisoare. Consiliul Baroului sibian va discuta pe data de 16 februarie plingerea inaintata de Musat si va oferi posibilitatea avocatului Zicu sa se apere. Daca va fi gasit vinovat, el va fi pus in discutie Comisiei de Disciplina care are dreptul chiar sa-l excluda pe avocat din Barou. Avocatul sibian dezmite acuzatiile lui Marcel Musat si sustine ca cele doua chitante sint intocmite legal, in timp ce surse din cadrul Baroului Sibiu afirma ca nu este prima plingere venita pe adresa lui Nicu Zicu. Reprezentantii Parchetului de pe linga Tribunalul Sibiu au decis ieri sa nu astepte hotarirea Baroului, care nu poate fi decit una administrativa. Procurorii au inceput intocmirea actelor premergatoare si urmeaza ca in citeva zile sa se sesizeze din oficiu si sa inceapa o ancheta in cazul avocatului invinuit de trafic de influenta. MADALINA SCUTELNICU Un om de afaceri din Urziceni, dat in urmarire de IPJ Ialomita, acuza Politistii, recuperatori! Omul de afaceri Alexandru Draganescu, dat in urmarire de catre IPJ Ialomita, a adresat Parchetului Militar o plingere in care denunta comportamentul politistilor din Ialomita, in frunte cu maiorul Andrei Gheorghe, seful Serviciului de Combatere a Criminalitatii Economico-Financiare din IPJ Ialomita. Draganescu ii acuza pe politisti ca s-au comportat ca niste recuperatori atunci cind i-au controlat frima. El s-a adresat printr-un memoriu si redactiei noastre. Deoarece lucrurile pe care le reclama sint de o mare gravitate, si stadiul anchetei politienesti nu permite o investigatie gazetareasca, conducerile IGP si MI sint singurele care pot face lumina in acest caz. Control fara martori Alexandru Draganescu sustine ca necazurile lui au inceput pe 11 octombrie 2000, data la care la punctul de lucru din Urziceni al firmei pe care o administreaza, la depozitele si locuinta sa din acelasi oras, a avut loc un control al Politiei Economice. Pentru inceput, politistii i-au cerut sotiei si fiului lui Draganescu toate actele firmei. Omul de afaceri sustine ca, la mai putin de doua ore dupa ce au intrat in posesia documentelor, politistii au inceput sa incarce in masini gata pregatite marfa din depozite, dar si bunuri personale ale familiei Draganescu, fara a se incheia procese-verbale. Politistii au actionat in zilele de 11, 12, 13, 16, 17 si 18 octombrie 2000. Abia in ultima zi s-a intocmit un proces-verbal colectiv, in care se mentioneaza pentru perioada 12-18 octombrie, confiscarea a 5.362 de saci a 50 de kilograme bucata, continind azotat de amoniu (vezi facsimil). Potrivit documentului, cei 5.362 de saci s-au confiscat deoarece nu existau acte de provenienta. Politistii pretind ca perchezitia s-a facut in prezenta Marioarei Iosif, sotia lui Draganescu, si a martorului Silvia Carabulea. Procesul-verbal nu este semnat de martora, singura semnatura fiind cea a Marioarei Iosif. S-a consemnat si obiectia acesteia, cum ca n-ar fi participat efectiv la numararea sacilor, fiind convocata pe data de 17 octombrie la IPJ Ialomita, Sectia Economic. Procesul-verbal a fost intocmit de mr. Marin Burcea si plt.-mj. Gheorghe Dumitru, ambii de la Politia Urziceni. Politisti sau recuperatori? Draganescu sustine ca, in afara sacilor cu azotat, din depozite s-au ridicat si 1.200 de saci cu uree, o cantitate insemnata de piese auto, un motor electric pentru pompa de apa, precum si peste 2.000 litri de vin, care se aflau in beci. In afara actelor, marea majoritate in original, au fost confiscate calculatoare si cecuri in valoare de peste 16,5 miliarde lei. Unele dintre acestea au expirat intre timp, altele sint inca valabile, dar politia a refuzat sa le inapoieze. In aceste conditii, firma "Alex 2000" SRL Bucuresti nu mai poate lucra, singurele documente "salvate" fiind cele aflate la sediul din Bucuresti. Alexandru Draganescu a fost dat in urmarire de catre IPJ Ialomita, fiul sau Adrian Draganescu, in virsta de 26 de ani, a fost arestat inca din octombrie 2000, Marioara Iosif a fost pe punctul de a fi retinuta, desi nu a ocupat nici o functie in aceasta firma, la care detine 25% din actiuni. Alexandru Draganescu mai reclama si faptul ca doi dintre oamenii sai din depozit, Gabi Soare si Aurel Paraschiv, au fost batuti in timpul descinderii de capitanul Cristache, de la Politia Municipiului Urziceni. Omul de afaceri din Urziceni pretinde ca este amenintat cu moartea de politisti, pentru a i se inchide gura, definitiv. In memoriul inaintat procurorilor, Draganescu sesizeaza tratamentul similar de care s-a "bucurat" si patronul benzinariei "Vic Oil". "Il astept sa se predea!" Colonelul Gheorghe Dinu, seful IPJ Ialomita, isi apara subalternii spunind ca acestia au aplicat legea, impreuna cu comisarii Garzii Financiare. El sustine ca toate carnetele cec au fost ridicate deoarece afacerile se derulau si pe numele altor firme decit "Alex 2000". Colonelul Dinu a declarat pentru "Evenimentul zilei" ca il asteapta pe Alexandru Draganescu sa se predea ca sa-si apere punctele de vedere. Fugarul, la rindu-i, pretinde ca nu va merge la politie pina cind procurorii militari nu vor finaliza ancheta. "Daca au existat nereguli in firma mea vreau sa platesc pentru ele, dar ancheta sa se faca potrivit legii, cu actele pe masa. Politistii s-au comportat ca niste recuperatori, nu ca niste functionari publici veniti in control", reclama Alexandru Draganescu, care sustine ca a pierdut peste 30 de miliarde de lei de la data controlului si pina in prezent. NICOLETA SAVIN ONDINE GHERGUT Patru persoane gireaza fiecare extragere la 6/49 Scandalul declansat de Stelian Ogica a dat nastere la nenumarate speculatii privind adevaratul cistigator al milionului de dolari. Chiar daca s-a dovedit ca Ogica este un impostor, iar adevaratul cistigator a fost identificat in persoana plutonierului SPP Constantin Murariu, parerile sint inca impartite. Unii cred ca acest scandal este, de fapt, "o minarie a SPP", altii - ca banii au fost "invirtiti" de Loteria Nationala, iar o a treia categorie accepta rezultatul oficial. "Cotoarele" biletelor sint sigilate si se pastreaza intr-o incapere speciala a Loteriei Nationale Pentru a clarifica modul in care se face extragerea bilelor si validarea biletului cistigator, i-am consultat pe oficialii Loteriei Nationale. Iata care este procedura: extragerea bilelor incepe duminica, la ora 22.00, si se desfasoara la sediul Loteriei Nationale. Intregul proces este supravegheat de o comisie formata din patru persoane: un reprezentant al Ministerului Finantelor (care este, in general, presedintele comisiei), un reprezentant al Ministerului de Interne, unul de la Ministerul Tinererului si Sportului, si o persoana din cadrul Loteriei Nationale. Extragerea bilelor din urna este validata printr-un proces-verbal. Trebuie precizat si faptul ca persoanele desemnate sa faca parte din comisie participa doar la o singura extragere. Orice posibilitate de a influenta rezultatul extragerii este exclusa, dupa opinia oficialilor Loteriei Nationale: bilele (din cauciuc natural) au aceeasi greutate, sint compatibile numai cu urna folosita de Loteria Nationala, iar intregul sistem este verificat inaintea extragerii. De regula, extragerea este transmisa, in direct, de un post de televiziune. Oficialii Loteriei sustin ca nici validarea cistigului nu poate fi viciata: fiecare bilet are o serie, iar acestea sint centralizate in baza de date a Loteriei Nationale. In plus, jocul se inchide duminica, cu citeva ore inainte de extragere. Procedura este urmatoarea: colectorii biletelor (reprezentantii sucursalelor judetene) aduc la sediul central al Loteriei Nationale seturile de cotoare, numite capsule (partea din bilet care ramine la agentie in momentul inregistrarii numerelor jucate). Capsulele se centralizeaza in calculator. Atunci cind a fost introdusa ultima capsula, jocul este considerat incheiat. Capsulele sint tezaurizate (sigilate) intr-o incapere speciala, prevazuta cu sisteme de siguranta. Deci utilizarea unui bilet falsificat este practic imposibila, pentru ca nu ar putea avea seria cistigatoare. Calculatoarele, o achizitie cu cintec Fara intentia de a sugera vreo legatura intre modul de desfasurare a jocului "6 din 49" si scandalurile in care a fost implicata Regia, trebuie sa amintim ca Loteria Nationala foloseste pentru jocul "6/49" calculatoare ahizitionate intr-un mod suspect, fapt sesizat in mass-media in cursul anului trecut. Este vorba de un contract incheiat in 1992, fara sa se organizeze vreo licitatie publica, intre Loteria Nationala si firma greceasca Intracom. Contractul (semnat de fostul presedinte al Loteriei, Martin Ionescu, si Konstantinos Tsoukalidis, director general al firmei elene) avea ca obiect realizarea unei retele de calculatoare. Grecii se obligau sa instaleze reteaua de 1.500 de calculatoare, pentru care partea romana a achitat in avans 1,5 milioane de dolari, urmind ca Intracom sa primeasca lunar, timp de 10 ani, o cota parte din incasarile Loteriei. In primii cinci ani (1994-1999), grecii au primit 8,5 la suta din incasari. Din 1999, cota parte a fost stabilita la 8 procente. Se pare ca, pina acum, Loteria Nationala a platit peste 25 de milioane de dolari - de 4 ori mai mult decit valoarea estimata a aparaturii. Lozul jucat este inregistrat la agentie de doua ori: o data pe o bucata de hirtie care ramine la agentia Loto si se numeste capsula si a doua oara in calculator, fiind denumit matrice. La sfirsitul saptaminii, atit capsulele, cit si matricele sint puse intr-un plic si transportate manual la sucursalele judetene, iar de aici la sediul central al Loteriei Romane. Aici sint centralizate toate biletele jucate: matricele in calculator, capsulele separat, dupa care sint depuse intr-un seif incuiat si sigilat. Calculatorul face o noua centralizare si un total: al numarului de bilete vindute si al variantelor jucate. La seiful cu capsule nu mai umbla nimeni. DANIEL NEAMU MIHAELA BALEA Cererea lui Ogica de recuzare a procurorului care il ancheteaza a fost respinsa Stancu Ogica a refuzat, ieri, sa dea declaratii procurorului Valerica Dabu, el formulind impotriva acestuia o cerere de recuzare. Aceasta cerere a fost insa respinsa de prim-procurorul Parchetului Tribunalului Bucuresti, Florin Chiracu. In schimb, s-a stabilit ca Ogica sa fie audiat de procurorul Adrian Ditu, seful Biroului de Supraveghere a Urmaririi Penale din cadrul Parchetului Capitalei, iar la audieri sa participe si procurorul Valerica Dabu. Pina la inchiderea editiei, procurorii nu se decisesera inca in privinta prelungirii cu inca 25 de zile a mandatului de arestare preventiva emis pe numele lui Ogica. De mentionat ca plingerea lui Stancu Ogica fata de ordonanta in baza careia a fost arestat la 1 februarie nu a fost inca inregistrata la Tribunalul Bucuresti. ( A.N. ) Braconaj cu acumulatori auto, pe Dunare Patru braconieri au fost prinsi pe Dunare in timp ce "pescuiau" cu ajutorul unor dispozitive electrice. Cei patru, Stanco Stancovici (26 de ani), Branco Novancovici (18 ani), Radislav Alexeevici (22 de ani) si Radivoi Iovanovici (24 de ani) aveau cu ei, in barca, mai multe dispozitive de acest gen. Aparatele folosite la braconaj sint formate dintr-un acumulator auto (este preferata bateria de tractor) si doua cabluri. Firele sint conectate la baterie si introduse aproape de fundul apei, in diferite locuri cunoscute de pescari. Pestii de dimensiuni mari sint amortiti timp de citeva minute. Cei mici mor. Apoi, braconierii culeg pestii de la suprafata apei. Lucratorii de la Politia de Frontiera ne-au declarat ca astfel de cazuri sint intilnite tot mai des. Cele mai multe sint semnalate pe Dunare si Prut. Conform unor surse din cadrul Politiei de Frontiera «aparatele electrice de pescuit» se fabrica clandestin in anumite ateliere din tara. PETRISOR CANA DANIEL NEAMU Politist altoit cu toporul Un politist din Sacele a fost lovit de mai multe ori cu un topor de catre tatal unui copil pe care acesta l-a certat pentru ca injurase un pensionar. Dumitru Marian Urjan a fost salvat de o batrinica, singura persoana de care a ascultat agresorul. Politistul a ajuns la Spitalul Judetean Brasov, iar saceleanul violent s-a baricadat in casa impreuna cu familia lui. Pentru retinerea acestuia, politistii din Sacele au solicitat sprijinul Fortelor Rapide de Interventie ale Politiei Brasov, care au patruns in aparta-ment spargind usa. Duminica seara, subofiterul Dumitru Marian Urjan a observat ca un pusti se luase de un batrin pe care il injura. Politistul a intervenit pentru a aplana conflictul. In acel moment, copilul a inceput sa tipe. Strigatele lui l-au alertat pe tatal sau, care a iesit imediat la fereastra apartamentului si a inceput sa strige la subofiter sa-i lase fiul in pace. Urjan i-a explicat barbatului ca este politist si ca ar vrea sa stea de vorba cu el. Ilie Ganea (43 de ani), tatal pustiului, a coborit insotit de ceilalti doi fii ai lui, Catalin Ganea (16 ani) si Marius Ganea (18 ani). Fara sa poarte vreo discutie cu subofiterul, Ilie a scos de la spate toporul si l-a lovit pe acesta in cap, timp in care cei doi fii l-au imobilizat. Ilie a lovit victima cu toporul in spate, coapse, brate si pe unde a mai nimerit. Stefania Pantelimon, o pensionara in virsta de 60 de ani, care trecea intimplator prin zona, a sarit in ajutorul politistului. Strigind la agresori, ea a reusit sa-i convinga pe acestia sa-l elibereze pe politist. Ilie Ganea a fost retinut pentru ultraj si vatamare corporala. El va fi audiat astazi de procurorii care vor decide daca va ramine in arest sau va fi cercetat in libertate. CAMELIA CSIKI DCCO, restructurare dupa decapitare Noul sef al DCCO este gen. brig. Mihai Gheorghe Stoica "Treisprezece ofiteri care au indeplinit functii de raspundere in Directia de Combatere a Crimei Organizate (DCCO) din cadrul IGP au fost eliberati din functii si retrogradati, fiind pusi la dispozitia Politiei Capitalei", a declarat pentru "Evenimentul zilei" generalul de brigada Florin Sandu, seful Politiei Romane. In functia de sef al acestei importante structuri de politie a fost numit generalul de brigada Mihai Gheorghe Stoica, pina ieri sef al Directiei de Cercetari Penale (DCP) din IGP. Fotoliul ramas liber la DCP prin plecarea lui Stoica a fost ocupat de adjunctul sau, colonelul Janica Arion-Tiganasu. Masurile au fost luate de conducerea MI dupa analizarea raportului Grupului de Control al ministrului de interne intocmit la finalizarea controlului de fond la DCCO, dispus de ministrul Ioan Rus dupa scandalul drogurilor. Asa cum anticipam in cursul saptaminii trecute, toata conducerea DCCO a fost decapitata, prin destituirea sefului DCCO, col. Petru Albu, a adjunctilor sai, coloneii Corciu si Chiriac, a tuturor sefilor de servicii din DCCO si a adjunctilor acestora. Ca urmare a gravelor deficiente constatate de controlori, DCCO a fost restructurata, fiind impartita in doua brigazi si un serviciu independent, cu atributii limitate si strict specializate. Pentru a se respecta prevederile Legii 143 din august 2000 privind combaterea traficului si consumului de droguri, precum si cerintele Conventiei Internationale de lupta impotriva drogurilor, semnata si de Romania, s-a infiintat Brigada Antidrog (cu competentele fostului serviciu din DCCO, la care se adauga cele legate de spalarea banilor proveniti din traficul de droguri). A doua brigada desprinsa din DCCO, Brigada de Combatere a Crimei Organizate, va pastra doar citeva din infractiunile pe care le instrumenta pina acum, daca au un segment in afara granitelor Romaniei: migratie ilegala, trafic de carne vie, adoptii ilegale, trafic de organe, trafic de valuta falsa, falsuri la carduri si eurocarduri, infractiuni legate de patrimoniu. Rapirile de persoane, jafurile armate, crimele comandate, instrumentate pina acum de DCCO, vor reveni la Politia Judiciara din IGP. La nivel teritorial, s-au infiintat 15 structuri de combaterea crimei organizate, care iau locul celor 41 de servicii judetene existente in prezent. Noile structuri vor fi organizate dupa modelul Curtilor de Apel si vor avea o autonomie sporita. In afara celor doua brigazi, se infiinteaza si Serviciul Independent de Arme, Explozivi si Substante Toxice, care va prelua atributiile Serviciului Arme din cadrul Directiei de Combatere a Crimei Organizate precum si un segment din cele arondate in prezent la Directia de Ordine Publica din IGP. In acest mod, se reinfiinteaza, sub alta titulatura, Directia Arme, Explozivi si Substante Toxice din cadrul IGP, desfiintata in urma cu un an si jumatate. NICOLETA SAVIN ONDINE GHERGUT ALINA GRIGORE 