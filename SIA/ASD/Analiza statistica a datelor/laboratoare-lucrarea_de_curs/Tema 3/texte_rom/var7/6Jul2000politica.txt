 Dupa ce a aprobat binomul Iliescu-Nastase, Comitetul Director al celor trei trandafiri a schitat planurile unei viitoare guvernari PDSR vrea continuarea reformei cu piciorul pe frina Senatorilor Viorel Pana si Trita Fanita nu li s-a permis, deocamdata, intrarea in PDSR Desi nu e de acord cu ideea de a-si deconspira principalii candidati, PDSR intentioneaza sa propuna pentru tandemul de candidatura presedinte-premier pe Ion Iliescu si Adrian Nastase. Anuntul a fost facut ieri de presedintele PDSR, Ion Iliescu, in cadrul sedintei Comitetului Director al partidului. Cu toate ca a dezvaluit oferta PDSR, Ion Iliescu califica anunturile de acest gen drept "manipularea realitatii si ignorare a prevederilor constitutionale". "Constitutional vorbind, aceste tandemuri electorale sint lipsite de acoperire si risca sa insele inca o data dorintele electoratului", a remarcat si prim-vicepresedintele Adrian Nastase. Nastase considera ca strategia echipelor presedinte-premier dovedeste ca CDR, PNL, ApR si PD nu au resurse interne pentru a propune un astfel de tandem. Aceste partid se afla, in opinia sa, intr-o "campanie de vinatoare a potentialilor prim-ministri", Isarescu si Stolojan. In plus, Nastase spune ca statul nu se poate reduce la o singura persoana, sau doua, dar, in final, i-a multumit presedintelui Iliescu pentru ca l-a propus. Iliescu si-a indemnat primarii: faceti curatenie, dati apa calda, reparati conductele Ion Iliescu i-a felicitat pe toti cei care au contribuit la victoria in alegerile locale a PDSR, dar s-a declarat nemultumit de rezultatele din unele zone. El a remarcat ca PDSR a pierdut din electoratul "traditional" de la sate, dar a cistigat in orasele mari: "Am avut si slabiciuni", a spus Iliescu referindu-se in special la pierderea Primariei Capitalei. "Sa fim mai prezenti in comune si sate", a indemnat liderul PDSR. El considera ca lunile urmatoare sint decisive pentru rezultatul alegerilor generale. De aceea, le-a trasat alesilor locali ai PDSR, prezenti la sedinta, citeva prioritati: curatenia oraselor, asigurarea apei calde si reci, aprovizionarea cu combustibil pentru iarna, reabilitatea centralelor termice si a retelelor de distributie. "Pur si simplu nu avem voie sa gresim", a afirmat liderul PDSR. PNL, PD, ApR si PSDR, posibili aliati ai PDSR Adrian Nastase a anuntat ca in privinta politicii de aliante conducerea PDSR se va consulta cu organizatiile locale. "Dorim sa stim cu care din urmatoarele forte politice s-ar considera mai confortabila o alianta: PSDR, PD, ApR si PNL", a anuntat Nastase uitind ca exista deja o alianta PDSR-PUR , pentru care nu a fost consultata nici o filiala. La rindul sau, Ion Iliescu a vorbit iarasi despre polul social-democrat. El l-a criticat pe Petre Roman care "are pretentia ca PD este exponentul social-democratiei". Iliescu considera ca PD nu a fost cel mai eficient partid din coalitie, dar "a fost sigur cel mai galagios". Ion Iliescu a vorbit si despre campania anti-PDSR: scandalurile Costea, firul rosu si al conflictului intern din partid. El l-a criticat si pe Emil Constantinescu care "face rau statului roman" acuzindu-l de contrabanda cu petrol. Iliescu vrea tarani si muncitori in parlament Adrian Nastase a declarat ca 60% dintre oamenii care vor fi pusi pe listele parlamentare vor fi noi, "ei vor fi selectionati atent", a spus prim-vicepresedintele PDSR. Despre o selectie atenta a vorbit si Ion Iliescu care a amintit cit a costat PDSR, din punct de vedere mediatic, cazul Bivolaru. Iliescu a spus ca vor fi pusi pe liste si reprezentanti ai taranimii si muncitorimii. Presedintele PDSR a prezentat si prioritatile de guvernare ale partidului: restituirea proprietatilor, continuarea "moderata" a reformei si privatizarii, sustinerea IMM-urilor, reducerea fiscalitatii, subventionarea agriculturii si, bineinteles, integrarea in Uniunea Europeana si NATO. Totusi, Ion Iliescu considera inca "determinant rolul statului in reglementarea pietei". In privinta intergrarii euroatlantice, Iliescu propune infiintarea unui Consiliu National pentru Aderare care sa cuprinda reprezentanti ai partidelor, societatii civile, presedintiei, guvernului si sindicatelor. Guvern fara tehnocrati "PDSR opteaza pentru un guvern politic. Nu credem in solutia tehnocratilor", a declarat Adrian Nastase. Guvernul va fi format din oameni cu experienta si va avea un sprijin parlamentar consistent. In privinta viitoarei campanii electorale pentru alegerile din toamna, Nastase propune consolidarea unor structuri ale PDSR in domeniul imaginii publice si al coordonarii departamentelor centrale si locale de campanie. El a criticat citeva filiale pentru rezultatele slabe in alegerile locale: Bihor, Bistrita-Nasaud, Caras-Severin, Cluj, Ilfov, Mures, Maramures, Neamt, Satu-Mare, Salaj si Teleorman. Viorel Pana si Trita Fanita au fost aminati In cursul diminetii, inainte de Comitetul Director, Biroul Executiv largit a luat in discutie cererile de intrare in PDSR a fostilor senatori PD Viorel Pana si Trita Fanita. Dupa o discutie de zece minute, in care parerile au fost impartite, conducerea partidului a luat decizia sa amine un raspuns catre cei doi. In schimb, BEx a aprobat demisiile presedintilor PDSR Teleorman si Bistrita-Nasaud, demisii inaintate ca urmare a slabelor rezultate inregistrate la alegerile locale. LUCIAN PURCAREANU Basescu da cu pietre peste gardul guvernului "Regret ca am fost coleg cu Stoica" "Recunosc cu durere in suflet ca am facut parte dintr-un guvern care dispretuieste oamenii si regret ca am fost coleg cu domnul Stoica, care, in calitate de avocat, de jurist, trebuia sa inteleaga toate consecintele aplicarii legislatiei pe care a promovat-o", a declarat Traian Basescu, primarul general al Capitalei, citat de Mediafax. El s-a referit la evacuarea "fara nici o solutie" a zeci de mii de familii cu situatie sociala dificila. "Abia ajuns la Primarie am inteles ca reforma domnului ministru Valeriu Stoica inseamna mult dispret pentru oameni, pentru mii de familii la nivelul Bucurestiului. Aceasta reforma a creat o adevarata patura de cetateni aruncati in strada intr-o guvernare care are pretentia ca este cea mai democrata de dupa razboi", a afirmat primarul general al Capitalei. Traian Basescu a spus ca va cere guvernului sa stopeze "procesul de aruncare in strada" prin restabilirea proprietatii si sa creeze posibilitatea ca aceia care urmeaza sa fie evacuati sa ramina in locuinte pina cind guvernul sau primaria gasesc o solutie locativa pentru ei. "Ceea ce face legislatia promovata de actuala putere nu este nimic altceva decit dispret fata de om, indiferent care vor fi punctele de vedere ale avocatului Stoica", a declarat Traian Basescu. Primarul general al Capitalei a promis ca "in cel mai scurt timp" va trimite scrisori tuturor ambasadelor prin care va informa ca Bucurestiul "are nevoie de ajutor pentru a indrepta o situatie sociala care risca sa se deprecieze foarte rapid o data cu cresterea vitezei de evacuare a chiriasilor din caselel nationalizate". Primarul general a facut aceste afirmatii intr-o conferinta de presa dupa 24 de ore de activitate neintrerupta in Primarie, timp in care a audiat peste 160 de persoane, dintre care 90 la suta cu probleme locative. Prin afirmatiile sale, Traian Basescu a facut "inca o data dovada ca este intratabil", a spus Valeriu Stoica replicindu-i primarului general al Capitalei. NARCISA IORGA Politica bazata pe "realitati" a lui Stoica da piept cu conservatorismul Seniorilor Liberali PNL, la rascruce de drumuri Senatul Seniorilor Liberali se va intruni in aceasta dimineata, inaintea sedintei Biroului Permanent Central al PNL, pentru a lua pozite fata de apropierea PNL de partide social- democrate. Unul dintre liberalii vechi, Dan Amedeu Lazarescu, a luat deja, in presa de ieri, pozitie fata de ApR, intr-un articol- scrisoare intitulat "De la sciziparitatea comunsta la colaborationismul liberal". Valeriu Stoica este insa de parere ca decizia PNL privind aliantele electorale trebuie luata in functie de realitatea politica din Romania si de elaborarea unei formule politice care sa cistige alegerile parlamentare si prezidentiale si nu de formule sentimentale. "A ramine cramponat in clisee, la formule sentimental agrabile, dar cu rezultate puse sub semnul intrebarii inseamna a nu da dovada de luciditate si a nu vedea semnalele realitatii", a declarat ieri Stoica, revenit in tara de la Moscova. Intrebat ce sansa acorda echipelor Constantinescu-Isarescu si Melescanu- Stolojan, Stoica a replicat ca trebuie vazut daca sansa acestora"exista cu adevarat", in acest moment fiind "simple posibilitati". Strict referitor la echipa Constantinescu- Isarescu, liberalul a spus ca "trebuie intrebat in primul rind Isarescu", deoarece acesta nu a dat inca vreun raspuns. Cit priveste acuzatiile potrivit carora nu a informat partidul despre negocierile cu alte partide, Stoica sustine ca a fost vorba numai de "intilniri informale" si "contacte personale". "O suta de mii de membri PNL nu pot participa la negocieri", lamureste Valeriu Stoica. CRISTINA SOFRONIE La scaldat Melescanu: "Nu am folosit de prea multe ori" serviciile lui Costea Daca a recunoscut ca Adrian Costea i-a platit sejurul in Franta, liderul ApR, Teodor Melescanu neaga vehement faptul ca afisele sale electorale au fost facute de acesta. "Nu, nu mi-a facut afisele si nici alte materiale electorale. A avut initiative personale si in ceea ce ma priveste, si in ceea ce priveste partidul, nu i le-am solicitat si nici nu le-am folosit de prea multe ori", a adaugat Melescanu. (T.G.) Cu pinzele umflate de rezultatele de la locale, Partidul Democrat joaca la victorie in alegerile generale Vicepresedintele PD Bogdan Niculescu-Duvaz nu exclude un tandem Petre Roman-Mugur Isarescu Analiza rezultatelor la alegerile locale a stirnit entuziasm in rindul liderilor PD cind au constatat ca partidul se plaseaza pe locul secund - e drept, la diferenta mare de PDSR, dar avind sanse reale de a face jocurile in toamna in favoarea uneia sau alteia dintre posibilele majoritati parlamentare. Pornind de la aceasta realitate, oferta PD pentru Mugur Isarescu pare, intr-adevar, mai atractiva decit cea pe care i-o face PNTCD, care are cele mai putine sanse de a se afla in postura de a numi viitorul prim-ministru. Vicepresedintele PD pe probleme politice, Bogdan Niculescu-Duvaz, ne-a detaliat intr-un interviu strategia democratilor pentru perioada care urmeaza. Dupa alegerile locale a rezultat o configuratie politica ce lasa loc la o multime de speculatii. Unde se asaza PD in aceste jocuri de aliante? PD se asaza acolo unde l-au asezat alegerile locale, adica pe locul doi al esichierului politic, ceea ce inseamna ca PD, partid social-democrat autentic - subliniez mereu in ultima vreme acest lucru pentru ca s-au incercat anumite confuzii - este al doilea in optiunile electorale. Asta inseamna ca trebuie sa-si asume o cursa electorala pentru alegerile de la toamna care sa-l puna in situatia de a genera un guvern. Asta inseamna ca PD nu numai ca nu va face, de aceasta data, aliante preelectorale, dar nu va parafa nici formule postelectorale inainte de alegeri? PD va juca la victorie pentru ca insasi asteptarea care s-a manifestat prin vot este ca PD sa faca aceasta cursa, si daca vorbeam cindva despre polul social-democrat, o idee pe care eu o agreez, acest pol trebuie sa se coaguleze in jurul PD. Credeti ca are sanse sa bata PDSR, sa cistige efectiv alegerile, sa fie primul chemat sa faca guvernul? Da, sint convins ca, in pozitia in care se afla in acest moment, PD este in stare sa adune suficienta forta, in primul rind proprie, in al doilea rind, sa insumeze forte social-democrate ca sa cistige alegerile. Mai aveti vreo 17 procente in urma PDSR, pot fi ele recuperate pina la toamna? Cu siguranta, ati vazut, de altfel, parcursul pe care l-a strabatut Traian Basescu in cursa pentru primarie. A intrat in "finala" la o diferenta mare de PDSR, si totusi a cistigat. Cu siguranta ca in conditiile experientei si rezultatelor de la alegerile locale, PDSR poate fi batut si e limpede ca PD e chemat sa faca aceasta cursa. Cu ce arme o sa luptati, avind acelasi segment de electorat ca PDSR? Trebuie sa deslusim un lucru care este semnificativ: tocmai ca nu ne batem pe acelasi segment de electorat. Orice analiza facuta pe structura electoratului nostru si al PDSR dovedeste asta. Au fost prezentate niste analize pe rezultate, inclusiv in sondajele din ziua votului si structura electoratului este absolut diferita. Bazinul de vot al PD este in zona populatiei tinere, a oamenilor cu speranta, a populatiei cu pregatire superioara, este clasa mijlocie care incepe realmente sa se formeze in Romania. Este electoratul care priveste cu foarte multa atentie ce se va intimpla miine sau mai tirziu in Romania, si nu cel care este supus ingrijirii fata de ziua de miine. La PDSR gasim electoratul care nu s-a putut adapta, oameni in virsta care privesc spre trecut. Fata de alegerile din 1996 nu ati luat mai multe voturi. Sinteti, intr-adevar, al doilea partid, dar asta pentru ca altele au luat mai putin. N-ati crescut in ultimii patru ani . Este adevarat, dar este la fel de important ca nu am scazut, cu toate ca a trebuit sa traversam o guvernare care a fost obligata sa ia masuri extrem de nepopulare. Una dintre invataturile alegerilor locale este aceea ca o personalitate puternica - cum este cazul lui Traian Basescu - poate sa propulseze partidul spre victorie. Contati pe acest tip de strategie pentru parlamentare? Da. Noi contam foarte mult pe personalitatea celor care ne reprezinta. E adevarat ca la votul considerat politic, cel pentru consilieri, am obtinut acelasi scor ca in 1996, dar am luat aproape 17 la suta din primari, ceea ce inseamna ca personalitatile propuse de PD la nivel local au fost mult mai bine conturate decit ale altor partide, si vom conta pe acest lucru. PD este cel care a lansat ideea tandemului candidatilor presedinte-premier, insa a pierdut startul, ceilati v-au luat-o inainte. S-au lansat deja formule extrem de interesante pentru viitoarele alegeri in timp ce PD a ramas putin la coada. Cred ca alte partide care s-au lansat pe ideea noastra, in tandem, la ora asta se grabesc sa faca tot felul de comunicari, desi eu n-am inteles ca negocierile s-au si incheiat. Am auzit propunerile, dar n-am auzit si raspunsurile. Se vorbeste insistent ca si PD poarta discutii cu Mugur Isarescu. Nu vreau sa dau un raspuns categoric pentru ca nu se poarta discutii oficiale. Neoficiale se poarta? Asta s-ar putea, e un lucru care e greu de definit. Preocuparea ziaristilor este de a gasi nume si de a le lansa ca stiri importante. Preocuparea PD este sa gaseasca o forumula solida, credibila si puternica de a cistiga alegerile. In legatura cu persoana aleasa, veti afla in momentul in care aceasta persoana va iesi public si va confirma. Intrebarea este mult mai simpla: daca Mugur Isarescu intra sau nu in vederile PD pentru aceasta formula? Sigur ca poate intra. Tipul de personalitate Mugur Isarescu sau Theodor Stolojan poate intra in vederile noastre. Mi se pare nedelicat insa sa anunt un nume inainte ca persoana respectiva sa fi confirmat. Trecind de momentul alegerilor, cu cine preferati sa faceti majoritatea? Noi facem o cursa in care PD sa poata sa constituie un guvern. Cu cine - ramine o chestiune deschisa. Nu asta este decizia care ne preocupa - cu cine facem suma, ci cum facem ca noi sa ne punem programul pe masa si in jurul programului PD sa se faca o majoritate parlamentara. Alaturi de PDSR sau alaturi de PNL-CDR-ApR-UDMR? Excludeti vreuna dintre variante? Nu se exclude nici una dintre variante. Noi n-am exclus, intotdeauna, decit PRM, ca fiind un partid de expresie extremista. S-a tot spus in ultima vreme "noi sintem adevaratii social-democrati". Ce reprosati PDSR? Autentificarea de social-democrat se face la Internationala Socialista. Acolo esti sau nu social-democrat. Deci ei nu sint social-democrati pentru ca nu au certificatul de la Internationala Socialista? Nu, acolo este forul de autentificare, iar PDSR nu a fost autentificat pentru ca ii lipsesc niste lucruri: optica privind reformele societatii pastreaza aceeasi amprenta de etatism, de centralism, sechele ale vechiului sistem; in ceea ce priveste atitudinea democratica, exista voci adeseori importante din PDSR cu reactii care plaseaza relatia minoritate-majoritate nationala in adversitate; atitudinea fata de proprietate, de restituire sau constituire a proprietatii. Din discursul dlui Florin Georgescu, sau al dlui Vacaroiu n-am sesizat ca ar fi aparut modificari in aceste atitudini. Optica PDSR nu s-a schimbat. Disputa care se poarta in ultima vreme intre PD si PDSR va continua? Eu cred ca va continua, si trebuie sa continue, insa numai la nivel politic. In ceea ce priveste PSDR, mai aveti intentii fata de acesti parteneri din USD? In urmatoarele saptamini vor avea loc discutii si cu siguranta vom gasi o solutie care sa convina ambelor partide. MARCELA FERARU Bref ApR e gata de orice ApR este un partid disponibil. Si pentru aliante, cu PNL, cu PDSR sau cu ISL, si pentru fuziune cu PNL si ISL, si pentru atragerea lui Theodor Stolojan in partid si nominalizarea lui pentru functia de premier. Practic, in acest moment, "totul este posibil", dupa cum a declarat chiar liderul ApR, Teodor Melescanu. Si totusi, disponibilitatea lui Melescanu pentru aliante si fuziuni nu lasa sa se intrevada, in acest moment, nimic concret. Aceasta deoarece nu a avut loc nici o negociere, dupa cum a afirmat Melescanu. Liderul ApR spera sa se intilneasca cu Theodor Stolojan in zilele urmatoare. Nici cu PNL nu au avut loc discutii, iar in privinta PDSR Melescanu asteapta "clarificari" in ceea ce priveste proprietatea si integrarea euro-atlantica. Pina la 1 august, insa, ApR va decide cu cine se va alia, mai ales ca pe 15 iulie va fi convocat Consiliul National, care va lua in discutie acest subiect. (T.G.) PNTCD Mures da de pomana un senator Presedintele PNTCD Mures, Dorin Florea, a anuntat ieri ca filiala are un senator de dat, gratuit, cui vrea sa-l ia. Florea este total nemultumit de Ioan Burghelea, "care timp de patru ani nu a facut nimic, dar absolut nimic". "Noua nu ne mai trebuie. Sa-l ia orice judet doreste", a declarat ieri liderul taranist. (C.M.) Primarul Focsaniului ii amendeaza pe fostii rivali din campania electorala Noul primar al municipiului Focsani, pedeseristul Decebal Bacinschi, si-a propus sa amendeze toate partidele politice care nu-si curata afisele lipite in campania electorala pe stilpii si gardurile din oras. Bacinschi a trimis adrese partidelor prin care ii anunta ca trebuie sa curete afisele electorale lipite in spatii neamenajate, dar, pina in prezent, nu s-a gasit nimeni care sa asculte ordinul primarului. Spatiile publicitare puse la dispozitie de primarie au fost razuite imediat de cei de la salubritate, dar au mai ramas mii de afise lipite pe unde nu trebuie. Deocamdata, tirul amenzilor se indreapta catre organizatiile locale PD, ApR, UFD si PNL. Pe viitor, nu se stie daca va fi amendata si formatiunea politica din care face parte noul primar, mai ales ca, desi a fost instalat in functie de mai bine de doua saptamini, pedeseristul Bacinschi mai zimbeste inca, de pe stilpii de telegraf, focsanenilor. Din fericire pentru buzunarele secate dupa campania electorala a partidelor, amenzile vor fi cuprinse intre 50.000 si 100.000 de lei, conform unei hotariri a Consiliului Local din 1999. (C.C.) Taranistii se dau la Stolojan Secretarul general adjunct al PNTCD, deputatul de Cluj, Ioan Vida-Simiti, a declarat ieri ca "se sesizeaza unele miscari neloiale ale PNL care se apropie de ApR". Eventuala alianta a liberalilor cu partidul lui Melescanu a fost catalogata de parlamentarul taranist ca fiind "contra naturii" pentru ca "ApR este un partid care a razbatut din PDSR si Iliescu". Deputatul a declarat ca "Melescanu si Stolojan sint inventiile lui Iliescu. Mai mult decit atit, in opinia parlamentarului de Cluj, "Stolojan nu a facut reforma, el doar a administrat pina la alegeri, cind a parasit functia de prim-ministru nu si-a asumat nici o responsabilitate". Ioan Vida-Simiti a dat ca sigura o alianta de centru-dreapta, formata din PNTCD, UFD, Alianta Civica, Asociatia Fostilor Detinuti Politici, Solidaritatea Universitara si Forumul Oamenilor de Stiinta, care sa concureze la viitoarele alegeri "fortele de stinga de sub conducerea PDSR". (B.S.) Melescanu primeste consultanta electorala din Germania ApR va primi sprijin in campania electorala de la Partidul Social Democrat din Germania. Sprijinul nu va fi financiar, dupa cum a tinut sa precizeze liderul ApR, Teodor Melescanu, proaspat intors dintr-o "vizita de partid" in Germania, la invitatia PSD. "Vom primi sfaturi pentru alcatuirea mesajelor electorale, deoarece ni s-a reprosat ca mesajele noastre au fost prea complicate, iar in urmatoarea luna de zile vom trimite patru- cinci tineri din ApR in Germania pentru a invata tehnici de campanie electorala", a afirmat Teodor Melescanu. Primul "sprijin" a fost deja acordat: PSD a platit transportul si cazarea la Berlin a lui Teodor Melescanu si a secretarului executiv al ApR, Dan Mihalache, in perioada 2-5 iulie. Lucru recunoscut de catre liderul ApR. (T.G.) 