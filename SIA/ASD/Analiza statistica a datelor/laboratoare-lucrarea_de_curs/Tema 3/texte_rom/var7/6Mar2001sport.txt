 Nicolae Badea ataca "zeciuiala" federatiei "Banii au destinatii oneroase", afirma magnatul Nicolae Badea, presedintele Consiliului de Administratie de la FC Dinamo, a lansat ieri un atac impotriva Federatiei Romane de Fotbal. Conducatorul "ciinilor rosii" nu considera normal ca federatiei sa-i revina 10 la suta din transferurile in strainatate ale jucatorilor dinamovisti. "Nicaieri in Europa nu se intimpla asa ceva, ca o federatie sa perceapa o taxa in cazul transferurilor in strainatate. Mai mult, sumele au destinatii oneroase. Firesc ar fi ca banii respectivi sa fie dati direct la UEFA. Aceste sume nici macar nu sint investite la nivelul echipelor de juniori sau in refacerea stadioanelor. Spre exemplu, la arena «Lia Manoliu» nu s-au mai facut de multa vreme lucrari de modernizare". Gruparea din Soseaua Stefan cel Mare intentioneaza sa se adreseze la UEFA pentru solutionarea acestei probleme. Tot ieri, Dinamo si Pepsi (firma cu care gruparea "ros-alba" s-a infratit acum mai bine de trei ani) au lansat concursul "Sut in... gol". Marele premiu al acestei intreceri, programata sa se desfasoare pe parcursul returului, este in valoare de 100.000 de dolari. Compania americana are contracte de reprezentare cu echipe si jucatori din campionatele Angliei, Germaniei si Italiei. Divizia A, prin FC Dinamo, este primul campionat din estul Europei care s-a asociat cu Pepsi. Conferinta de presa a fost perturbata de un ciine, "prieten de-al lui Basescu", dupa cum a remarcat Nicolae Badea. Eli Davidai, presedintele reprezentantei Pepsi in Europa, s-a falit ca, dupa terminarea partidei Inter-AC Milan, partida la care el a fost invitat special, a stat linga marele Paolo Maldini. DANIEL CONTESCU Hocheistele din Belgia isi platesc singure echipamentul si deplasarile Patinoarul "Mihai Flamaropol" din Bucuresti a gazduit ieri primele doua jocuri ale Grupei A de calificare pentru Campionatul Mondial feminin de hochei pe gheata. Pina la disputarea acestor meciuri, incheiate dupa inchiderea editiei, la Hotel Marriott a avut loc o noua conferinta de presa, la care au participat presedintele competitiei, finlandezul Kai Hietarinta, supervizorul arbitrilor, Sandra Dombrovski, conducatorii celor cinci delegatii si Terry Lobraico, reprezentantul firmei "Connex", principalul sponsor al competitiei. Toti participantii si-au exprimat speranta ca aceasta competitie va reprezenta un pas inainte al hocheiului feminin, un sport neintrat inca in preferintele suporterilor. Am aflat ca, la fel ca jucatoarele noastre, nici celelalte participante nu cistiga din hochei. Mai mult, spre deosebire de romance, care primesc totusi ajutorul federatiei, in Belgia, hocheistele platesc pentru aceasta pasiune, cumparindu-si singure echipamentul, inchiriind patinoarele si chiar platind o parte din cheltuielile de transport. Cel mai bine pare sa stea, la acest capitol, Africa de Sud, conducatoarea acestei delegatii destainuind ca, pe linga faptul ca exista un campionat destul de bine organizat, au fost cooptati si sponsori puternici care asigura toate cheltuielile. Kai Hietarinta, care a apreciat ca hocheiul finlandez traieste in principal datorita sponsorilor, a declarat totusi ca, anual, statul ajuta federatia cu suma de un milion de dolari, o parte dintre acesti bani fiind directionati si catre hocheiul feminin. Apropo de presedintele competitiei, un obisnuit al intrecerilor hocheistice gazduite de tara noastra, trebuie precizat ca acesta vine mereu cu placere in Romania. Aceasta pentru ca fiica lui lucreaza in cadrul Ambasadei Finlandei la Bucuresti. Iar mister Kai, innebunit dupa nepotelul sau, nu pierde nici un prilej de a petrece citeva clipe cu el. (H.H.) Arsenal nuclear in directia Moscovei Grupele C si D ale Ligii Campionilor isi vor derula deseara partidele din penultima etapa, cea cu numarul cinci. Arsenal Londra si Bayern München au nevoie de o victorie, respectiv un egal, pentru a accede in sferturile de finala ale competitiei, in vreme ce, pe "Santiago Bernabeu", Real Madrid si Leeds United isi vor disputa suprematia in Grupa D, ambele grupari avind calificarea asigurata in faza superioara. In celalalt joc din aceasta grupa, Lazio va da piept cu Anderlecht. Alin Stoica, recuperat dupa o usoara accidentare la umar, a fost anuntat printre titularii cu care echipa din Bruxelles va aborda disputa de pe "Stadio Olimpico". GRUPA C Real Madrid - Leeds United (21,45 - Acasa TV); Lazio Roma - Anderlecht Bruxelles. Clasament: 1. Real 10 p; 2. Leeds 9 p; 3. Anderlecht 3 p; 4. Lazio 1p. GRUPA D Arsenal Londra - Spartak Moscova; Olympique Lyon - Bayern München. Clasament: 1. Bayern 10 p; 2. Arsenal 5 p; 3. Lyon 4p; 4. Spartak 3p. "Sa piara diavolii!" La stadionul Forestei au fost sfintite vestiarele arbitrilor Fotbalistii de la Foresta Suceava au avut parte de o surpriza placuta duminica dupa-amiaza, la intoarcerea din turneul pe care l-au efectuat in Turcia. Ei au constatat cu bucurie ca vestiarele de la stadionul "Areni" au fost modernizate. Alta surpriza a reprezentat-o preotul care ii astepta la stadion si care, in prezenta primarului Marian Ionescu si a conducerii administrative a clubului, a inceput sa sfinteasca vestiarele. Preotul a sfintit cabinele fotbalistilor si a insistat ceva mai mult in cele ale arbitrilor, unde a lasat in urma mai multa agheasma, spunind: "Sa piara diavolii din vestiare!". Mai diplomat, primarul Marian Ionescu ne-a spus ieri ca "au fost sfintite vestiarele ca sa ne mearga bine in retur, iar cele ale arbitrilor, pentru ca ei sa fluiere corect". TIBERIU AVRAM Balaci a luat carnetul de antrenor categoria I cu nota zece Victor Rosca, antrenorul echipei de fotbal Petrolul Ploiesti, nu va avea dreptul sa stea pe banca la partida pe care echipa sa o va sustine simbata, in prima etapa a returului Diviziei A, impotriva formatiei Rapid. Aceasta decizie a fost luata ieri de Directia Tehnica a Federatiei Romane de Fotbal, deoarece tehnicianul "gazarilor" nu s-a prezentat la examenul de obtinere a gradului I. Antrenorul petrolistilor, care pina acum a antrenat cu dispensa din partea FRF, pentru ca nu avea pregatirea necesara, a precizat ca nu a stiut data la care fusese fixata testarea, el fiind reprogramat pentru 12 martie. Ieri, in fata comisiei, s-au prezentat alti doi antrenori. Ilie Balaci, de la Universitatea Craiova, l-a uimit pe ex-selectionerul Emeric Ienei, aflat in comisie in calitate de examinator, prezentind o lucrare cu tema "Progresul fotbalului romanesc". "Minunea Blonda" a trecut examenul cu nota maxima, el primind carnetul de antrenor categoria I. Intervievat a fost si tinarul antrenor al "bancarilor", Cosmin Olaroiu, care a trecut la categoria a II-a. Pina la un nou examen, pe care-l va da peste doua luni, "Oli" va antrena cu dispensa. De bucurie ca a trecut cu bine testul la care a fost supus, Olaroiu a decis sa-si cumpere, la un pret de citeva mii de dolari, un ciine din rasa "West Chester Cane Corso", extrem de rara, in Romania nefiind decit trei exemplare. Sir Alex Ferguson, celebrul antrenor al formatiei engleze Manchester United, a declinat, pentru a treia oara, invitatia FRF de a participa la cursul de perfectionare cu antrenorii romani. Tehnicianul britanic a trimis ieri un fax prin care preciza ca este "foarte ocupat din cauza programului competitional al formatiei Manchester United". In numele FRF, secretarul Directiei Tehnice, Cornel Dragusin, a lansat o noua invitatie, in care Ferguson este rugat sa precizeze o data cind ar putea sa vina in Romania. LAURENTIU CIORNEI MATEI UDREA Cine conduce fotbalul romanesc... Dragomir: "Ce ne intereseaza, dom'le, ce zice Hagi?" Comitetul Executiv al FRF a decis ieri, la propunerea presedintelui Mircea Sandu, sa-i reintroduca pe disidentii Adrian Porumboiu, Ion Craciunescu si Ioan Igna pe lista observatorilor din Divizia A. Hotarirea luata de forul conducator al fotbalului romanesc a corectat astfel abuzul lui Mitica Dragomir, presedintele LPF, care-i eliminase pe cei trei de pe lista observatorilor, drept razbunare pentru fermitatea cu care acestia s-au opus imixtiunilor ligii in arbitraj. "Nu i-am propus ca sa vedem daca-i tin nervii. Si ati vazut ca au si sarit in sus! Oricum, Comitetul Executiv m-a insarcinat pe mine sa discut cu ei!", a incercat Dragomir sa minimalizeze gravitatea gestului sau. In realitate, Comitetul Executiv a fost nevoit sa faca acest pas inapoi la presiunile opiniei publice, dar si la cele exercitate de UEFA, care a anuntat ca-i mentine pe Porumboiu si Craciunescu in corpul observatorilor internationali. Contactati de "Evenimentul zilei", cei doi s-au dovedit destul de retinuti in declaratii. "Nu exista nici un motiv ca sa nu fiu pe lista observatorilor. Daca voi fi delegat, imi voi face treaba cit de bine pot", a reactionat Porumboiu. "Mitica sigur nu s-a referit la mine cind a zis chestia cu nervii. Stie ca eu am nervii tari si oricum nu se poate juca el cu ei". Craciunescu a fost si mai laconic: "Deocamdata, nu pot spune decit un singur lucru. Multumesc presei, pentru ca altfel nu s-ar fi revenit asupra acelei decizii". Comitetul Executiv a pus, totusi, o conditie care-l va elimina de la sine pe Craciunescu: observatorii federali nu vor mai avea voie sa-si spuna parerea despre fazele de joc la posturile de televiziune. Fiind colaborator la emisiunea "Procesul etapei" de la Pro TV, fostul arbitru va avea de ales intre calitatea de observator si cea de om de televiziune. "Nimeni pe lumea asta nu poate interzice cuiva sa munceasca", a tinut sa comenteze Craciunescu. Primii in lume pe iarba verde de acasa Radoi, Ghioane, Codrea si Marius Niculae sint cei patru jucatori din noul val pe care Ladislau Bölöni i-a retinut in lotul pentru meciul cu Italia, in urma trialurilor si turneelor de selectie efectuate in aceasta iarna, a anuntat ieri Mircea Sandu. "Are loc o promovare masiva a tinerilor in echipa nationala. Cei patru sint doar ultimii veniti. Daca-i punem la socoteala si pe Alin Stoica, Mutu, Catalin Munteanu sau Chivu, ajungem la concluzia ca remanierea lotului este reala si de amploare", a concluzionat Nasu'. Presedintele FRF a dezvaluit ca nationala Romaniei este pe locul intii in lume la procentajul victoriilor obtinute pe propriul teren in intervalul 1986-2000. Statistica, publicata in numarul pe luna februarie al revistei FIFA Magazine, arata ca "tricolorii" au invins in 50 din cele 62 de partide sustinute "acasa" in ultimii 15 ani, adica in 81% din intilniri. Pe locul doi se claseaza Brazilia, cu 54 de victorii din 71 de jocuri (76%), iar "bronzul" este detinut de Zambia, cu 51 de victorii din 68 de intilniri (75%). Rivala Romaniei pe 24 martie, Italia, ocupa locul patru, cu 52 de victorii din 71 de meciuri (73%). Confruntarea cu italienii va avea loc pe stadionul "Steaua", de la ora 21.30. Neconvenabila pentru publicul roman, ora intilnirii a fost fixata de partea italiana. Zotta are treaba la Bistrita Nicolae Grigorescu, noul presedinte al Comisiei Centrale a Arbitrilor, si-a prezentat ieri punctul de vedere in fata presedintilor de cluburi si a observatorilor. Grig a fost surprins de faptul ca, atunci cind a intrat in sala, nici macar unul singur dintre conducatorii de cluburi nu a avut curiozitatea sa-l intrebe cine il va "fluiera" in prima etapa a returului. Data publicitatii ieri, la prinz, componenta brigazilor care vor oficia la sfirsitul saptaminii in etapa a 16-a a Diviziei A este de-a dreptul surprinzatoare. Controversatul Constantin Zotta a fost trimis la meciul Gloria-Foresta, iar Viorel Anghelinei va oficia la Petrolul-Rapid. Cei doi au avut in trecut prestatii in urma carora au fost acuzati de favorizarea Gloriei si, respectiv, a Rapidului. "Pe Zotta l-am pus la Bistrita pentru ca e numarul doi pe lista FIFA. Sa stiti ca mi-au dat foarte mare bataie de cap criteriile", a spus Grigorescu. Derby-ul etapei, dintre FCM Bacau si Steaua, va fi condus la centru de Sorin Corpodean, iar Marian Dorobantu va intra "in focuri" la Piatra Neamt, pe tarimul temutului "Pinalti" Stefan, la meciul Ceahlaul-Gaz Metan. "Ma gidil cind aud astfel de intrebari" Un nou episod al duelului de la distanta dintre controversatul presedinte al Ligii, Mitica Dragomir, si celebrii Gica Hagi si Gica Popescu s-a consumat ieri, la federatie. Corleone a avut o izbucnire nervoasa atunci cind a fost intrebat ce parere are despre declaratia lui Hagi, care spusese ca nu se mai intoarce in fotbalul romanesc, simtindu-se invins de Cooperativa. "Ce ne intereseaza, dom-le, ce zice Hagi? Ma gidil cind aud asemenea intrebari!", s-a rastit fostul militian. Dindu-si seama ce "porumbel" a scapat pe gura, Dragomir a revenit, pe un ton mai rezonabil: "Sigur ca regret. Imi pare rau ca nu se mai intorc in fotbalul nostru. Hagi si Gica Popescu pot sa ma injure zilnic. Eu tot ii respect, chiar daca nu avem aceleasi opinii!". MATEI UDREA [17][pl.dll?rid=expresro] 