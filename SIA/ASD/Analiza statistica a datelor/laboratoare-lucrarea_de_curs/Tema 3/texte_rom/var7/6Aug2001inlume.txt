 Umbra lui Stalin. La Moscova Presa moscovita a criticat vehement masurile draconice de securitate luate in capitala rusa pe durata vizitei liderului nord-coreean, Kim Jong-il, caracterizat de "Izvestia" drept "ultimul monument viu al stalinismului. Ajuns vineri la Moscova, dupa o calatorie cu trenul care a durat zece zile, vizita "musafirului din trecut" a dat complet peste cap viata capitalei, simbata si duminica mai multe artere fiind inchise pentru ca nimic sa nu-l irite pe dictatorul de la Phenian, care uraste sa apara in public chiar si la el in tara. Vagabonzii si betivii au fost adunati de pe strazi, iar simbata s-a interzis accesul in Piata Rosie, pentru ca secretosul oaspete sa poata depune o coroana de flori la Mausoleul lui Lenin, gest pe care nu l-a mai facut nici un sef de stat in ultimii 10 ani, de la destramarea URSS. Alaturindu-se indignarii moscovitilor, fostul lider sovietic Mihail Gorbaciov a spus ca asemenea masuri de securitate "nu s-au mai luat de pe vremea lui Stalin". "Aceasta vizita ne-a permis sa vedem cum traiam inainte si cum arata tara noastra in urma cu nu multi ani", si-a incheiat un jurnalist al canalului NTV relatarea pe marginea vizitei tovarasului Kim. JACQUELINE PRAGER Prostituatele est-europence, prinse in capcana conflictului din Macedonia Bordelurile din Macedonia sint pline cu sute de fete din Moldova, Rusia, Ucraina si Romania, care - pe linga umilintele de tot felul la care sint supuse de proxeneti - sint confruntate si cu teroarea dezlantuita de rebelii albanezi. Tinerele se tem sa fuga nu doar din pricina represaliilor ce ar urma daca ar fi prinse, ci si pentru ca drumurile sint nesigure si risca sa nimereasca intr-o zona de conflict ori pur si simplu sa cada in miinile altor traficanti. Din cauza ostilitatilor declansate de UCK in februarie, politia macedoneana a pierdut practic accesul in anumite regiuni, in principal in nord-vestul tarii, unde traficul cu arme si droguri, precum si prostitutia au inflorit. Fortele de ordine nu pot patrunde in aceste zone deoarece acest lucru poate fi considerat drept o provocare. Prostitutia se concentreaza in regiunile puternic populate de albanezi, in principal in nord-vest (Tetovo, Gostivar, Dobridol) si sud-vest, ca de exemplu din satul Velesta, care numara nu mai putin de 20 de bordeluri. Albanezul Leku, seful proxenetilor din Macedonia Casele de toleranta albaneze sint adesea cladiri mari, cu mai multe etaje si restaurante care ofera clientilor programe muzicale si de divertisment. Albanezul Bojko Dilaver, zis Leku, este considerat de politie patronul celei mai mari retele de prostitutie. "Este intangibil, nimeni nu vrea sa depuna marturie impotriva lui si beneficiaza de o protectie solida", marturiseste un politist macedonean. La Skopje, 85 de femei din Europa de est au fugit de proxenetii lor si s-au refugiat in unicul centru de primire deschis in martie de autoritati. Prinsa de sirbi si vinduta inapoi albanezilor Plecata din Republica Moldova in urma cu un an si jumatate in cautarea unei vieti mai bune, tinara Tania, in virsta de 24 de ani, a fost vinduta de cel putin zece ori unor patroni de bordeluri. "Am incercat de citeva ori sa fug in padure, insa zadarnic", povesteste fata, originara din satul Criuleni. "Eram tot timpul insultate si umilite in fata clientilor, printre care se numarau si soldati NATO", continua ea. Un soldat german a vrut sa o ajute si i-a dat bani ca sa poata ajunge la Belgrad, insa la Presevo a fost retinuta de soldatii sirbi, care au vindut-o inapoi albanezilor pentru 1000 de marci. Ea a scapat din miinile proxenetilor dupa o descindere a gherilelor UCK in barul din Gostivar in care lucra. Neumultumiti ca nu li se platise "taxa de razboi", luptatorii UCK au facut praf barul, iar Tania a profitat de situatie si a fugit. Cosmarul ei a luat sfirsit pe 30 iulie, cind a fost arestata la un baraj al politiei macedonene si condusa la Skopje. LIVIA CIMPOERU Un medic italian se joaca de-a Dumnezeu 200 de clone umane se vor naste in vara anului 2002 Academia Nationala de Stiinte din Washington va fi, in aceasta saptamina, scena unui eveniment care ar putea schimba complet fata lumii, anunta prestigioasa publicatie britanica "The Sunday Times", potrivit careia controversatul profesor italian Severino Antinori urmeaza sa faca joi un anunt socant referitor la demararea proiectului de clonare umana. Potrivit sursei citate, confirmata si de alte publicatii, Antinori se va prezenta la Washington pentru a anunta ca, in scurt timp, 200 de femei vor purta in pintecele lor embrioni rezultati din clonarea partenerilor lor de viata. Dupa cit se pare, delicata operatiune de implantare a embrionilor in uterele mamelor-surogat va avea loc in luna noiembrie, astfel ca, teoretic, exista posibilitatea ca vara viitoare sa vina pe lume primele clone umane. Experimentul va avea loc pe un vas aflat in apele internationale Antinori, a carui clinica din Roma a ajutat in 1994 o femeie de 62 de ani sa aiba un copil, a declarat ca va selecta 200 de mame-surogat din diverse tari, care vor beneficia de tratament gratuit din partea unei echipe internationale compuse din 20 de specialisti. Potrivit profesorului italian, barbatii cuplurilor vizate pentru acest proiect sint infertili, fiindu-le imposibil sa aiba copii pe cale naturala. Tehnica pe care intentioneaza sa o foloseasca Antinori este similara cu cea folosita in cazul celebrei oite Dolly. Dintr-o celula apartinind unui barbat se preleva un nucleu, care este implantat apoi in ovulul golit de continut al partenerei sale. Data fiind ostilitatea manifestata pe plan international fata de clonarea umana, profesorul Antinori urmeaza sa-si desfasoare proiectul intr-o zona neutra, cel mai probabil pe un vapor ancorat in apele internationale. "Nu voi produce monstri", garanteaza Antinori Reactii vehemente nu au intirziat sa apara dupa dezvaluirea socantei vesti. Autoritatea de embriologie si fertilizare umana din Marea Britanie a avertizat deja ca orice medic britanic care va participa la un astfel de proiect risca pierderea licentei de practica. Surse de la Casa Alba au anuntat ca Statele Unite nu vor permite profesorului Antinori sa foloseasca in cadrul proiectului o mama-surogat de cetatenie americana. Specialistii internationali si-au exprimat ingrijorarea fata de posibilitatea ca bebelusii clonati sa se nasca morti sau cu grave deficiente fizice. Potrivit lui Antinori, riscul va fi redus prin folosirea unor metode de clonare de ultima ora si prin monitorizarea riguroasa a embrionilor. "Garantez in proportie de 99 la suta ca nu voi produce monstri", a declarat profesorul italian. Cu toate acestea, un reprezentant al Institutului scotian Roslin, care a creat-o pe oita Dolly in 1996, a declarat ca rata de succes in cazul animalelor clonate este de doar 1 la suta. (L.C.) Viata bate filmul "Jocul" - distractia suprema Milionarii de pe coasta de vest a Statelor Unite platesc bani grei, peste 700.000 de dolari, pentru a fi introdusi intr-o competitie dura si cit se poate de reala, care solicita la maximum capacitatea psihica si inteligenta, distractie ce a servit drept sursa de inspiratie realizatorilor filmului "The Game" ("Jocul"), avindu-l ca protagonist pe Michael Douglas. "Jocul" are o istorie de cel putin 15 ani in Statele Unite, politia fiind pusa in situatia absurda de a investiga "atacuri teroriste" si "rapiri extraterestre" pentru a constata cu uimire ca respectivele evenimente sint de fapt niste simple inscenari pentru pretentiosii competitori, releva publicatia britanica "Sunday Times". Editia din acest an urmeaza sa aiba loc la sfirsitul saptaminii, jucatorii fiind ocupati cu punerea la punct a echipamentelor, de la laptop-uri de ultima ora si antene de satelit pina la avioane. Unul dintre magnatii indragostiti de acest joc este Paul Allen, cofondator al companiei "Microsoft", care a cheltuit o avere pentru a trasforma "Jocul" nascocit de colegul sau, Joe Belfiore, in 1985, intr-un fenomen conspirativ care-i pasioneaza atit de mult pe milionarii americani. 30 de indicii, de gasit in 30 de ore Majoritatea participantilor sint directori de departamente informatice sau magnati cu coeficientul de inteligenta peste 140. In fiecare an, scenariul este diferit, competitorii fiind pusi sa faca fata la fel de fel de situatii, de la impiedicarea unui complot al spionilor din afara tarii pina la organizarea unei evadari pentru un extraterestru pasnic si prietenos asupra caruia se fac experimente. In cele 30 de ore cit dureaza concursul, jucatorii trebuie sa identifice un numar de 30 de indicii care pot duce oriunde. Premiul real nu este micul obelisc de culoare neagra care este oferit cistigatorului, ci prestigiul de a-i invinge pe unii dintre cei mai inteligenti oameni din Sillicon Valley. Seful unui departament de informatica a beneficiat de o prima de 20.000 de dolari din partea sefilor sai dupa ce acestia au aflat ca angajatul lor a cistigat "vinatoarea" organizata anul trecut pe strazile orasului Seattle, statul Washington. Jucatorii trebuie sa aiba o cultura extraordinara Potrivit unuia dintre jucatori, in concursul de anul trecut a fost lansata, la postul local de televiziune, o stire falsa despre starea vremii ce continea un indiciu conducind la un vinzator stradal. In marfa acestuia se ascundeau citeva oua golite de continut, in care era scris numarul de telefon al unui supermarket. Aici se afla ascuns urmatorul indiciu, in interiorul unui bloc de gheata. Pentru a descoperi si descifra indiciile, participantii trebuie sa aiba o cultura extraordinara, fiind necesar sa cunoasca fel de fel de lucruri de la folclorul evreiesc pina la codul Morse. Intr-o editie a jocului, organizatorii au inchiriat un zgirie-nori pentru a putea forma din luminile de la ferestrele a cinci etaje o harta. Jucatorii au fost nevoiti in alte editii sa interpreteze indiciile comunicate de un mim si sa descopere un numar de telefon ascuns sub o stinca de aproape o jumatate de tona. Jucatorii s-au trezit deseori in atentia politiei. In New York, o echipa a fost interogata dupa ce politia a descoperit intr-o camera de hotel o incarcatura falsa de "deseuri radioactive" si materiale explozibile. LIVIA CIMPOERU "Tatal nostru" pentru uzul betivilor "Berea noastra, care esti in butoaie" Doi preoti din Marea Britanie au stirnit un scandal de proportii publicind o carte ce contine doua parodii la cea mai importanta rugaciune a crestinilor, "Tatal nostru". Una dintre variante parodiaza rugaciunea din punctul de vedere al betivilor, iar cea de-a doua este scrisa din perspectiva femeilor obsedate de cumparaturi. Astfel, textul clasic "Tatal nostru, care esti in ceruri.." a devenit in viziunea celor doi preoti: "Berea noastra/ Care esti in butoaie/ Sfinteasca-se gilgiitul tau/ Vie betia ta/ Faca-se betia mea / Precum acasa asa si la local/ Si ne iarta noua berea ce o varsam/ Precum si noi iertam celor ce varsa impotriva noastra/ Si nu ne duce pe noi in ispita gustatului de vin/ Si ne izbaveste de racoritoarele slab alcoolizate/ Caci a mea este blonda si bruna si amaruia/ In vecii-vecilor, Barman". Versiunea dedicata femeilor face referiri la marci de prestigiu si la cartile de credit utilizate de doamne pentru a-si satisface pasiunea pentru cumparaturi. Finalul suna in genul: "Caci al tau este Naf-Naf, Cartier si Versace, De la Gaultier la Eternity, Amex", acest ultim termen denumind o carte de credit foarte utilizata in Occident. Ideea celor doi prelati a provocat un scandal imens, mai ales ca amindoi sint considerati niste predicatori excelenti, slujbele lor atragind o multime de enoriasi. JACQUELINE PRAGER Flash Extern Petrecerea ploii Aproximativ 500.000 de persoane din intreaga lume au participat simbata si duminica la cel mai mare festival european in aer liber, desfasurat la Budapesta, pe o insula de pe cursul Dunarii. La temperaturi caniculare, de peste 38 de grade Celsius, miile de spectatori au profitat de orice sursa de apa pentru a-si ostoi setea si a se racori. Daca unii au ajus sa-si puna paharele de bere in cap, altii au participat cu trup si suflet la inedita petrecere a ploii, in acordurile pieselor interpretate de formatiile pop-rock invitate la festival. Mii de tineri s-au bucurat de "ploicica" artificiala introdusa in program si s-au balacit cu multa placere in baltile pline de noroi formate pe jos.(L.C.) Avorturi la norma Autoritatile din provincia chineza Guangdong le-au ordonat responsabililor din regiunea Huaiji sa efectueze 20.000 de avorturi pina la sfirsitul anului, dupa ce s-a constatat ca politica "o familie, un copil" nu mai este respectata. Medicii vor umbla cu echipamente sofisticate in cele mai ascunse catune pentru a depista gravidele, avorturile urmind sa fie practicate pe loc. De asemenea, s-a stabilit ca medicii din regiunea respectiva sa sterilizeze orice femeie de indata ce da nastere primului copil. Spre deosebire de restul lumii unde avorturile nu se practica decit in primele luni ale sarcinii, medicii chinezi forteaza chiar gravidele in ultimul trimestru sa se supuna unor asemenea interventii. (J.P.) Romeo si Julieta in India Un barbat din India, puternic afectat de moartea sotiei sale, s-a sinucis aruncindu-se pe rugul funerar al consoartei decedate, relateaza Ananova. Gestul sau reprezinta primul caz din India in care un barbat se sinucide pe rugul sotiei sale. Conform unei vechi traditii hinduse, cunoscute sub denumirea de "sati", vaduvele sint cele care isi pun capat zilelor arzind de vii pe rugul barbatului lor. In virsta de 50 de ani, Sanatan Mohanty a suferit grave arsuri pe tot corpul si, desi a fost transportat de urgenta la spital, a murit. Ritualul "sati" a fost interzis in 1829, insa in anii "90 au mai fost semnalate citeva cazuri izolate de acest gen.(L.C.) Campion la prins guzgani Autoritatile capitalei Gabonului, Libreville, oras terorizat de cohorte de sobolani agresivi, au organizat un inedit concurs de prins rozatoare, care a atras numerosi participanti. Isaak Biteck a fost premiat cu echivalentul a 400 de dolari pentru performanta de a fi ucis 3.000 de sobolani din totalul de 12.613 exterminati in cadrul competitiei, care a durat doua saptamini, relateaza Reuters. Campania a fost lansata dupa ce primaria a anuntat ca nu poate face fata numarului impresionant de sobolani care au infestat orasul. (L.C.) Drogatul castrat avea chef de plimbat Un barbat complet dezbracat a fost descoperit in timp ce ratacea prin orasul italian Portonovo, tinindu-si in mina organele genitale care fusesera taiate cu cutitul, in circumstante inca neelucidate, relateaza presa locala. Barbatul singera puternic si se afla intr-o stare de profunda confuzie mintala repetind mereu "nu consum droguri". In virsta de 44 de ani, nefericitul a fost transportat la un spital, unde medicii l-au operat pentru a-i reatasa organele genitale. Politia a descoperit ulterior doua corturi parasite pe plaja orasului, in care pare sa fi stat individul si o alta persoana inca neidentificata. In corturi s-au gasit mai multe tipuri de droguri. (L.C.) Copil aruncat la ghena O femeie din Singapore este acuzata ca a incercat sa-si ucida fiica in virsta de 8 ani aruncind-o pe toboganul ghenei de la etajul cinci al blocului in care locuiau, relateaza Reuters. Fetita, care a supravietuit cazaturii, a fost descoperita de un gunoier, dupa citeva ore, in ghena de la parter, acoperita de resturi menajere si gindaci. Potrivit gunoierului, cind a scos-o pe brate din ghena, fetita era speriata si foarte tacuta, plina de zgirieturi si duhnind a gunoaie. Dupa cit se pare, femeia era deprimata deoarece concubinul ei, in acelasi timp tatal copiilor, tocmai o parasise. (L.C.) [17][pl.dll?rid=expresro] 