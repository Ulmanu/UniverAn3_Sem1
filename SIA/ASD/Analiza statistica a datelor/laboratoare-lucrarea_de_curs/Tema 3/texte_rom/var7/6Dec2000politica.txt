 [hint1.gif] [5]Ion Diaconescu a eliberat biroul de sef al PNTCD [hint1.gif] [6]PDSR nu va guverna alaturi de cei care au distrus tara [hint1.gif] [7]Petre Roman: "Eu m-am pierdut pentru ca m-am batut mai mult pentru partid" [hint1.gif] [8]Radu Vasile - mandatul inapoi [hint1.gif] [9]PNL discuta cu UFD numai despre fuziune prin absorbtie [hint1.gif] [10]Deputatii liberali isi cauta comisii [hint1.gif] [11]Declaratiile lui Anghel Stanciu il ingrijoreaza pe Isarescu [hint1.gif] [12]Romanii au votat impotriva coruptiei [hint1.gif] [13]Bref [hint1.gif] [14]Ion Iliescu, invitatul lui Octavian Andronic [hint1.gif] [15]"Patriotii" lui Vadim Ion Diaconescu a eliberat biroul de sef al PNTCD Ion Diaconescu si-a luat, luni, "efectele" din biroul sau de la sediul PNTCD. "Da, mi-am luat unele lucruri care imi trebuiau acasa: niste carti, niste hirtii, d-astea... Pai, de ce sa nu eliberez biroul, ce eu mai detin vreo dregatorie speciala la PNTCD? Acum in biroul ala se pregateste organizarea Congresului...", ne-a confirmat ieri Ion Diaconescu. Intrebat daca si-a luat si secretara, pe Nadia Oprescu, asa cum ne informasera surse taraniste, prima reactie a fostului presedinte PNTCD - si viitor presedinte de onoare a fost ca a sarit ca ars: "Duduie, dumneata vrei sa ma pui rau cu nevasta-mea?" "Doamne fereste! Verificam si noi informatiile, d-le Diaconescu", a fost replica ce i-a adus linistea. Mai relaxat, Ion Diaconescu ne-a povestit cum sta chestiunea cu secretara. "Pai, cum era s-o iau? Ce, e proprietatea mea? Eu am mostenit-o, ca sa zic asa, de la Corneliu Coposu. Dar ea mi-a zis ca gata, nu mai vrea, si ca-si da si ea demisia. Am fost azi p-acolo (ieri - n.r.) si n-am mai vazut-o, ii tinea Daria locul". Intrebat cind isi va lua si "efectele" de la Camera Deputatilor, din biroul de presedinte, Ion Diaconescu a tinut sa-l asigure pe succesorul sau la sefia acestui for ca va "curata" locul cu o zi inainte ca acesta sa-si intre in piine. CRISTINA SOFRONIE MIHAELA CONSTANTINESCU Adrian Nastase tine sa precizeze: PDSR nu va guverna alaturi de cei care au distrus tara Premierul desemnat de PDSR sa formeze viitorul guvern, Adrian Nastase, a tinut ieri sa precizeze clar ca PDSR va guverna singur, daca Ion Iliescu va cistiga alegerile prezidentiale. Nastase a aratat ca s-a creat in rindul electoratului sentimentul ca ar fi vorba despre o alianta de guvernare a PDSR cu PNL, PD si UDMR. Liderul PDSR a spus ca partidul sau nu doreste decit sprijin parlamentar, fiind vorba despre un guvern format exclusiv din oamenii PDSR, un guvern minoritar, monocolor. "Dorim sa evitam ambiguitatea unui mesaj care ar putea sa faca pe cineva sa spuna ca PDSR s-a inteles cu cei care au distrus tara patru ani de zile", a explicat Adrian Nastase suspendarea discutiilor cu PD si PNL. In privinta UDMR, Nastase a spus ca nu au existat nici un fel de discutii cu aceasta formatiune. El a precizat ca PDSR se axeaza acum pe campania electorala a lui Ion Iliescu si a aminit ca PDSR nu va prelua responsabilitatea formarii guvernului, daca C.V. Tudor cistiga alegerile. Daca liderul PRM va fi invingator, alternativa o reprezinta alegerile anticipate, a spus Nastase. Iar in acest caz vor urma "patru luni de blocaj absolut, in care nu se mai poate face nimic". "Noi nu dorim o colaborare cu PRM", a precizat liderul PDSR, referindu-se la un posibil sprijin parlamentar dat de PRM guvernului PDSR. "Guvernul ar putea incepe sa functioneze intre Craciun si Anul Nou" Formula viitorului guvern PDSR este definitivata. Premierul desemnat de PDSR, Adrian Nastase, a declarat ieri ca executivul este structurat, noile ministere avind alocate agentiile guvernamentale, care "nu vor mai fi legate de primul-ministru". "Guvernul ar putea incepe sa functioneze intre Craciun si Anul Nou", a aratat liderul PDSR. Nastase a spus ca va exista un minister al muncii si solidaritatii sociale, unul al integrarii, unul al lucrarilor publice, transporturi si locuinta, unul al agriculturii si padurilor si unul al informatiei publice. Purtator de cuvint si ministru al informatiei va fi Vasile Dincu, ministrul integrarii va fi Hildegard Puwak, iar ministru delegat pentru negocierile cu UE, Vasile Puscas. "Ciobanu Dordea va ramine, daca va dori, adjunct al negociatorului sau in echipa de negociatori", a precizat Nastase. PUR a obtinut un departament al IMM, care va fi condus de un ministru delegat, iar PSDR a oferit oameni, nedorind posturi ministeriabile, a mai aratat liderul PDSR. "Incercam sa pregatim de pe acum proiectele de hotariri de guvern pentru restructurare, lucram la proiectul legii bugetului si la un numar de texte legislative ce vor trebui adoptate urgent", a declarat Adrian Nastase. LUCIAN PURCAREANU Petre Roman: "Eu m-am pierdut pentru ca m-am batut mai mult pentru partid" In Partidul Democrat vor fi demarate alegeri interne incepind cu a doua jumatate a lunii ianuarie, dupa Consiliul de Coordonare National, convocat ieri in sedinta Colegiului Director. Asadar, va incepe un proces de organizare a alegerilor conducerilor PD din teritoriu, "alegeri complete, care merg pina la conducerea de virf a partidului", dupa cum a declarat ieri Petre Roman. Nu inseamna insa ca, luna viitoare, liderul PD isi pune la dispozitie mandatul de conducere dobindit in februarie pentru urmatorii patru ani. Daca se va ajunge la concluzia ca Petre Roman trebuie sa fie pus in discutie, atunci se va organiza o Conventie Nationala care va vota eventualii candidati, printre care se va numara, cu siguranta, si actualul presedinte. "Nu se pune problema sa nu candidez", a spus Petre Roman, adaugind ca nu se da la o parte de la a-si asuma raspunderea. "Sint presedintele partidului, il conduc, nu exista contestari. Nu pun la dispozitie functia. Speculatiile aparute in presa au fost gresite toate", a afirmat Petre Roman cu un ton ferm in conferinta de presa de ieri, ulterioara sedintei Colegiului Director al PD. Pe linga aceasta decizie, de organizare a alegerilor interne, in sedinta Colegiului Director de ieri s-au facut suficiente critici, cele mai multe vizindu-l pe vicepresedintele Radu Berceanu, dupa cum sustin surse participante la intrunire. Radu Berceanu a condus campania electorala a PD si a lui Petre Roman. "Intrarea tirzie in campanie, cind PD incepuse o panta descendenta, mesajul disperat si mobilizarea in teritoriu cu totul insuficienta" despre care a amintit si public Petre Roman, ieri in conferinta, au fost toate aruncate in spinarea lui Radu Berceanu in timpul sedintei tinute cu usile inchise. Liderul PD a amintit in mai multe rinduri ca isi asuma raspunderea rezultatelor slabe in alegeri, "alaturi de colegii sai", dar a tinut sa precizeze ca s-a sacrificat pentru partid. "Am mai multe evaluari ale mai multor sociologi: eu m-am pierdut pentru ca m-am batut mai mult pentru partid decit pentru cursa prezidentiala si acest lucru a ajutat foarte mult; in ultimele doua saptamini, partidul sarind de la cinci procente la sapte", a comentat Roman rezultatul personal in alegeri, discrepant fata de cel al PD. NARCISA IORGA Radu Vasile - mandatul inapoi Fostul premier taranist Radu Vasile, aterizat pe furis la PD si simultan in parlament, pregateste o lovitura de gratie: parasirea corabiei lui Traian Basescu si revenirea, cu anumite conditii, la PNTCD. Vicepresedintele PD Traian Basescu este cel care l-a ajutat la nevoie, pe fostul sau prim-ministru oferind lui Radu Vasile, lui Sorin Lepsa si lui Paul Alecu locuri eligibile in Arges, Tulcea si, respectiv, Calarasi. La ultima redistribuire a mandatelor de parlamentari, Paul Alecu a pierdut postul de senator in favoarea lui Aurel Pana, democrat cu vechime. Surse din PD ne-au declarat ca mutarea s-a facut in urma "deconspirarii" intentiilor lui Radu Vasile & co. Ba, mai mult, acestora li se mai pegateste ceva: nerecunoasterea de catre organizatiile PD pe ale caror liste au candidat. Astfel, Radu Vasile si Sorin Lepsa nu ar putea fi validati de parlament si, deci, n-ar putea deveni parlamentari. Deocamdata, nu s-a luat o decizie ferma in conducerea PD, dar ea poate fi oricind adoptata. Sursele citate mai sus afirma ca Radu Vasile ar fi inceput discutii cu unele persoane influente din PNTCD pentru a da o reprezentare parlamentara taranistilor, in schimbul acesteia asigurindu-i-se revenirea in PNTCD, in functia de presedinte. NARCISA IORGA PNL discuta cu UFD numai despre fuziune prin absorbtie Prim-vicepresedintele PNL, Valeriu Stoica, spune ca partidul sau nu pastreaza resentimente UFD: "Am uitat trecutul". Cu toate acestea, in declaratia pe care ne-a acordat-o ieri, Valeriu Stoica a dat de inteles ca orgoliile celor din UFD vor fi puse la incercare din plin daca acestia vor dori sa reinceapa discutiile politice cu PNL: liderii UFD trebuie sa dea dovada de onestitate si sa recunoasca faptul ca au esuat, ca nu sint "buricul pamintului". Fruntasul liberal afirma ca "singura varianta de apropiere" este ca UFD sa fuzioneze prin aborbtie cu PNL. Varianta care, in urma unor demersuri UFD, ar urma la PNL traseul obisnuit: discutarea in BPC si, daca intruneste sufragiile, dezbaterea si validarea de catre Congresul din februarie 2001. Pina atunci, spune Stoica, membrii UFD pot veni la PNL ca simpli membri. Reamintim ca, luni, Varujan Vosganian nu excludea posibilitatea unor discutii care sa aiba ca finalitate o colaborare politica PNL-UFD. CRISTINA SOFRONIE Deputatii liberali isi cauta comisii Surse din cadrul PNL sustin ca, in cadrul intrunirii de simbata dintre conducerea partidului si parlamentarii nou alesi, deputatul Dan Radu Rusanu a propus ca PNL sa negocieze numirea lui Theodor Stolojan in functia de presedinte al Comisiei de buget-finante a Camerei Deputatilor. Stolojan ar fi declinat aceasta oferta, lasind sa se inteleaga faptul ca se va retrage din parlament, locul sau urmind a fi luat de Napoleon Pop. Potrivit acelorasi surse, s-ar fi discutat si posibilitatea negocierii cu PDSR a obtinerii, pentru Valeriu Stoica, a functiei de presedinte al Comisiei juridice a Camerei Deputatilor sau a unui post in Biroul Permanent al acestei camere, cel mai probabil de vicepresedinte. Tot un post de vicepresedinte, dar al Senatului, sau unul in Biroul Permanent al Senatului, ar urma sa fie negociat si pentru senatorul Paul Pacuraru. Surse liberale ne-au dezvaluit si "doleantele" unor alti parlamentari in ceea ce priveste "obiectul muncii" din Camera Deputatilor. Astfel, doresc sa faca parte din Comisia de buget-finante: Eugen Nicolaescu, Nini Sapunaru, Napoleon Pop, Dan Radu Rusanu, in cazul in care nu va mai ramine la Eximbank; din Comisia de aparare: Cornel Boiangiu, Radu Stroe; din Comisia pentru administratie publica: Viorel Coifan, Dorin Popescu, Victor Paul Dobre; din Comisia economica: Cornel Popa, Calin Popescu-Tariceanu; din Comisia de politica externa: Puiu Hasotti, posibil Ioan Mogos; din Comisia de industrie si servicii: Dinu Patriciu, Anton Nicolae. MADALINA SISU Declaratiile lui Anghel Stanciu il ingrijoreaza pe Isarescu Primul-ministru Mugur Isarescu spera ca institutiile statului sa inceapa ancheta in cazul declaratiilor vicepresedintelui PRM, Anghel Stanciu, fata de reprezentantul Agentiei France Presse la Iasi, Stefan Susai. Isarescu i-a raspuns ieri, printr-o scrisoare, secretarului general al organizatiei "Reporters sans Frontieres": "Nu pot ramine indiferent cind aflu ca, in Romania anului 2000, un lider politic ameninta ziaristii, ca in cele mai negre perioade ale istoriei". Reamintim ca Stefan Susai a fost amenintat in urma publicarii unor declaratii ale lui Anghel Stanciu. Potrivit celor date publicitatii, Stanciu a afirmat ca jurnalistii vor avea "locuri de munca" in "lagare de munca fortata" si a spus ca acestia sint "vinduti Occidentului". In urma celor publicate, Susai a primit mai multe telefoane de amenintare de la reprezentanti locali ai PRM care ii cereau o dezmintire si o serie de telefoane anonime in care era amenintat atit el, cit si prietena si fetita lui. Anghel Stanciu a negat ca s-ar fi pronuntat in favoarea "lagarelor de munca fortata" pentru ziaristi. CRISTINA SOFRONIE Metromedia Transilvania - radiografia unui scrutin Romanii au votat impotriva coruptiei Prioritatile romanilor s-au schimbat. Integrarea nu mai este cap de afis, romanii considerind mult mai importante acum pedepsirea coruptilor si efectuarea reformei. Acestea sint concluziile unui sondaj Metromedia Transilvania, efectuat pe 26 noiembrie, in ziua primului tur de scrutin. Marja de eroare este de 2 la suta. Sondajul constata, fata de campania electorala pentru alegerile locale, un nivel mai scazut al implicarii in activitati de campanie. Poate si pentru ca mitingurile, intilnirile ori materialele electorale au efect redus. Pe primul loc - pedepsirea coruptilor 42 la suta din votanti considera ca primul lucru pe care ar trebui sa-l faca viitoarea guvernare este sa-i pedepseasca pe toti vinovatii de coruptie. Pe locul doi se afla reforma, doar 35 la suta considerind ca aceasta este prioritatea prioritatilor, iar 15 la suta inca mai vad integrarea ca fiind primul lucru pe care trebuie sa-l faca viitorii guvernanti. Votantii PRM inregistreaza cel mai mare procent la capitolul "pedepsirea coruptilor" si cel mai mic in ceea ce priveste integrarea - 56 la suta pentru pedepsirea coruptilor, 28 la suta pentru reforma si 11 la suta pentru integrare. Pentru votantii PDSR, 44 la suta din acestia considera importanta pedepsirea coruptilor, 36 la suta se pronunta pentru reforma si 14 la suta pentru integrare. Votantii PD, PNL si CDR considera mult mai importanta reforma. In schimb, pentru votantii UDMR cel mai important lucru este integrarea in UE si NATO. Populatia de origine maghiara - cea mai dispusa la sacrificii Romanii mai sint dispusi sa faca sacrificii pentru reforma, dar putini sint cei care accepta sa mai rabde mai mult de un an. Conform sondajului, 45 la suta au o disponibilitate mare, 22 la suta foarte mare, 21 la suta mica, iar 8 la suta foarte mica. De asemenea, 37 la suta din cei intervievati sint dispusi la un an de sacrificii, 24 la suta la mai multi ani, dar 13 la suta nu vor sa mai recurga la sacrificii. In functie de partide, votantii UDMR sint cei mai dispusi la sacrificii (78 la suta), urmeaza cei ai PNL - 73 la suta, PDSR - 71 la suta, PRM - 66 la suta si PD - 65 la suta. Poporul vrea locuri de munca Principalele asteptari fata de guvern sint de natura economica si justitiara. Declarativ, oamenii accepta sacrificii pentru reforma, dar viitorul guvern este "obligat" sa reduca somajul si inflatia. Astfel, 67 la suta considera ca este obligatoriu ca viitorul guvern sa creeze locuri de munca, 64 la suta considera obligatorie reducerea somajului, 62 la suta stoparea inflatiei, 56 la suta pedepsirea coruptilor, 37 la suta integrarea in UE, 32 la suta privatizarea si 31 la suta integrarea in NATO. Sperante mari pe termen scurt Cel mai optimist electorat este cel al PDSR, PRM si PD. Astfel, 76 la suta din votantii PDSR cred ca rezultatele pozitive ale guvernarii se vor vedea intr-un an. 70 la suta din votantii PRM si PD spera la rezultate pozitive in aceeasi perioada de un an, in timp ce doar 56 la suta din cei ai PNL si 50 la suta din cei ai PD cred ca rezultatele se vor vedea intr-un an. Pe Vadim l-au votat cei cu studii medii, iar pe Iliescu cei cu studii elementare Candidatul PDSR, Ion Iliescu, a fost votat mai mult de cei peste 55 de ani (46 la suta), in timp ce contracandidatul sau, peremistul C.V.Tudor, a fost votat mai mult de cei intre 18 si 34 de ani (33 la suta). Cei mai multi dintre votantii lui Ion Iliescu au studii elementare (53 la suta), in timp ce majoritatea votantilor lui Vadim au studii medii (32 la suta). TEODORA GEORGESCU Bref ANCD Reghin a trecut la liberali Celor 1.200 de liberali din Reghin li s-au adaugat, de curind, inca 100, respectiv toata organizatia ANCD din localitate. In judetul Mures, cele mai puternice organizatii PNL, pe umerii carora a cazut toata greutatea campaniei electorale, sint cele din Reghin si Sighisoara. Ei au si reusit, pentru prima data, sa obtina pentru Eugen Nicolaescu un loc de deputat in parlament. Aproape toti liberalii din Reghin sint privatizati, ei sustinind in mare parte standardul ridicat al economiei din oras. De altfel, cei trei consilieri locali liberali isi doneaza salariile pentru scolile si gradinitele din oras. Pina acum, cu ajutorul lor, la Scoala Generala nr. 2, s-au cumparat copiatoare, calculatoare, s-au renovat salile de clasa si instalatiile sanitare. Atit liberalii reghineni, cit si cei din Sighisoara sint nemultumiti de faptul ca sint marginalizati de conducerea judeteana, desi detin cea mai mare pondere in partid. ( C.M. ) Revolutionarii, impotriva lui Vadim Uniunea Nationala a Organizatiilor de Luptatori din Decembrie '89 (UNOLD '89) si Consiliul de Onoare al Revolutiei din Decembrie '89 s-au pronuntat ieri impotriva pericolului revenirii la "dictatura si extremism" in cazul in care Corneliu Vadim Tudor va deveni presedintele Romaniei. Presedintele UNOLD '89, Iordan Radulescu, a declarat, citat de Mediafax: "In decembrie '89 am plecat la infruntarea organelor de represiune, nu numai contra lui Ceausescu, ci si a sistemului, a dictaturii care izolase Romania si pe romani de Occident. Cu sau fara voia sa, PRM si candidatul sau ne reintorc la un sistem pe care noi l-am demolat". El a apreciat ca intre programele lui Ion Iliescu si Vadim Tudor exista o deosebire fundamentala: actul justitiar trebuie facut prin respectarea legilor statului de drept si de catre cei indreptatiti sa aplice legile, "nu cu glontul sau bita". UNOLD '89 si CORD '89 vor organiza joi, 7 decembrie, un mars in amintirea eroilor revolutiei din decembrie pentru respectarea idealurilor acesteia, reconciliere nationala si prevenirea intoarcerii la dictatura, extremism si izolare. ( M.S. ) Paul Ghitiu renunta la functia din UFD Secretarul general al UFD, Paul Ghitiu, i-a transmis o scrisoare presedintelui Uniunii, Varujan Vosganian, prin care ii comunica "decizia irevocabila" de a demisiona din functia pe care o detine in partid. Acest gest survine, spune Ghitiu, ca urmare a refuzului Biroului Permanent de a convoca Consiliul National al UFD si "a refuzului personal al majoritatii membrilor Biroului Permanent de a-si asuma esecul politic al UFD". Ghitiu sustine ca lucrarile Consiliului National ar fi trebuit sa fie "prilejul asumarii nereusitei prin demisia intregii conduceri", urmata de convocarea Congresului pentru adoptarea unui nou proiect - politic si managerial. Calea aleasa de conducerea UFD este catalogata de Ghitiu ca nefiind conforma cu principiile dreptei si cu Codul omului politic - document al UFD - "care se sprijina si pe sentimentul onoarei". In concluzie, Ghitiu a decis sa-si asume singur responsabilitatea pierderii alegerilor prin demisia sa din functia de secretar general. ( M.C. ) Campania pe sticla Ion Iliescu, invitatul lui Octavian Andronic Postul Tele 7abc va gazdui astazi, timp de doua ore, incepind cu ora 20.00, o emisiune electorala moderata de Octavian Andronic. Invitatul emisiunii este candidatul PDSR, Ion Iliescu. Alaturi de liderul social-democratilor vor fi prezenti Adrian Nastase, Ioan Mircea Pascu si Hildegard Puwak. Intrebari pentru reprezentantii PDSR pot fi adresate la telefonul 659.21.81, intre orele 10.00 - 18.00, si in direct, asta seara, la 659.51.30. ( M.C. ) Scrisorile unui fascist fanatic din SUA - publicate in "Romania Mare" "Patriotii" lui Vadim Corespondentul presedintelui PRM din America este Constantin Burlacu, un "ospatar paranoic" ai carui idoli sint Hitler, Mussolini, Abu Nidal, Ben Laden si Saddam Hussein In revistele sale "Politica" si "Romania Mare", Corneliu Vadim Tudor publica periodic scrisori primite din SUA, Canada, Australia, Brazilia si alte tari, sustinind ca sint de la mari patrioti care fraternizeaza cu partidul sau. Scrisorile abordeaza subiectele preferate ale "tribunului": "Ungurii", "tiganii", "homosexualii", "guvernul mondial iudeo-masonic", "noul paginism" (religia viitorului - "new age") etc. O parte dintre aceste scrisori din strainatate sint publicate in cadrul rubricii permanente: "Ne scriu legionarii romani din SUA". Multe dintre "scrisorile legionarilor din America", adresate lui Vadim si PRM, sint semnate de un anume Constantin Burlacu. Acesta se afla in atentia serviciilor secrete din mai multe tari din Europa, printre care si Romania, fiind catalogat drept "legionar extremist fanatic" si considerat "persona non grata". "Nu s-a putut realiza in viata primara, fiind marcat de tulburari psihice" Potrivit unei note a serviciilor secrete, Constantin Burlacu, presedintele gruparii neofasciste "Liga Apararii Nationale" si director al publicatiei "Noua Dreapta" din New York, s-a nascut in 1949, in judetul Botosani, intr-o familie ai carei membri au fost, in anii celui de-al doilea razboi mondial, membri activi ai "miscarii legionare". In aceeasi nota exista si o caracterizare a lui Burlacu din care spicuim: "O pregatire submediocra: absolvent de opt clase primare si al unui curs de ospatari", "nu s-a putut realiza in viata primara, fiind marcat de tulburari psihice cu impact asupra comportamentului sau", sufera de "un sindrom de ratare", "manifesta tendinte psihotice reactive de tip paranoic (se considera permanent persecutat, inclusiv de autoritatile tarii de adoptie)", este "acompaniat de un delir al grandorii care il face sa se considere continuator direct al «Capitanului» Corneliu Zelea Codreanu". In 1968, Burlacu a solicitat emigrarea in SUA, impreuna cu intreaga familie, dar abia in 1980 i-a fost aprobata cererea. In 1981, aflat in SUA, Burlacu a cerut autoritatilor de la Bucuresti aprobarea pentru renuntarea la cetatenia romana. In SUA, el s-a stabilit la New York. In 1982, profitind de relatiile de familie pe care le avea in mediile de extrema dreapta din America inca din perioada cind se afla in tara, a infiintat asociatia "Miscarea National-Crestina Libertatea". In martie 1985 a decis sa transforme miscarea in "Liga Apararii Nationale", organizatie fascista care a preluat titulatura unei formatiuni politice antisemite si antimasonice din Romania anilor '20, respectiv "Liga Apararii National-Crestine " (LANC). Burlacu spune ca a intrat in relatii cu o serie de organizatii antisemite, xenofobe, nationaliste de orientare neofascista din Austria, Franta, Polonia, Africa de Sud, Argentina, Peru, Chile, Germania etc., de la care primeste subventii si sprijin logistic. Din cauza orientarii sale neofasciste si antisemite si a legaturilor cu organizatii ilegale extremiste, suspectate de activitati teroriste, Burlacu a fost declarat "indezirabil" de autoritatile din Germania. "Romani adevarati" in viziunea lui Burlacu: C.V. Tudor si Ilie Neacsu In revista sa "Noua Dreapta", editata in SUA, Burlacu publica frecvent articole apologetice la adresa unor lideri ai "luptei contra iudeo-masoneriei mondiale" precum Hitler, Mussolini, Hess. De asemenea, ii admira si pe teroristii celebri Abu Nidal, Ben Laden sau pe unii lideri arabi, precum Saddam Hussein. Dintre romanii "adevarati", Burlacu ii apreciaza pe C.V Tudor, Ilie Neacsu, I.C. Dragan, Gelu Bucur, Ion Rotundu. Cu prilejul reuniunilor ligii pe care o conduce, Constantin Burlacu poarta la mina "brasarda cu zvastika". Ori de cite ori are ocazia, el se afiseaza sau pozeaza cu pistolul in mina. Pentru ca nu este recunoscut de legionarii autentici din SUA, care-l considera "legionar fabricat de fosta Securitate", Burlacu spune ca "este in conectie cu un serviciu special de informatii si contrainformatii, dar nu al Securitatii comuniste". Burlacu il indeamna pe "tribun" sa apere valorile nationale cu arma-n mina Incepind din 1993, Burlacu a venit de mai multe ori in vizita in Romania, incercind sa racoleze adepti, carora le-a oferit bani, precizind ca este dispus "sa finanteze generos actiuni teroriste cum ar fi incendierea de sinagogi, molestarea unor minoritari maghiari si evrei, distrugerea cimitirelor evreiesti". Potrivit rapoartelor serviciilor secrete, el a reusit sa recruteze tineri adepti din judetele Botosani, Vilcea, Arad, Timis, precum si din Bucuresti. Imediat dupa alegerile din '96, Burlacu a relansat campania de amenintari cu atentate teroriste impotriva personalitatilor publice din Romania. De asemenea, a redactat si trimis numeroase scrisori de amenintare cu atentate teroriste la adresa mai multor personalitati din SUA (reprezentanti ai etnicilor maghiari si evrei, ambasadori si congresmeni americani). Activitatea paramilitara a lui Constantin Burlacu a sporit dupa 1996, cind in SUA a sosit din Romania varul acestuia, Vasile Burlacu, fost militar de cariera (subofiter). Vasile si Constantin Burlacu organizeaza in America sedinte si stagii de formare a membrilor unor organizatii, in pregatirea "luptei impotriva iudeo-masoneriei neocomuniste". Serviciile secrete au avertizat in mai multe rinduri forurile competente ca "Burlacu trimite periodic scrisori deschise lui C.V. Tudor, pe care acesta le publica selectiv in «Romania Mare»". Burlacu scria intr-una dintre scrisorile publicate in "Romania Mare" din 31 ianuarie 1997: "Bravo, domnule Vadim, asa va vreau, un luptator activ pentru interesele nationale ( ...) Corneliu Zelea Codreanu si Garda de Fier au lasat multe vorbe intelepte de retinut si ma bucur ca ati inceput sa intelegeti ca valorile nationale nu se pot apara decit cu arma in mina. Si numai dusmanii tarii si agentii lor vor putea spune ca sinteti un pistolar". Nu se stie daca Vadim s-a inspirat din "indemnul" lui Burlacu atunci cind a afirmat ca tara trebuie condusa "cu mitraliera". ALEXANDRU NICOLA 