 Satenii din Lucieni-Dimbovita vorbesc despre vila ofiterului Neagoe, de la cercetari penale, ca despre Bordelul la "colonelu'" Evenimentul zilei continua campania de a prezenta opiniei publice vilele impunatoare detinute de politisti. In cautarile noastre, am avut surpriza sa dam peste un caz mai putin obisnuit: vila lt. col. Aurel Neagoe, angajat al Serviciului de Cercetari penale din IPJ Dimbovita, situata la kilometrul 8 al soselei nationale Tirgoviste-Gaesti, la intrarea in satul Olteni, comuna Lucieni, pe malul unui lac de acumulare. Prima surpriza: vila este de fapt un han, denumit Hanul Haiducilor, initial, casa de vacanta ofiterului. A doua surpriza: hanul este de fapt un bordel mascat. Asa vorbesc despre imobil, atit mai-marii politiei de la Bucuresti cit si satenii de la locul cu pricina. Nici ofiterul, nici parintii acestuia nu au avut vreo palma de teren in comuna sau in imprejurimi. Asta nu l-a impiedicat, in 1993, pe Gheorghe Dobre, pe atunci primarul comunei Lucieni, in prezent viceprimar, sa-i atribuie lt.col. Neagoe o suprafata de teren pentru construirea unei case de vacanta. Aurel Neagoe si-a ridicat imobilul fara sa faca demersuri pentru obtinerea unei autorizatii de constructii. Nu l-a deranjat nimeni. S-a extins chiar peste suprafata atribuita cu inca 2-3 metri, spre lac. Mai mult, lt.col.Neagoe a ingradit lacul cu un gard metalic. Localnicii spun ca ofiterul le-a interzis sa-si ia apa pentru animale sau pentru culturi si nu inteleg cu ce drept face acest lucru. De-a lungul timpului, casa de vacanta a ofiterului Neagoe a fost orice, numai casa de vacanta nu: discoteca, gradina-restaurant, han. In urma cu doi ani, lt.-col. Neagoe a cedat casa cu acte in regula fiicei sale. Denumirea de han este improprie, fiindca angajatii ne-au spus ca n-am putea petrece o noapte acolo. Asta desi in spatele restaurantului, cu fata spre lac, se afla destule camere. Potrivit unor surse bine informate din Ministerul de Interne, oamenii cu dare de mina pot merge sa se odihneasca in aceste camere. Exista, permanent, pentru companie, zece "fetite", cu virste cuprinse intre 13 si 24 de ani. Conducerea IPJ Dimbovita, dar si conducerea IGP, cunosc situatia. Se vede treaba ca este greu de luat masuri. Mai ales ca ar exista si motive. La un moment dat, una dintre prostituatele de la han a intrat in conflict cu un localnic din Lucieni. Tiganii-proxeneti au trecut la represalii, taind cu sabia mai multe persoane din comuna. Desi faptele au fost reclamate la Tirgoviste, masurile au intirziat. Aceste informatii ne-au fost confirmate si de surse din IGP si din Diviziunea de Protectie a Serviciului de Informatii al MI (UM 0962). Contactat telefonic, lt.col. Aurel Neagoe are alta versiune. El recunoaste ca afacerea de la han este a fiicei sale, care locuieste efectiv, impreuna cu familia, in camerele cu vedere spre lac. Satenii n-au confirmat aceasta varianta. Ei spun ca fiica politistului, sotul acesteia si copiii, vin de doua-trei ori pe saptamina, daca este cazul, zilnic, dar nu locuiesc la Hanul Haiducilor. Lt.col. Neagoe mai sustine ca ne-ar fi recunoscator daca am scrie despre prostituatele care s-au aciuat la han si in imprejurimi, care-l terorizeaza si de care nu poate scapa. "Le-am alungat in repetate rinduri, cu ciomege chiar, n-a fost chip sa scapam de ele si de pesti. Ziua stau cam la 200 metri de han, dar seara vin pe terasa, impreuna cu pestii. Chiar daca au fost retinute de politie, a doua zi au venit din nou", ni s-a plins ofiterul. Aurel Neagoe sustine ca a fost verificat in numeroase rinduri, de-a lungul anilor, si ca nu s-a stabilit ca s-ar face vinovat de ceva. Este greu de crezut ca prostituatele care-si fac veacul la Hanul Haiducilor ar intra, inconstiente, in gura lupului, adica a unui politist de la Cercetari Penale, riscind sa fie arestate in orice clipa. Si mai greu de crezut este ca lt.col. Aurel Neagoe si colegii lui din IPJ Dimbovita n-au gasit, ani de-a rindul, ac de cojocul fetelor si proxenetilor lor. NICOLETA SAVIN ONDINE GHERGUT Ploiestiul, la un pas de o noua catastrofa O conducta de gaz petrolier lichefiat apartinind Petrotel LukOil s-a spart ieri dimineata Circulatia trenurilor si a autovehiculelor in dreptul pasajului CFR de la Breaza a fost oprita ieri, timp de citeva ore, din cauza unei sparturi la o conducta de gaz petrolier lichefiat. In jurul orei 9.40, dispeceratul Inspectoratului pentru Protectia Mediului Ploiesti a fost anuntat ca in zona pasajului de la centura de vest a orasului s-a fisurat o conducta de transport GPL (gaz petrolier lichefiat) care apartine Petrotel Lukoil si ajunge la Shell Gaz Negoiesti. Inspectorul-sef al IPM Ploiesti, Adrian Baceanu, a declarat pentru "Evenimentul zilei" ca riscul declansarii unei explozii de proportii a determinat intreruperea traficului feroviar in zona Rafinariei Petrobrazi, acolo unde gazele petroliere lichefiate ieseau cu mare presiune din conducta sparta din cauze necunoscute. "Orice scinteie produsa de frinele trenurilor pe sinele de cale ferata ar putea sa declanseze o adevarata catastrofa", a declarat Adrian Baceanu. Drept urmare, toate trenurile, de persoane sau de marfa, care circulau in mod regulat prin zona rafinariei Petrobrazi au fost deviate pe un alt traseu, pina la remedierea situatiei. Col. Ioan Chitu, seful Politiei TF Prahova, afirma, ieri, ca firele 1 si 2 ale caii ferate care trec prin statia CFR Brazi au fost inchise, toate trenurile care veneau dinspre Bucuresti spre Ploiesti fiind deviate prin statia Ghighiu, apoi prin statia CFR Ploiesti Sud, de aici urmind sa plece spre Ardeal sau spre Moldova, in functie de destinatie. La ora inchiderii editiei, presiunea in conducta de gaz lichefiat era redusa, dar riscul producerii unei deflagratii exista inca. Este pentru a doua oara in ultimele doua luni cind la rafinaria Lukoil au explodat doua rezervoare cu benzina, cind Ploiestiul se afla la un pas de a fi ras de pe suprafata pamintului. VIOLETA STOICA Corneliu Racoare, prins fara ajutorul Fortei de Interventie Rapida Sase subofiteri din cadrul Fortei de Interventie Rapida (FIR) si doi ofiteri de la Serviciul de Investigatii al IPJ Brasov sint cercetati in cazul italianului batut din greseala de politisti. Conducerea IPJ Brasov a comunicat deja ca vinovat de cele intimplate este capitanul Cristian Balacescu, de la Serviciul Investigatii. Massimo Lucarini a depus, miercuri seara, o plingere penala la Parchetul Militar Brasov impotriva FIR, pe care ii acuza de lovire si comportare abuziva. Au mai depus plingeri penale impotriva FIR Brasov prietena italianului, Daniela Dugala, care spune ca a fost bruscata de cagulisti, si Livia Bunica, angajata Agentiei Imobiliare "Eminent", agresata si ea. Prim-procurorul Parchetului Militar Brasov, colonelul Titi Stoienica, declara ca nu poate face nici o declaratie pina la finalizarea cercetarilor. In schimb, politistii brasoveni din cadrul Serviciului au reusit sa-l captureze pe Corneliu Racoare, infractorul confundat cu cetateanul italian Massimo Lucarini. FIR nu a mai fost chemata sa participe la prinderea acestuia. Politistii vinovati, in fata Consiliului de Judecata Procurorii Parchetului Militar Brasov au inceput ieri dimineata o ancheta in cazul italianului Massimo Lucarini, batut, marti seara, de Fortele de Interventie Rapida ale Politiei Brasov (FIR) pentru ca a fost confundat cu infractorul local, Corneliu Racoare. Conducerea IPJ Brasov a emis ieri la prinz un comunicat din care reiese ca "raspunzator de acest incident se face vinovat capitanul Cristian Balacescu, de la Serviciul Investigatii al IPJ Brasov". Cercetarile ulterioare ale Parchetului Militar Brasov vor stabili vinovatia fiecarui participant la incident, iar "Consiliul de Judecata al IPJ va aplica sanctiunile administrative corespunzatoare", se mai arata in comunicat. Consiliul de Judecata al IPJ Brasov se va intruni saptamina viitoare pentru a analiza modul in care au actionat membrii echipei de interventie rapida. Acest consiliu este asemanator unei instante de judecata, in cadrul careia acuzatii isi pot lua aparatori. Diferenta este ca membrii consiliului de judecata nu pot sa-i condamne penal pe acuzati, ci doar sa ii sanctioneze pe linie administrativa. Cea mai grea pedeapsa este demiterea politistilor judecati sau trecerea lor in rezerva. Racoare a ajuns la "racoare" Dupa intreg scandalul izbucnit in jurul acestui caz, politistii brasoveni au reusit miercuri seara sa-l captureze si pe Racoare, infractorul pe care il vizau atunci cind l-au batut pe italian. Acesta fusese dat in urmarire generala in urma cu o luna si jumatate, pentru o presupusa apartenenta la o grupare periculoasa de hoti de autoturisme de lux. Dovedit ca facind parte din anturajul lui Iliescu, seful retelei, Racoare a fost dus atunci la sediul politiei pentru un interogatoriu, dar a reusit sa evadeze. Era la jumatatea lunii mai. Miercuri seara, Racoare se plimba prin comuna Maierus cu un VW Golf 3, inmatriculat cu un numar care s-a dovedit ulterior fals. Politistii l-au urmarit 5 km, spre comuna Arini, judetul Covasna. Intr-o curba, Racoare nu a mai putut controla masina pe care o conducea si a derapat, oprindu-se intr-un sant. Speriat ca va fi prins, a abandonat masina in cimp si a rupt-o la fuga. Politistii l-au mai urmarit pe o distanta de 500 de metri, intr-o zona mlastinoasa. Un ofiter a tras trei focuri de avertisment in plan vertical. Fugarul a fost prins la scurt timp, impotmolit in mlastina, si a fost adus in arestul IPJ Brasov de politistii de la Judiciar. Masina pe care o conducea Racoare este furata. Politistii au descoperit ca are etichetele cu seriile de identificare razuite, incuietoarele de la portiere lipsesc, iar contactul era fortat. Corneliu Lucian Racoare a fost ieri audiat ore intregi de procurorii Parchetului de pe linga Tribunalul Brasov. CAMELIA CSIKI Surpriza de proportii la Iasi Ginecologul Bordea, eliberat din arest Parchetul iesean nu a putut emite pe numele medicului Ioan Bordea, retinut in seara de 4 iulie, mandat de arestare. Ginecologul iesean a fost eliberat dupa numai citeva ore petrecute in arestul IPJ Iasi, din lipsa de probe. Doctorul a refuzat sa admita ca practica avorturi ilegale. In urma verificarilor efectuate miercuri in cabinetul si locuinta medicului iesean, in care s-a patruns in forta, politistii au ridicat mai multe registre si medicamente anestezice. Autoritatile continua ancheta pentru a demasca activitatea fostului medic ginecolog. Reamintim ca miercuri dupa-amiaza, Ioan Bordea a fost retinut de politie, fiind acuzat de practicarea ilegala a meseriei dupa ce se pensionase. Medicul isi amenajase in garajul locuintei un cabinet ginecologic unde facea chiuretaje. Ioan Bordea este acuzat de vatamare corporala grava si practicarea fara drept a profesiei. CATALIN DUMITRESCU Si falsii politisti bat Falticeneanul Nicolae Chisca (39 de ani) a ajuns in spitalul din Vatra Dornei cu traumatism cranio-cerebral acut inchis, dupa ce-a fost aruncat intr-o ripa de trei indivizi, dintre care unul sustinea ca este ofiter de politie. Barbatul se afla duminica noaptea la Hanul Crina, din comuna Dorna Candrenilor, cind a fost acostat de trei necunoscuti, care l-au urcat intr-un autoturism sub pretextul ca il conduc la politie pentru o verificare. Masina a oprit in fata sediului de politie din comuna Dorna Candrenilor, unde cei trei l-au deposedat pe Nicolae Chisca de actele personale, aruncindu-l apoi in ripa numita Piriul Tatarilor. In urma masurilor intreprinse de politisti, cei trei agresori au fost identificati ca fiind Ionel Ovidiu Pentelescu (21 de ani), Nicolae Pirdau (30 de ani) si Puiu Petre Ometita (48 de ani), toti din Dorna Candrenilor. Politia a anuntat ieri ca i-a retinut pe cei trei si ca fapta a fost reclamata abia luni seara. (T.A.) Procurorul "Vila alba" Campania de scoatere la lumina a averilor functionarilor, inceputa cu vilele politistilor, ar merita poate extinsa. Nu stim daca amploarea fenomenului ar fi la fel de mare ca in cazul angajatilor din Ministerul de Interne. Dar sigur ar merita. Spunem asta plecind de la cazul unui alt aparator al legii, despre care am descoperit ca poate figura la "loc de cinste", alaturi de politistii cu vile de vis. Este vorba de un magistrat cu functie importanta in Brasov: procurorul-sef de la Sectia de Urmariri Penale din cadrul Parchetului de pe linga Curtea de Apel Brasov, Ionel Popeneciu. Din ce am constatat la fata locului, averea sa nu este de ici, de colo. Domnul Popeneciu detine o casa somptuoasa, botezata de brasoveni "Vila alba". Asta dupa ce a vindut in prealabil o alta vila si dupa ce si-a cumparat de la stat un apartament in centrul Brasovului. Interesant de vazut este si cum a dobindit procurorul Popeneciu toata aceasta avere. Si foarte probabil ca, in breasla sa, exemplele pot continua. In 1987, la scurt timp dupa ce s-a despartit de nevasta, procurorul Ionel Popeneciu a primit de la primarie o repartitie pentru un apartament cu doua camere, baie, bucatarie, hol si pivnita, intr-un imobil nationalizat de pe Strada Valentin Wagner nr.2, situat in centrul Brasovului, la doi pasi de procuratura. Dupa cinci ani, in 1992, Ionel Popeneciu si-a cumparat o proprietate incluzind un teren de 1.598 metri patrati, pe Strada Sitei nr.182, tot in Brasov. Cu toate acestea, proaspatul proprietar a preferat sa locuiasca in continuare in apartamentul de pe strada Wagner, pentru care platea chirie la stat. Dupa alti doi ani, in 1994, Popeneciu obtine certificat de constructie pentru a ridica pe terenul de pe strada Sitei doua vile cu demisol, parter, etaj si mansarda. Cu toate acestea, la putin timp dupa aparitia Legii 112 privind vinzarea caselor nationalizate, procurorul face demersurile necesare in vederea cumpararii apartamentului de pe strada Wagner, unde era chirias la stat. In iulie Ô96 depune cererea de cumparare, iar in septembrie, acelasi an, semneaza cu RIAL Brasov (regia de spatiu locativ), contractul de cumparare cu numarul 20130. Pentru mai putin de sase milioane de lei, procurorul devine, astfel, proprietar al apartamentului de pe strada Wagner. La dosar anexeaza si declaratia impusa de lege: "Declar pe propria raspundere ca nu am instrainat si nu am dobindit, dupa 1 ianuarie 1990 (...) o locuinta proprietate personala". In realitate, insa, procurorul Popeneciu detinea din '92, proprietatea de pe strada Sitei, acolo unde demarase deja demersurile pentru construirea a doua vile. Vila alba Dupa ce a cumparat de la stat apartamentul de pe strada Wagner, procurorul a demarat, in 1998, constructia vilelor planificate. Prima dintre acestea a fost ridicata pina la acoperis si apoi a fost vinduta, impreuna cu 800 de mp, familiei Zaher si Nicoleta Al-Zabik (despre care unii brasoveni ne-au declarat ca ar fi apropiati ai lui Zaher Iskandarani), in schimbul a 650 de milioane de lei. Din suma de 650 milioane de lei, primita de la Al-Zabik, procurorul a inapoiat Bancii Transilvania 200 de milioane (creditul de 50 de milioane luat, chipurile, pentru constructie, plus dobinzile calculate). Din banii ramasi, 450 de milioane de lei, procurorul a cumparat un teren de 416 mp pe care si-a construit o alta vila, cu patru niveluri (demisol, parter, etaj si mansarda). Nu stim daca in declaratia de avere pe care a trimis-o la Parchetul de pe linga Curtea Suprema de Justitie procurorul Ionel Popeneciu a trecut si aceasta noua cladire, pe linga, eventual, cea vinduta si apartamentul cumparat de la stat. Noua casa, situata pe strada Sitei nr. 182 si dotata inclusiv cu camere video de supraveghere, este botezata de brasoveni "vila alba". Alba pare sa fie si fisa ei de la fisc, pentru ca, din sumele mici aparute in dreptul dlui Popeneciu nu reiese ca ditamai casa ar fi inregistrata. Conform extrasului din data de 2 iulie 2001, procurorul Ionel Popeneciu avea de platit pe anul acesta, 1.143.398 lei, impozit pentru teren, si 14.212 lei - pentru 22 mp de constructie din caramida, reprezentind grajdul ramas de la fostul proprietar. Intrebarea este: plateste procurorul Popeneciu vreun impozit? Doar fiscul poate sti. Cit despre averea sa, ea nu pare sa-i mire nici macar pe sefii procurorului: "Toata lumea spune despre noi ca sintem bine platiti. Nu este adevarat. Un procuror cistiga 4 - 5 milioane de lei pe luna", ne-a declarat procurorului general Saramet de la Parchetul de pe linga Curtea de Apel Brasov. In aceasta situatie, se pune firesc intrebarea: cum a putut procurorul Popeneciu sa-si ridice "vila alba" din salariul de bugetar? MARIANA BECHIR In legatura cu declaratia data regiei locative, potrivit careia n-a detinut o locuinta dupa 1990 (situatie in care putea primi apartamentul de la stat, din str. Wagner- n.r.), procurorul Popeneciu a negat ca exista si o casa pe proprietatea cumparata la nr.182, pe strada Sitei (unde si-a construit prima vila, vinduta ulterior- n.r.). Totusi, in contractul de vinzare - cumparare nr.18246/14 iulie 1992, procurorul declarase, citam: "(...) Cumpar imobilul descris mai sus la pretul si in conditiile acestui contract si cunosc ca vinzatorul a dobindit dreptul de proprietate prin cumpararea acestui imobil (...)". Totodata, in cartea funciara, la adresa respectiva figureaza "casa si teren". Cu toate acestea, Popeneciu ne-a aratat un act de la Primaria Brasov, in care se precizeaza ca pe terenul respectiv se aflau, in anul 1994, doar niste anexe gospodaresti: magazie, WC si grajd. Procurorul nu ne-a explicat cum se face ca, in saptaminile care au trecut intre depunerea cererii la RIAL si cumpararea apartamentului din strada Wagner, in 1996, casa din Sitei nu mai aparea in documente. Ilie Stefan, criminal, pedofil si zoofil Ilie Stefan din satul Horia, judetul Ialomita, a ajuns in arestul Politiei din Urziceni pentru ca l-a violat, in repetate rinduri, pe copilul Ionut, acum in virsta de 13 ani. In prezent, el asteapta, fara remuscari, sa i se hotarasca soarta. Ilie Stefan a mai stat timp de noua ani la puscarie pentru ca isi omorise concubina si este cunoscut in sat ca foarte aprig la betie si, spun vecinii, nu-i plac doar baietii tineri, ci si animalele. Batut pentru ca-si satisfacea poftele cu o vaca Satenii stiu despre Ilie Stefan doar ca a stat noua ani in inchisoare pentru ca si-a omorit concubina si mai stiu ca, la betie, devine foarte violent. Dar ceea ce l-a facut si mai cunoscut este faptul ca, pe cind lucra ca vacar la un patron din satul vecin, Stefan a fost prins de proprietarul animalelor in timp ce-si satisfacea nevoile sexuale cu una dintre vaci. Batut si ramas fara loc de munca, Ilie a plecat atunci din satul Sapunaru si s-a intors in localitatea natala unde s-a angajat tot ca ingrijitor de animale. In aceeasi curte lucra, impreuna cu tatal sau, si Ionut. El ca porcar, iar tatal lui ca tractorist. "M-a legat de pat si si-a batut joc de mine" In ziua in care a fost violat, Ionut avea doar 12 ani. El adapa animalele cind s-a trezit trintit pe jos de Ilie. "A venit la mine cu un fular si mi l-a pus peste gura, sa nu pot sa tip. M-a dus intr-o camera si m-a legat de pat. Acolo si-a batut joc de mine. Apoi m-a dezlegat si mi-a dat drumul, spunindu-mi ca, daca zic la cineva ce s-a intimplat, ma bate pina ma omoara". Baiatul sustine ca aceasta era cea de-a patra oara cind fusese violat de Ilie. A patra oara, el nu a mai reusit sa se ascunda de familia sa. "Stiti cum vomita? Nu mai stia de el. Spunea ca-l arde ceva in stomac. Un baiat de-al meu, care stia obiceiurile lui Ilie, a banuit ce s-a intimplat si mi-a spus sa-l dezbrac pe Ionut. Am observat ca avea pantalonii plini de singe. Sint femeie batrina, dar in viata mea nu am mai auzit de asa ceva", povesteste bunica lui Ionut. "Tot baiatul meu l-a luat pe Ionut de mina si a alergat la domnul Moise. L-au prins pe Ilie, l-au batut sI l-au incuiat intr-o camera", a mai adaugat batrina. A doua zi, cind a sosit echipa de la IPJ Ialomita, Ilie disparuse. O vreme s-a ascuns prin cavourile cimitirului din sat, apoi a disparut fara urma. Abia la citeva zile dupa ce "Evenimentul zilei" s-a interesat de caz, Ilie Stefan a fost gasit si arestat. Parintii au tratat aproape cu indiferenta suferinta propriului copil. Singurul care s-a aratat ingrijorat a fost unchiul baiatului, cel care a alergat dupa pedofil. Tatal lui Ionut ne-a declarat: "Cind am auzit ce i s-a intimplat copilului eram cu tractorul in brazda. Am terminat de arat si seara am venit acasa. Dar Ilie fugise. Ce era sa fac, sa las ogorul nearat si sa ma dea afara patronul?". "Ce mi-a facut mie facea si cu animalele" Ionut, la doar 13 ani, a fost foarte incercat de soarta. Parasit de mama, crescut de bunici, cu un tata nu prea interesat de soarta lui, Ionut a fost nevoit sa munceasca de mic si sa indure umilinte greu de imaginat. Acum el zice ca ar fi multumit daca Ilie ar face un an sau doi de puscarie. Si, in plus, cere 1,5 milioane de lei. "Sa-mi plateasca pentru ce mi-a facut. Oricum, probabil ca peste citiva ani o sa uit ce s-a intimplat", crede copilul. Ionut nu a fost singura victima a lui Ilie. Din declaratiile sale si ale altor copii reiese ca mai sint in sat cel putin doi baieti de 12-13 ani care i-au ajuns victime lui Ilie. Norocul pedofilului a fost ca baieteii au fost prea inspaimintati sa mai povesteasca acasa, iar parintii lor, prea ocupati sa observe ceva. Era un fel de risc asumat: baietii mai indrazneti mergeau cu Ilie, atunci cind acesta lua pensia, intr-un loc numit "La groapa". Pariul era sa fuga cu banii barbatului inainte ca acesta sa puna mina pe ei. Unii reuseau, altii nu. "Eu am fugit. Nu am vrut sa stau. I-am luat banii si am fugit, ca era beat. Alti copii nu au putut sa fuga", ne-a spus varul lui Ionut, un baiat in virsta de 11 ani. Din spusele lui Ionut reiese ca mai vechea meteahna a lui Ilie Stefan, zoofilia, nu disparuse: "Ce mi-a facut mie facea si cu animalele - cu porcii, cu vacile". Ilie Stefan: "Eu l-am iubit sufleteste, nu trupeste" Dupa ce a fost arestat, Ilie Stefan si-a recunoscut partial vina. De fiecare data cind anchetatorii voiau sa intre in detalii, el era lovit brusc de amnezie si cerea sa fie lasat in pace. Vizitindu-l pe Ilie Stefan in arestul Politiei Municipiului Urziceni, am fost surprinsi de detasarea cu care vorbea despre faptele sale. Desi, initial, nu era prea vorbaret, dupa ce i-am dat un pachet de tigari, ne-a dat amanunte despre aventurile sale din satul Horia: "Nu este adevarat ce spune baiatul. Il mai atingeam asa, citeodata, il mai mingiiam, il tineam in brate, dar nu i-am facut nimic. Nici lui, nici altora. Nu-mi amintesc sa-i fi facut ceva. Are ura personala pe mine. Eu, sa stiti, l-am iubit sufleteste, nu trupeste!". ALIN RADU Directoare mentinuta in functie pentru ca nu are cine sa ii ia locul Inspectoratul Scolar Judetean Suceava a descoperit nereguli grave in activitatea directorului scolii din comuna Cirlibaba, Ana Maria Iliut. Directoarea realizase aceste nereguli impreuna cu sotul ei, angajat al aceleiasi unitati de invatamint. Rezultatele anchetei au aratat grave deficiente in activitatea Mariei Iliut, unele dintre acestea putind imbraca chiar forma penala. Astfel, in perioada aprilie 1995 - septembrie 2000, la scoala au fost aduse bunuri in valoare de peste un miliard de lei, provenite din donatii germane. Conform raportului Comisiei de control, bunurile "nu au fost inventariate, neexistind o comisie de inventariere, toate acestea aflindu-se la dispozitia doamnei directoare si a sotului acesteia". Totodata, s-a constatat "inexistenta unei colaborari intre primarie si conducerea scolii; lipsa de la serviciu a sotilor Ilius; inexistenta unui comitete de parinti la Scoala generala Cirlibaba; decontari ilegale ale doamnei director si ale sotului; lipsa colaborarii conducerii unitatii cu personalul din scoala". Inspectorul general al ISJ Suceava, Mihai Vitcu, a decis, in ultima vreme, schimbarea unor directori de scoala pentru lucruri mult mai putin grave decit in cazul Mariei Iliut. In privinta acesteia insa, Mihai Vitcu ne-a declarat: "Efectiv nu este un om in scoala pentru a putea fi pus in locul ei, deoarece restul cadrelor didactice sint necalificate sau sint invatatori". La aceasta situatie s-a ajuns insa tot prin grija Mariei Iliut, conform spuselor lui Mihai Vitcu: "Politica de cadre a fost dirijata de aceasta directoare pentru a nu veni in scoala oameni care sa ii ia locul. Au venit absolventi de facultate, primarul le-a promis casa, dar directoarea i-a indepartat, spunindu-le ca nu are ore pentru ei". Mihai Vitcu apreciaza ca are o singura solutie la dispozitie: "Din toamna sa dirijam spre Cirlibaba absolventi de facultate, iar dupa aceea vom numi un director interimar". TIBERIU AVRAM [21][pl.dll?rid=expresro] 