 Milosevici schimba Constitutia pentru a ramine presedinte Cele doua Camere ale parlamentului federal iugoslav se reunesc astazi in sesiune extraordinara pentru a examina o "propunere de modificare a Constitutiei" nationale, ambele Camere fiind dominate de legiuitori ale caror partide il sprijina pe presedintele Slobodan Milosevici, anunta Agentia Taniug, fara a preciza despre ce fel de modificare este vorba. Potrivit France Presse, care citeaza o sursa a Partidului Socialist Sirb (SPS, al lui Milosevici), initiatorul propunerii, modificarea in cauza ar viza modalitatile de alegere a presedintelui tarii, care, potrivit actualilor termeni, poate obtine un singur mandat de 4 ani. Analistii opozitiei si cei occidentali apreciasera ca Milosevici (al carui mandat prezidential expira "n 2001) se pregateste sa modifice Legea fundamentala a tarii astfel incit presedintele sa nu mai fie ales de parlament, ci prin sufragiu direct, iar mandatele prezidentiale sa fie in numar mai mare de unul, si succesive. Pentru modificarea Constitutiei este necesara o majoritate de peste doua treimi in fiecare Camera, majoritate de care partizanii presedintelui iugoslav nu dispun decit in Camera Cetatenilor (inferioara). In Camera Republicilor (superioara), sustinatorilor lui Milosevici le lipseste un singur vot pentru a obtine cele doua treimi, din cauza boicotului parlamentarilor din Muntenegru, care se opun politicii promovate de actuala conducere de la Belgrad, pe care o considera responsabila de izolarea Republicii Federale Iugoslavia (Serbia si Muntenegru). CONSTANTIN VLAD Dupa cum a demonstrat summit-ul Grupului de la Shanghai, Asia Centrala e cu Putin Grupul de la Shanghai, din care fac parte China, Rusia, Kazahstan, Kirgizstan si Tadjikistan, si-a inceput ieri lucrarile in cadrul unui summit avind ca teme de discutie probleme de securitate si cooperare economica si acutizarea extremismului islamist in regiune, transmit agentiile internationale de presa. Grupul de la Shanghai a fost creat, la origine, pentru rezolvarea chestiunilor frontaliere, dar lupta impotriva flagelului islamist a devenit una dintre principalele sale preocupari. La incheierea reuniunii la virf, reprezentantii celor cinci state au decis crearea unui centru antiterorist care sa lupte impotriva traficului cu droguri si arme. Centrul, care va avea sediul la Bichkek, capitala Kirgizstanului, va impiedica totodata incursiunile extremistilor islamisti pe teritoriul acestui stat. Putin a sosit escortat de elicoptere si trupe speciale Sosit la Dusanbe ieri dimineata, presedintele rus Vladimir Putin a fost intimpinat la aeroport de omologul sau tadjik, Enomoli Rahmonov, in cadrul unei ceremonii traditionale de bun venit, in care fete imbracate in costume nationale i-au inminat oaspetelui buchete de flori. Avionul lui Putin, un Iliusin 96, a fost escortat de mai multe elicoptere rusesti si protejat de forte speciale. Reprezentantii celor cinci natiuni din Grupul de la Shanghai urmau sa semneze o declaratie comuna, la sfirsitul summit-ului, iar China, Kirgizstanul si Tadjikistanul aveau de semnat un acord trilateral privind frontierele comune. Apel la unison catre Washington Liderul de la Kremlin nu a pierdut prilejul sa critice din nou intentia americanilor de a-si construi un scut national antiracheta. Putin si omologul sau chinez, Jiang Zemin, au lansat un apel catre Statele Unite cerindu-le sa renunte la acest plan si sa respecte Tratatul ruso-american de aparare antiracheta (ABM). Celelalte trei state din Grupul de la Shanghai s-au grabit sa se ralieze acestui apel si sa refuze cu vehementa orice eventuala modificare a Tratatului ABM. Cu ocazia vizitei efectuate la Dusanbe, Putin a explicat ca trupele ruse dislocate in Tadjikistan au ca obiectiv principal crearea pe teritoriul acestei tari a unei baze militare ruse si consolidarea prezentei rusesti in aceasta republica. Fara prezenta militarilor rusi, toate elementele pozitive obtinute in cursul negocierilor de reglementare a conflictului din Tadjikistan se vor pierde, a opinat Putin, aprobat cu tarie de conducerea de la Dusanbe. ISABELLA ALEXANDRESCU Dupa cum a evidentiat, la Berlin, coordonatorul SECI, Alegerile din Romania dau emotii participantilor la Pactul de Stabilitate Problema reintegrarii Iugoslaviei in Europa a reprezentat subiectul cel mai aprins dezbatut de catre participantii la conferinta internationala care marcheaza implinirea unui an de la lansarea Pactului de Stabilitate, desfasurata marti, la Berlin. Participantii au fost de acord ca problema Iugoslaviei va fi dificil de solutionat atita timp cit la Belgrad se va afla la putere regimul presedintelui Slobodan Milosevici. Singura exceptie a fost reprezentantul Rusiei, Aleksandr Alekseiev, director adjunct al Departamentului pentru cooperare europeana multilaterala din MAE rus, care a pledat pentru ridicarea sanctiunilor impuse Iugoslaviei si acceptarea imediata a acesteia in Pactul de Stabilitate. In replica, fostul director pentru Afaceri Sud-Est Europene al Consiliului National de Securitate american, Roderik von Lipsey, a sustinut mentinerea sanctiunilor ca singura metoda de a amenda politica regimului Milosevici. Coordonatorul Initiativei de Cooperare Sud-Est Europeana (SECI), fostul vicecancelar austriac Erhard Busek, a exprimat mai multe nelinisti privind evolutia politico-economica a statelor din regiune, el nominalizind, printre acestea, si rezultatele alegerilor generale ce vor avea loc in Romania in aceasta toamna. Cu privire strict la Iugoslavia, Busek a aratat ca, in opinia sa, un sprijin fara rezerve acordat partidelor de opozitie din Serbia nu reprezinta o garantie ca Belgradul se va inscrie pe calea unei democratii reale. Iugoslavia nu va fi inclusa in Pact decit dupa plecarea lui Milosevici Purtatorul de cuvint al coordonatorului Pactului de Stabilitate, Andrew Levi, a afirmat ca, dupa inlaturarea regimului condus de Milosevici, Serbia va fi bine venita in rindul membrilor Pactului. Referindu-se la scenariul pesimist conform caruia Milosevici va obtine inca un mandat la conducerea statului, Levi a spus ca actuala politica fata de Iugoslavia a comunitatii internationale nu se va modifica esential, dar aceasta trebuie sa fie pregatita sa sprijine crearea cit mai rapid a unor institutii democratice in cazul inlaturarii actualului presedinte iugoslav. Opozitia iugoslava s-a saturat de embargo Reprezentanta Miscarii Europene din Serbia a aratat ca statele occidentale trebuie sa tina cont de situatia concreta din aceasta tara si de saracia cu care se confrunta cetatenii iugoslavi, spunind ca "nu poate exista democratie in saracie". La rindul sau, delegatul sindicatului independent sirb Nezavisno, Branislaw Canak, a ridicat problema absentei oricarui dialog intre mecanismele si reprezentantii Pactului de Stabilitate si cei ai sindicatelor din Iugoslavia. (M.F.) "Texaco" a lansat in Marea Britanie concursul Sapi si cistigi un Mercedes SLK! Cinci limuzine sport "Mercedes SLK" au fost ingropate in locatii diferite, secrete, pe teritoriul Marii Britanii, ca parte a unei foarte elaborate "vinatori de comori" promotionala, organizata de compania petroliera americana "Texaco", relateaza cotidianul "The Daily Telegraph". Autoturismele, in valoare de peste 45.000 de dolari bucata, au fost ingropate in containere sigilate la adincimea de 6 metri. Participantii trebuie sa urmeze o serie de indicii "criptice si geografice" aflate pe milioane de pliante care vor fi puse in vinzare la cele 1.200 de benzinarii "Texaco" deschise in Anglia. Contractorii care au ingropat masinile au fost legati la ochi cind au fost condusi la locatiile alese si, laolalta cu celelalte persoane implicate in proces, au semnat acorduri de confidentialitate. Gradinarii care au sapat gropile, mult mai multe decit cele cinci in care sint ascunse limuzinele, nu au avut idee la ce foloseste activitatea lor. Persoanele care descopera unde sint ingropate Mercedesurile vor gasi in locatia cistigatoare sigla companiei si o "trusa a cistigatorului", care contine, printre altele, si o lopata. CONSTANTIN VLAD Lucinschi, la cheremul parlamentului Parlamentul Republicii Moldova a votat ieri un amendament la Constitutie care prevede alegerea sefului statului de catre deputati, pina in prezent acesta fiind ales prin sufragiu universal, transmite AFP. Amendamentul a fost votat de 90 din cei 101 deputati din parlamentul moldovean, dominat de opozitie. Presedintele Petru Lucinschi, ales in 1996 pentru un mandat de patru ani, s-a declarat impotriva modificarii actualei reglementari. Amendamentul a fost adoptat la prima si la a doua lectura, iar seful statului are la dispozitie 15 zile pentru a-l aproba sau pentru a-l respinge. Cu toate acestea, dreptul de veto al presedintelui poate fi anulat, prin votul majoritatii, de doua treimi din parlament. "Parlamentul se va face responsabil de agravarea inevitabila a situatiei politice, care va deveni insuportabila", a avertizat, dupa vot, presedintele Lucinschi. El a aratat ca, pentru a putea alege presedintele, parlamentul ar trebui sa aiba o majoritate stabila, ceea ce nu este si cazul legislativului de la Chisinau. (L.C.) Un rus a fost dat afara din facultate pentru ca a refuzat sa devina informator Serviciul Federal de Securitate al Rusiei (FSB) pune in practica metode "verificate" in vremea fostului KGB pentru a-i intimida pe cei care refuza sa fie recrutati si pentru a-i forta sa se supuna, releva "Daily Telegraph". Este cazul unui tinar din Sankt Petersburg, student la Universitatea Tehnica, cu specializarea in construirea de rachete si avioane, membru al partidului liberal Iabloko. Dmitri Barkovski a fost amenintat de FSB ca va fi recrutat in fortele armate si trimis in Cecenia daca nu coopereaza. La argumentul acestuia ca este student si nu poate fi recrutat, agentii FSB i-au raspuns ca vor avea grija sa nu se mai bucure multa vreme de acest statut. Amenintarea s-a concretizat in curind: dupa ce nu a avut dreptul sa isi dea examenele in sesiunea de vara, Barkovski a fost, in cele din urma, dat afara din facultate pentru rezultate slabe la invatatura. FSB si alte servicii de acest gen au devenit agresive dupa ce Vladimir Putin, fost ofiter KGB, a fost ales presedinte si incearca sa obtina controlul asupra vietii in Rusia, asa cum, in trecut, nu exista institut sau loc de munca in care sa nu existe informatori KGB. Putin a adus elogii unui astfel de sistem, ca fiind "o parte importanta a existentei statului". ISABELLA ALEXANDRESCU Flash Sobolanii-vampir terorizeaza New Yorkul O adevarata armata de sobolani mari cit pisicile terorizeaza un cartier in constructie din estul orasului New York, reprezentind un grav pericol pentru sanatatea localnicilor, relateaza cotidianul "New York Post". Invazia a inceput cu citeva luni in urma, cind muncitorii in constructii au inceput sa inlocuiasca conductele de apa. Potrivit localnicilor, sobolanii nu se mai sperie de oameni si alearga pe strazi in plina zi, insa pericolul este si mai mare noaptea. "Sint ca vampirii, ies noaptea in haita", povestea ingrozita o femeie. Rezidentii cartierului Lower East Side sint furiosi pe autoritati fiindca nu fac destul pentru exterminarea rozatoarelor si sint ingrijorati ca lucrurile nu se vor misca decit dupa ce cineva va fi muscat si va muri de turbare. Intre subsolurile cladirilor si tomberoanele de gunoi sobolanii au facut adevarate carari, iar oamenii, cum se lasa seara, se baricadeaza in casa si nu-si lasa copiii sa iasa afara, de frica sobolanilor, care se string cite 20-30 in jurul blocurilor. (L.C.) Parlamentul european ia la intrebari spionajul american Parlamentul european a votat ieri pentru formarea unei comisii care sa ancheteze acuzatiile potrivit carora Statele Unite si Marea Britanie s-au folosit de reteaua de interceptare "Echelon" pentru a conduce actiuni de spionaj industrial in Europa. Sistemul american de sateliti si de ascultare Echelon poate intercepta milioane de telefoane, faxuri si mesaje e-mail, Washingtonul fiind acuzat ca s-a folosit de acest lucru pentru a-i spiona pe aliatii sai din NATO. Pina in prezent, SUA si Marea Britanie au negat aceste acuzatii. Comisia UE are la dispozitie un an pentru a stabili daca sistemul Echelon exista cu adevarat si daca industria euorpeana a fost afectata de interceptarea globala a comunicatiilor. Totodata, aceasta va stabili daca viata privata a oamenilor poate fi protejata in fata spionajului. Comisia va fi condusa, cel mai probabil, de deputatul portughez Carlos Coehlo si va emite un raport complet in maximum opt luni. (L.C.) Erbakan pleaca la racoare Curtea de Casatie a Turciei a confirmat ieri condamnarea la un an de inchisoare a fostului premier islamist turc Necmettin Erbakan pentru "incitare la ura rasiala si religioasa", fapt ce-i anuleaza dreptul de a mai participa vreodata la viata politica, transmite AFP, citind Agentia Anatolia. In virsta de 74 de ani, ex-premierul Erbakan a fost condamnat in martie de catre Curtea de Siguranta a Statului din Diabakir pentru discursul cu privire la religia si etnia kurda, pronuntat in 1994, la Bingol, in cursul campaniei electorale a partidului Refah (n.n. Prosperitatea), dizolvat in ianuarie 1998 pentru "activitati anti-laice". Avocatul lui Erbakan a anuntat ca, in conditiile in care recursul la sentinta nu va fi acceptat, va sesiza Curtea Europeana pentru Drepturile Omului. Necmettin Erbakan, primul sef de guvern islamist din Turcia, a fost nevoit sa demisioneze in iunie 1997 sub puternicele presiuni ale mediilor pro-laice si ale armatei, considerata un gardian al laicitatii. (L.C.) Absolventa de liceu cu fata de muzeu! Americanca Ana Molina a devenit cea mai batrina absolventa de liceu din lume si o candidata pentru Cartea Recordurilor, dupa ce a primit diploma de absolvire la virsta de 102 ani, relateaza saptaminalul "The Enquirer". Actualul detinator al recordului este americanul Jean Bowman, care a otinut diploma, la Los Angeles, la virsta de 86 de ani. Ana s-a nascut pe 13 iunie 1896, a "ingropat" doi soti, a crescut 11 copii, iar acum are 32 de nepoti si 37 de stranepoti. Timp de sase luni, Ana si alte doua colege ceva mai tinerele s-au dus la scoala, unde o profesoara le-a predat cursuri de matematica, limba engleza, stiinta, literatura si istorie. Silitoarea batrinica a invatat din greu si a fost incintata cind, in aplauzele furtunoase ale numeroasei sale familii, i s-a inminat diploma.(L.C.) "Romania a vrut sa invadeze Transnistria in '92" Presedintele Sovietului Suprem de la Tiraspol, Grigori Maracuta, a acuzat Romania "ca in 1992 ar fi vrut sa intre cu armata pina la Nistru", iar acest lucru nu s-a intimplat gratie Armatei a 14-a, dislocata in regiune. Intr-un interviu acordat unui post de televiziune din Chisinau, Maracuta afirma ca armata rusa este "un garant al statalitatii Republicii Moldova" pentru ca, daca romanii si-ar fi desfasurat armata pe teritoriul Moldovei, nu ar mai fi retras-o niciodata. Maracuta a acuzat si Republica Moldova de terorism si a cerut autoritatilor de la Chisinau sa se "pocaiasca public". El a declarat ca "Ilascu este un terorist care a fost transformat la Chisinau in martir si om politic". Seful parlamentului de la Tiraspol a afirmat ca "Tiraspolul isi va pune semnatura numai pe un document in care scrie ca Transnistria si Republica Moldova sint subiecte de drept international egale in drepturi", a spus Maracuta. (Mediafax.) Sean Connery, ridicat la rangul de cavaler In cadrul unei ceremonii care s-a desfasurat in orasul sau natal, Edinburgh, celebrul actor scotian Sean Connery (69 de ani) a fost ridicat la rangul de cavaler, "o onoare", a marturisit el, "deopotriva pentru Scotia si pentru mine". Actorul a mai fost nominalizat de doua ori la aceasta titulatura, in 1997 si 1998, pentru servicii aduse celei de-a saptea arte, dar de fiecare data aceasta i-a fost respinsa. Nu intimplator: se stie ca Sean Connery este un frenetic sustinator al Partidului National Scotian (caruia actorul ii doneaza lunar 4.800 de lire), partid care militeaza pentru o Scotie independenta. RADU MEIROSU Japonezul "Rontaila", campionul devoratorilor de hot-dog Japonezul Kazutoyo Arai, in virsta de 32 de ani, a fost declarat cel mai aprig consumator de hot-dog din lume, dupa ce a mincat 25 de hot-dog in timpul record de 12 minute, relateaza CNN. Curajosul japonez, supranumit "Rontaila", a primit trofeul "Centura internationala a mustarului", fiind desemnat cistigatorul celei de-a 85-a editii a concursului anual al devoratorilor de hot-dog, organizat pe cunoscuta plaja Coney Island, in apropiere de New York. Kazutoyo Arai l-a surclasat pe rivalul sau, americanul Steve Keiner "Exterminatorul", campionul anului trecut, care se zvoneste ca foloseste o metoda speciala de ascutire a dintilor pentru o mai buna masticatie. In greutate de 180 de kilograme, "Exterminatorul" a cistigat, anul trecut, dupa ce a devorat 21 de hot-dog in 12 minute. In premiera, concursul a inregistrat prima femeie clasata in primele trei locuri. Takako Akasaka, tot din Japonia, a terminat pe locul trei dupa ce a mincat 23 de hot-dog in intervalul celor 12 minute ale probei. Premiul oferit de orasul New York campionului mondial al anului 2000 la categoria hot-dog consta in posibilitatea de a minca pe gratis, timp de un an, citi hot-dog ii pofteste inima. LIVIA CIMPOERU Cel mai vigilent astronom din lume nu are nevoie de telescop Vinatorul de comete Astronomul amator Michael Oates a devenit renumit prin faptul ca a descoperit mai multe comete decit cei profesionisti, si asta fara telescop! Potrivit cotidianului "The Daily Mirror", Oates a gasit nu mai putin de 39 de comete folosind un computer cu care a analizat imagini culese de pe Internet. Astronomul britanic, in virsta de 43 de ani, a stabilit chiar un record mondial, gasind sapte comete intr-o singura zi. Modest, britanicul stabilit in Manchester, spune ca n-a avut alt merit decit ca s-a aflat in locul potrivit, la momentul potrivit. Dar directorul Observatorului Astronomic din aceeasi localitate, Tony Cross, a apreciat ca performanta lui Oates este "incredibila". CONSTANTIN VLAD 