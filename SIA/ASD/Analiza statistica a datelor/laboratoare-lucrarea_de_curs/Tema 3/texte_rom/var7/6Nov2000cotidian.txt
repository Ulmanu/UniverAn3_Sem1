 Ruptura in stil Boombastic Infiintata in 1997, trupa dance Boombastic n-a avut o existenta lipsita de evenimente. Schimbarile de componenta si neintelegerile cu producatorul Nova Music au dus la o diminuare a elanului pe care trupa si-l luase la infiintare. Si cind incepuse sa le mearga si lor mai bine, cind apareau mai des la televizor, cind solicitarile pentru concerte erau mai numeroase, tocmai acum s-au hotarit sa se desparta. De o parte sint Gabi si Nicky, iar de cealalta Florin, Ciprian si Cristi. Primii doi vor pastra titulatura de Boombastic, isi vor lua trei dansatori sexosi si vor continua sa cinte, ceilalti trei fiind liberi, daca doresc, sa faca o alta trupa. Nedorind sa arunce cu noroi unii in altii, baietii pun despartirea lor pe baza "neintelegerilor", fara nici un fel de alte "amanunte". IUSTINA MUNTEANU Cei cinci Amici vor cinta cu DJ Bobo Astazi are loc o conferinta de presa care precede lansarea albumului de debut al trupei Amici, care va avea loc miercuri, la ora 19.30, in Club A. Cu o medie de virsta de numai 13 ani, componentii acestei trupe pop-rock au fost descoperiti in urma cu trei luni si au reusit performanta de a lansa deja un slagar, "Dana". Surprizele nu se opresc insa aici. Au o prezenta scenica de invidiat, chiar si fata de trupele cu ani de experienta in domeniu, au filmat un videoclip si lanseaza un EP care contine o piesa cintata impreuna cu elvetianul DJ Bobo. NRG!A, marca Roton, sub egida careia va fi lansat albumul, a trimis un demo starului elvetian care a acceptat sa inregistreze piesa "This World Is Magic" impreuna cu Florin, Edi, Rares, Jean si Valentin. Mai mult, DJ Bobo si-a exprimat dorinta ca, la un viitor concert in Romania, sa le ofere celor cinci Amici ocazia de aparea impreuna pe scena. ( I.A. ) Ionut Dolanescu studiaza canto clasic la Sydney Multa lume stie ca, in tinerete, Ion Dolanescu s-a iubit cu Maria Ciobanu si au impreuna un fiu. Ionut Dolanescu a fost parasit de mama cind era foarte mic si a fost crescut doar de tata. Legatura dintre mama si fiu a fost reinnodata in urma cu trei ani. Atunci, Dolanescu-tatal si-a acuzat fosta sotie ca incearca sa raceasca legatura dintre el si fiul lui. Ducind mai departe talentele incontestabile ale parintilor sai, Ionut nu s-a lasat marcat de acest razboi de familie si si-a croit o cariera personala in domeniul folclorului, si nu numai. Ionut s-a stabilit in Australia De trei ani, Ionut Dolanescu s-a casatorit si s-a stabilit definitiv in Australia. Nu a incetat insa sa vina in tara, sa sustina spectacole, sa faca turnee impreuna cu mama sau tatal sau. Absolvent de Conservator, unde a studiat, in paralel, canto, dar si naiul, pianul si compozitia, Ionut reprezinta pentru comunitatea de romani din Australia "printul cintecului popular romanesc". Putini stiu ca Ionut a lansat pina acum nu mai putin de 11 albume care contin peste doua sute de melodii, majoritatea fiind compozitii proprii. In 1999, prestigioasa casa de discuri australiana Power House i-a produs un CD cu 15 melodii de muzica clasica lirica interpretata la nai. Se sfatuieste cu Placido Domingo Cu tot succesul de care se bucura, Ionut Dolanescu nu este multumit de exprimarea vocala, atunci cind se adreseaza unui public care nu este de origine romana. De aceea, la sugestia surorii sale, Leontina Ciobanu Vaduva, socotita printre primele zece primadone de pe mapamond (in prezent este cap de afis, alaturi de Placido Domingo, la Opera din Los Angeles, in Boema de Puccini), Ionut s-a decis sa studieze canto clasic. A inceput deja, fiind elevul sopranei Arax Mansourian, personalitate bine cunoscuta in lumea operei. In curind va pleca intr-un turneu in mai multe orase din SUA, unde va cinta in duet cu Maria Ciobanu. La Los Angeles se va intilni cu Placido Domingo pentru a-l consulta in problema evolutiei vocii sale dupa cursurile de canto clasic. IUSTINA MUNTEANU Miine, la miezul noptii, Alegeri americane, la PRO TV Incepind de astazi si pina pe 9 noiembrie, PRO TV va transmite, in direct, spectacolul unic al alegerilor americane, in cadrul unor programe speciale. Punctul culminant al acestor transmisiuni in direct de la alegerile din Statele Unite va fi atins miine noapte, incepind cu ora 24.00, in cadrul emisiunii "PRO TV Special", cind telespectatorii romani vor afla in acelasi timp cu poporul american cine va fi primul presedinte al Americii in mileniul trei. La emisiunea "PRO TV Special", de marti noaptea, intitulata "America voteaza", Lucian Mindruta si Adina Gorita va vor prezenta, pas cu pas, in direct, rezultatele voturilor pentru Casa Alba, Senat si Camera Reprezentantilor si le vor dezbate impreuna cu invitatii lor. ( S.E. ) In "Provocarea", la Antena 1, Glenn Scott este un boxer angajat sa transporte o sabie ninja Amatorii de ninja vor fi pe deplin satisfacuti de pelicula lui John Frankenheimer din 1982 - "Provocarea", asta-seara, la Antena 1, de la ora 0.30. Pentru cei mai putin informati, John Frankenheimer este o legenda vie a regiei de film, cu o cariera de peste patru decenii, cu o dexteritate incontestabila in minuirea suspansului pe banda de celuloid. Stau dovada peliculele "Sapte zile in mai", "Ronin" sau "Candidatul manciurian". Filmul de fata este povestea unui boxer american angajat sa transporte o sabie ninja. Acest transport il arunca fara sa vrea intr-un razboi singeros intre doi frati - unul adept al liniei traditionale a samurailor, celalalt un prosper om de afaceri. Daca rolul americanului a fost incredintat lui Glenn Scott, actor cu state vechi in cetate ("Apocalipsul acum", "Tacerea mieilor"), cele ale fratilor rivali apartin asiaticilor Atsuso Nakamura si Toshiro Mifune, ultimul fiind premiat in doua rinduri la Festivalul de la Venetia. ( C.P. ) Dupa roluri de macho-man, Eduardo Palomo va "intra" in pielea unui transsexual Eduardo Palomo este actorul care a frint milioane de inimi, caci are sarm, trebuie sa recunoastem. Insa, de curind, a facut o declaratie care le-a cam socat pe "fanite". Si cum sa nu ramii surprinsa la aflarea vestii ca va interpreta un rol in travesti, intr-o noua productie cinematografica, cind el a jucat, pina in prezent, numai roluri de macho-man? Ca sa intre cit mai bine in pielea acestui gen de personaj, Eduardo i-a cerut ajutorul sotiei. Carina este cea care il supravegheaza acasa, invatindu-l sa mearga si sa gesticuleze exact ca o femeie. Pentru Palomo, personajul Juan din film (un barbat care se imbraca in haine de femeie) a fost o adevarata provocare. SIMONA ECOVOIU La "Vrei sa fii miliardar?", Cel mai tinar concurent - 18 ani, cel mai in virsta - 67 de ani Deja v-ati obisnuit cu regulamentul concursului "Vrei sa fii miliardar?", care se difuzeaza de vineri pina luni, de la ora 20.00, la PRIMA TV. Dar si cu prezentatorul emisiunii, Virgil Iantu. Sint insa si multe lucruri pe care nu le stiti. De pilda, faptul ca echipa care pune umarul la buna desfasurare a fiecarei editii este formata din 70 de persoane, ca la realizarea intrebarilor lucreaza, timp de o saptamina, o echipa solida de specialisti, ca o zi de filmare incepe cu noaptea in cap, adica la ora 5.00, si se incheie abia dupa ora 22.00. Evident ca exista si pauze in care toata echipa practica exercitii fizice. Alte amanunte interesante: cel mai tinar participant la concurs a avut 18 ani, iar la cealalta extrema de virsta s-a aflat un barbat in virsta de 67 de ani. Studioul in care se filmeaza este amenajat intr-o hala de 1.300 metri patrati, in incinta Fabricii "Semanatoarea".( S.E. ) In Bihor nu mai poti nici sa mori, nici sa te nasti Sapte directori de spital, in greva manageriala La nivelul CAS Bihor domneste o crasa incompetenta. In semn de protest fata de criza financiara in care se afla sanatatea bihoreana, 7 directori de spitale din judetul Bihor au intrat de ieri in greva manageriala. Pe perioada protestului, unitatile spitalicesti nu vor elibera certificate de deces, certificate de nastere si nici un fel de adeverinte medicale. Directorii de spitale au hotarit intreruperea oricaror activitati manageriale pina cind conducerea Casei de Asigurari de Sanatate ori isi va da demisia ori va scoate banii necesari unitatilor sanitare. Daca problemele nu se vor rezolva, ei ameninta ca vor declansa greva generala si vor pune lacat la spitale. De mai bine de patru luni, cea mai hulita unitate din judet a fost Casa de Asigurari de Sanatate. Impotriva conducerii acestei institutii, cadrele medicale au avut cinci iesiri in strada, un miting de protest si o greva generala de trei zile. Liderii Sindicatului Sanitas din Bihor sustin ca atit administratia CAS, cit si conducerea executiva au dat dovada de o crasa incompetenta in gestionarea fondurilor Casei bihorene. Lunar, bihorenii baga in vistieria CAS peste 65 de miliarde de lei, asigurari de sanatate. In compensatie, contribuabilii bihoreni sint primiti in spitale numai daca isi aduc mincare si medicamente de acasa. Cele mai multe spitale au farmaciile si camarile goale. In cursul zilei de azi, lideri de sindicat i-au invitat pentru a treia runda de negocieri pe toti factorii de raspundere de la nivelul Prefecturii si Consiliului Judetean, Directiei de Sanatate Publica din Bihor si pe sefii spitalelor din judet. "Am ajuns in cea mai neagra situatie financiara, nemaiintilnita in istoria sistemului sanitar bihorean. Vom cere, pentru a nu mai stiu cita oara, demiterea Consiliului de Administratie al CAS Bihor. Oamenii acestia ne-au adus in pragul disperarii. Este inadmisibil ca un judet situat pe locul 7 la colectarea de bani de la contribuabili sa nu poata sa le ofere acestora macar minimul de ingrijire medicala", ne-a declarat Ioan Giuergiu, presedintele Sanitas Bihor. Intregul sistem sanitar este pregatit sa declanseze, incepind de astazi, greva generala pina cind se rezolva problema finantarii si schimbarii conducerii CAS Bihor. MIRUNA IONESCU La Botosani, bolnavii psihic primesc Camasi de forta in loc de medicamente Bolnavii psihic din judetul Botosani nu mai beneficiaza, de citva timp, de medicatia specifica. Fie ca sint internate in singura unitate spitaliceasca de profil din judet, Spitalul de Psihiatrie, fie ca se afla la domiciliu, persoanele cu afectiuni psihice grave nu pot urma tratamentele prescrise de psihiatri din cauza lipsei de medicamente. Furnizorii de medicamente vor plata inainte Farmacia Spitalului de Psihiatrie din Botosani este goala, in conditiile in care ultimii bani primiti de la Casa judeteana de Asigurari de Sanatate au ajuns doar pentru plata unei parti din datoriile acumulate. Furnizorii de medicamente refuza sa mai aprovizioneze farmacia fara a primi banii in avans. In consecinta, pacientii internati, in numar de 190, stau degeaba in spital, intrucit nu pot urma tratamentele de care depinde reveniea lor la normal. Mai mult decit atit, bolnavii periculosi trebuie tinuti in camasi de forta pentru a nu pune in pericol integritatea celorlalti pacienti sau a personalului medical din spitalul de psihiatrie. Dr. Nicolae Vlad, directorul spitalului botosanean, spune ca revenirea la normal a activitatii depinde de fondurile care vor fi alocate unitatii saptamina viitoare, cind se preconizeaza ca finantatorul, Casa de Asigurari de Sanatate Botosani, sa primeasca alte 10 miliarde de lei de la Fondul National de Sanatate. Pina atunci, "nebunii" botosaneni internati la psihiatrie vor continua sa fie tinuti in camasi de forta pentru a se evita producerea de evenimente grave. Nu acelasi lucru se poate face insa cu bolnavii aflati in libertate. Lipsa generala de fonduri resimtita de unitatile sanitare botosanene are efecte si in ceea ce priveste fondurile medicilor de familie. Banii pe care acestia ii pot aloca pentru medicatia gratuita a pacientilor fiind limitati, psihopatii aflati in societate nu isi pot urma, in majoritatea cazurilor, tratamentele prescrise. In consecinta, in judet au loc fapte extrem de grave, provocate de bolnavii psihic liberi. Un nebun a intrat in pielea goala in biserica In urma cu o saptamina unul dintre "nebunii liberi" ai Botosaniului s-a dezbracat in pielea goala si a intrat intr-o biserica aflata in centrul municipiului resedinta de judet. Cum evenimentul s-a produs in jurul orei 10.00, mai multe zeci de persoane aflate in biserica au asistat cu stupefactie la "descinderea" in locasul sfint. Si, de parca acest lucru nu ar fi fost de ajuns, bolnavul psihic botosanean, V.H., in virsta de 40 de ani, s-a repezit la icoana din sticla a Maicii Domnului, pe care a smuls-o din perete si a facut-o tandari in curtea bisericii. Uitind de mila crestina si fara a incerca sa inteleaga situatia speciala a autorului profanarii, mai multi enoriasi l-au imobilizat pe cel in cauza, batindu-l cu pumnii si picioarele pina la aparitia unei patrule de politie. In cele din urma, V.H. a fost internat la Spitalul de Psihiatrie, unde se afla in prezent in camasa de forta, in lipsa medicamentelor care sa ii restabileasca fragilul echilibru mintal. Pericolul sa aiba loc fapte de aceeasi factura sau chiar mai grave in zilele urmatoare este in continuare extrem de ridicat la Botosani. DORIN BEJENARU Condamnate de comunisti sa locuiasca intr-o spalatorie "Mari, mor!", au fost cuvintele pe care avocatul Ioan Iovan le-a adresat sotiei, imediat ce s-a intors de la serviciu, cu putin inaintea mortii, isi aduce aminte fiica lor, Maria Puiu, care, in 1941, cind se petrecea tragedia ce i-a marcat toata viata, avea doar 13 ani. Maria Puiu isi mai pierduse, in 1934, si cele doua surori, care au murit de scarlatina. "Dupa ce tata i-a spus mamei ca moare, ea a inceput sa tipe. Tipatul l-a intors pe tata din moarte. El a dojenit-o pe mama, spunindu-i ca tocmai visa un drum plin de verdeata, iar in departare se vedea un palat imens. «Peste jumatate de ora o sa plec inapoi, asa ca te rog sa nu ma mai intorci», au fost ultimele lui cuvinte. Si asa s-a intimplat", isi aminteste Maria Puiu. "Le-am dat actele cu baioneta la piept" Cele doua femei, sotia si fiica, s-au ocupat de mostenirea pe care avocatul Iovan le-a lasat-o printr-un testament olograf, intocmit cu doi ani inaintea mortii. Era vorba despre casa in care locuisera, situata pe strada Prof. Cantacuzino, nr. 7, ridicata de avocat in 1927. Linga corpul principal al casei, avocatul mai construise alte doua, care au fost terminate in 1934 si, respectiv, 1937. In total, suprafata locuibila era de 429 de metri patrati. "Numai pentru taxele de succesiune, mama a platit 4,15 milioane de lei in 1941. Pentru ca nu mai avea cu ce sa ma intretina si sa aiba grija si de casa, a inchiriat o parte din camere. Asa ne-a gasit anul 1948. Atunci au venit niste domni si ne-au spus sa ne mutam in spalatorie, care era un alt corp de cladire, alaturat casei, si care avea doar 19,5 metri patrati. Ne-am mutat acolo, n-aveam incotro. In 1950, casa a fost nationalizata prin decret, desi nu era cazul: fusese ridicata din banii cistigati de tatal meu. Cu putin timp inainte de nationalizare, au venit niste oameni in uniforma la noi acasa, mi-au pus baioneta in piept si mi-au cerut sa le dau servieta tatalui cu toate documentele, inclusiv actele casei. N-am avut cum sa-i refuz. Mama, care nu era acasa atunci fiindca muncea cu ziua pe unde gasea, a fost desteapta: pusese in servieta numai copii si citeva originale fara importanta. Toate actele importante le-a ascuns in pod, in lada ei de zestre. La putin timp dupa nationalizare, ni s-au bagat in casa opt chiriasi", ne povesteste Maria Puiu. ICRAL "Herastrau Nord" a facut tot ce s-a putut ca imobilul sa nu fie retrocedat fostilor proprietari Toate aceste acte au fost scoase la "lumina" dupa aproape 50 de ani. Maria Puiu, a carei mama murise intre timp, a incercat sa-si ia casa inapoi. "Deja nu se mai putea locui in spalatoria de 19 metri patrati. Eu eram economista, sotul meu inginer, cele doua fete ale mele erau mari, una terminase facultatea de medicina, deci nu se mai putea locui la gramada. Cind a aparut Legea 112 din 1995, am crezut ca-mi voi recistiga casa. Am depus cerere la primarie si am asteptat. Toata lumea mi-a zis ca am tot dreptul la retrocedarea casei pentru ca locuiam in ea. Adica in spalatoria ei. Pentru ca noii chiriasi, care locuiesc la etaj, intentionau sa-si cumpere apartamentele, am fost nevoita sa deschid actiune in instanta", ne-a spus Maria Puiu. De fapt, parterul casei era ocupat, la vremea respectiva, de ICRAL "Herastrau Nord", iar la etaj stateau doi chiriasi la stat, sot si sotie. Ulterior, conducerea ICRAL a decis sa-si mute birourile in Strada Academiei, dar mai ramasesera citiva lucratori in casa. "Acestia n-au plecat cu miinile goale. Au vindut toate sobele de teracota. Au scos tot parchetul si l-au pus pe foc, au spart peretii", isi aminteste cu amaraciune Maria Puiu. Demersurile legale facute de femeie nu i-au folosit prea mult. Nimeni nu lua o decizie concreta. Desi primele instante i-au dat dreptate, Curtea de Apel Bucuresti a decis ca procesul trebuie rejudecat In toamna anului trecut, cind Maria a vazut agitatie mare in camerele de la parterul casei, si-a dat seama ca ceva este in neregula. A aflat ca spatiul respectiv fusese inchiriat, pe o perioada de 10 ani, de ICRAL "Herastrau Nord", unui investitor, care intentiona sa-si deschida un restaurant cu specific mexican. Atunci, Maria a apelat din nou la justitie si a reusit, cu ajutorul unei ordonante presedintiale, sa intre, dupa 49 de ani, in casa. Doar in camerele de la parter. Pentru ca fostul director al ICRAL, Gheorghe Somanescu (cercetat penal pentru implicare in afaceri cu case) a fost de acord sa vinda chiriasilor Mariei Puiu apartamentele de la etaj. Cei doi chiriasi de la etaj stiau, la momentul cind au cumparat, ca intreg imobilul este in litigiu si ca are un proprietar. In acest sens, ei au dat o declaratie la notariat, pe 4 octombrie 1996, in care aratau ca "au luat la cunostinta ca acest spatiu locativ formeaza obiectul unui litigiu". Dupa cinci ani de umblat pe la instantele de judecata care i-au dat intotdeauna dreptate, cind Maria Puiu credea ca, in sfirsit, isi va redobindi proprietatea, s-a trezit cu o decizie a Curtii de Apel Bucuresti, din aprilie 2000, in care i se aducea la cunostinta ca o va lua de la capat. Adica procesul se va rejudeca deoarece chiriasii ei au contestat valabilitatea testamentului avocatului Ioan Iovan, tatal Mariei Puiu. "Indiferent cit timp va mai dura procesul, sint hotarita sa merg pina la capat. Vreau sa-i redau linistea tatalui meu, sa reconstitui averea pe care a adunat-o prin munca lui de jurist, aceeasi cu a celor care astazi ma poarta pe drumuri, cu toate ca dreptatea este de partea mea", a adaugat Maria Puiu. Nu de aceeasi parere este si Gheorghe Somanescu, care, contactat telefonic, ne-a precizat ca "Maria Puiu este mostenitoare numai pe o groapa la cimitir". EUGENIA MIRCESCU Detinutii-lautari de la Galati fac dedicatii cu "As da zile de la mine" La Penitenciarul Galati citiva detinuti si-au facut rost de scule si s-au pus pe cintat, ei lansind si "hit-ul" penitenciarului: "As da zile de la mine". In ziua vizitei noastre acolo, Incinta penitenciarului rasuna de muzica populara. Aveai senzatia ca in curtea institutiei de detentie puscariasii s-au incins la hora. Lautarii Penitenciarului Galati faceau "repetitii" pentru spectacolele "live" care ar putea sa se iveasca. Cei patru detinuti-lautari cinta intr-o curte interioara a penitenciarului. Sint mindri de ceea ce pot cinta. Eugen Nitu are 31 de ani si e solistul vocal al grupului. Pentru ca un coleg lipseste, el ii tine locul acum la baterie. A fost condamnat pentru furt, sta de doi ani la puscarie. Peste opt luni va iesi si cinta cu amar gindindu-se la zilele de libertate. Eugen si-a descoperit talentele de "muzician" in puscarie. Pina sa intre la zdup nu si-a dat seama ca are "voce". Adrian Magureanu, Vasile Boscu si Aurel Moldoveanu (nici o legatura cu celalalt Aurel Moldoveanu, cel cu "du-te dor") au fost "dinainte". La puscarie n-au facut decit sa continue ceea ce invatasera de la parinti. Adrian Magureanu are 32 de ani. Arestat pentru furt, asteapta sa se judece de un an si jumatate. Cinta la trompeta cu figuri de mare muzician. Vasile Boscu a intrat la cei 44 de ani ai sai la puscarie pentru ca a furat. Minuieste acordeonul cu maiestrie. Aurel Moldoveanu e mindru de numele pe care il poarta. Toata lumea il intreaba daca e ruda cu celalalt Aurel Moldoveanu. Nu e. Are 42 de ani, cinta la saxofon si spune cu mindrie: "Ma aflu aici pentru evaziune fiscala". "Noi trei sintem lautari cu traditie. Din tata in fiu. Inainte de a intra la pirnaie cintam pe la nunti, botezuri si alte chefuri. Am invatat de la parintii nostri, care au fost tot lautari" - spune Moldoveanu. Cei patru detinuti-lautari sint foarte apreciati in penitenciar. Detinutii ii roaga sa le cinte de inima albastra. "Hit-ul Penitenciarului din Galati este "As da zile de la mine". Lautarii cinta in curtea penitenciarului si detinutii ofteaza din greu: "As da zili di la miniiiii/ Si mai fiu o zi cu tiniiiiiii? Ca ti iubesc la disperareeee..." este cea mai solicitata piesa. Dar noi stim sa cintam de toate. Hore, sirbe, muzica hip-hop, o reglam din instrumente cum ne pricepem mai bine", spun ei. Grupul de lautari face zilnic repetitii in curtea penitenciarului. Au scos afara statia, microfonul, pot primi instrumente de acasa si au peste 1.000 de fani. Cind cinta lautarii, toata lumea se bucura. Atmosfera se invioreaza brusc. Cind cintecele sint de "inima albastra", pe detinuti ii apuca dorul de casa. "Cind o sa iesim cu totii de aici poate ca o sa punem de o formatie si poate ca o sa scoatem si un CD" - spun lautarii. Pina cind o sa scoata un CD", cei patru se antreneaza pentru a evolua in fata a peste 1.000 de detinuti. ALINA COMSA-DURBACA S-a intimplat la Caracal Tragica poveste a muncitorului care a incercat sa sudeze doua proiectile Simbata, la ora 11.50, la UM 02246 din Caracal, cunoscuta sub denumirea de "Batalionul disciplinar", s-a petrecut o tragedie care a indoliat micul oras al Olteniei. Intr-un accident stupid, si-a pierdut viata Ion Tudor, tata a patru copii. Alaturi de el a fost ranit soldatul Marcel Cnuric, 21 de ani, care executa aici o pedeapsa de un an si patru luni inchisoare pentru dezertare. Haltere din proiectile Soldatul Marcel Cnuric executa la "Batalionul disciplinar" o pedeapsa de un an si patru luni de detentie pentru ca incercase sa dezerteze la U.M. 609 Tulcea. Marcel Cnuric urma sa plece din inchisoare marti si intrase in programul de reacomodare cu libertatea. Saptamina trecuta, aflindu-se pe cimpul din preajma unitatii, a gasit sase proiectile de artilerie pentru tunurile antitanc, calibru 76 mm, de provenienta sovietica, din cel de-al doilea razboi mondial. Proiectilele aveau o lungime de aproximativ 20 cm, iar soldatul a crezut ca sint ideale pentru a-si confectiona citeva haltere mici, asa-numitele gantere, cu care sa-si faca programul de gimnastica. Cnuric a adus proiectilele in cazarma si simbata, fiind o zi mai libera, l-a rugat pe lacatusul mecanic Tudor Ion, anagajat civil al unitatii, sa sudeze intre ele, cite doua, aceste bucati de metal, adaugind la mijloc o bara de fier. Civilul venise la unitate simbata pentru a-si termina unele lucrari deoarece de astazi urma sa intre in concediu, de fapt o restanta de noua zile, timp in care voia sa se ocupe de treburile de-acasa. Stiind ca soldatul Cnuric va fi eliberat marti, a vrut sa-l serveasca si s-a dus cu el in atelierul care se afla in spatele unitatii. "Nu stiu de ce Tudor Ion a facut pentru prima oara altceva decit i-au cerut sefii, ne-a spus comandantul unitatii, col. Ilie Cinca. Daca ar fi intrebat pe cineva, ar fi aflat ca acestea sint proiectile care au in ele o pulbere exploziva, iar un militar ar fi deosebit cu usurinta o bucata de fier de un astfel de proiectil." Crezind, poate, ca bucatile de metal sint la fel ca si cartusul unui glont, adica din metal brut, Tudor Ion a luat unul dintre proiectile si l-a asezat intr-o menghina aflata pe o masa de tabla, dupa care i-a spus soldatului sa se departeze pentru "a nu-l prinde flama" in timp ce va suda. Si-a pus manusile si masca de sudor, incercind sa prinda de proiectil o bara de fier. La primele atingeri cu electrodul nu s-a intimplat nimic, dar, cind metalul s-a incins, pulberea din interior s-a aprins si bomba a explodat, aruncindu-l doi metri. Schijele i-au retezat degetele de la mina dreapta, in care tinea clestele, si i-au smuls partea dreapta a craniului. Altele i-au pulverizat abdomenul si i-au ciuruit intreg corpul. Moartea s-a produs instantaneu, la locul cazaturii fiind si acum o imensa balta de singe. Soldatul Cnuric, aflat in apropiere, a avut ceva mai mult noroc, schijele provocindu-i doar rani pe partea dreapta, astfel ca, desi avea sapte plagi, a reusit sa iasa din atelier, prabusindu-se pe iarba din fata usii. Auzind puternica explozie, mai multi soldati si cadre militare au alergat spre atelier si au vazut scena cumplita. Cadavrul desfigurat al lui Tudor Ion era imprastiat pe jos, masa metalica fusese rasturnata de suflul exploziei, iar menghina smulsa de pe ea ajunsese linga usa. Singurele obiecte ramase nemiscate erau celelalte cinci proiectile, pe care Tudor Ion le lasase jos, la piciorul mesei. Lt.-col. Creata, care ne-a insotit pina la atelier, ne-a explicat ca daca proiectilele se aflau pe masa puteau sa explodeze prin simpatie, iar forta generata ar fi aruncat in aer intreaga cladire. In aceste conditii, nici soldatul n-ar mai fi scapat cu viata. "De altfel, a mai adaugat lt.-col. Creata, forta exploziva a proiectilului care s-a aprins a fost si asa diminuata de faptul ca, in acesti 50 de ani cit a stat in pamint, camasa metalica a fost corodata si umezeala a patruns in interior, altfel acest gen de armament poate arunca in aer orice cladire". In citeva minute, corpul lui Tudor Ion a fost dus la morga, iar soldatul ranit, transportat la spitalul din Caracal, fiind mereu constient. Dupa cum ne-a declarat medicul reanimator Liana Nedelceanu, Cnuric le-a spus medicilor ca a fost ranit de explozia unui tub de acetilena, dar soldatii care-l insoteau au descris personalului medical imprejurarile reale ale accidentului. Toate analizele medicale pareau a fi bune, in ciuda celor sapte plagi cu lipsa de substanta de pe corp, dar, pentru ca la radiografie aparea un corp metalic in zona plaminului, la ora 16.50, ranitul a fost transportat la Spitalul Militar din Craiova, iar de aici la Spitalul judetean Dolj, unde se afla si acum. "Ce le dau eu acum copiilor sa manince?" Simbata dupa-amiaza, familia Ion a adus acasa sicriul cu corpul neinsufletit al lui Tudor, pe care l-au asezat pe o masa in prima camera, astfel incit putea fi vazut chiar din strada. Dincolo de durerea mortii capului familiei, jalea era sporita de faptul ca sotia si cei patru copii orfani au ramas fara nici un venit. Elena Ion, inecata de lacrimi, ne-a spus: "Omul meu muncea toata ziua ca sa tina casa, acum ce ne facem noi, ca eu n-am serviciu, iar copiii sint toti la scoala. Ce le dau eu de-acum sa manince? Daca nu ne ajuta cineva, sa putem munci, raminem toti pe drumuri." Paul Cristian Ion, fiul cel mare, este student in anul II la o facultate din Craiova si spera sa gaseasca un serviciu ca sa poata avea grija de cei de acasa. Maria Alina Ion este eleva la liceu, in clasa a XI-a, iar cei mai mici, Alexandru Claudiu si Dragos Constantin, sint in clasa a VI-a, respectiv clasa a V-a. In afara de fiul cel mare, care se ocupa de pregatirea inmormintarii tatalui, ceilalti se aflau la vecini pentru a nu vedea corpul desfigurat al tatalui. Tudor Ion era acoperit in sicriu cu un cearsaf, iar capul era bagat intr-o punga din plastic care ascundea urmele accidentului. Inmormintarea va avea loc astazi, in Caracal, toate costurile fiind suportate de unitatea militara la care a lucrat Tudor Ion. Comandantul unitatii, col. Ilie Cinca, ne-a spus ca unitatea va acorda, pe linga cheltuielile de inmormintare, si unele despagubiri, insuficiente insa pentru o familie care risca sa ajunga pe drumuri. Ministerul Apararii Nationale a constituit deja o comisie de ancheta, care, impreuna cu procurorii militari, va stabili imprejurarile in care s-a produs tragicul accident. In inchisoarea militara din Caracal mai sint inca 70 de detinuti care nu vor uita niciodata intimplarea la care au fost martori. ION SPANU Invazie a rozatoarelor in Maramures La ora actuala, judetul Maramures se confrunta cu un atac furibund al rozatoarelor asupra prasitoarelor, cerealelor, pasunilor si chiar a livezilor. Cauzele acestui fenomen neplacut sint diverse si combaterea lor nu poate fi aminata. "Seceta de anul acesta, rezerva biologica ridicata si neefectuarea tratamentelor necesare, in anii trecuti, au dus la inmultirea soarecilor si sobolanilor. Tratamentele costisitoare ii determina pe multi sa nu le faca la timp sau chiar deloc", ne-au declarat Liliana Groza, biolog si Melania Oltean, tehnician, in cadrul Laboratorului de Prognoza si Avertizare a Directiei Fitosanitare Maramures. Soarecii si sobolanii se organizeaza in familii si colonii si ataca recoltele de cereale, legumele, iar in pomicultura, prefera puietii tineri carora le maninca radacinile. Focare sint in tot judetul, insa cele mai expuse atacurilor sint zona Codru, localitatea Somcuta Mare si orasul Baia Mare. "Pentru stoparea fenomenului, toti producatorii trebuie sa actioneze asupra gaurilor in care se ascund rozatoarele, prin otravirea acestora cu fosfura de zinc (substanta activa), si prin stropire cu Klerat", declara inginerul Gavril Ardusadan. ADRIAN RUSU Copii asfixiati cu monoxid de carbon Parintii erau plecati la un priveghi Doi copii din judetul Galati au murit, in noaptea de vineri spre simbata, asfixiati cu monoxidul de carbon emanat de o soba, in timp ce parintii lor se aflau la un priveghi, informeaza Inspectoratul General al Politiei. Fratii Florin-Ionut, in virsta de cinci ani, si Claudiu-Cristinel Dontu, de doar doi ani, din orasul Tirgu Bujor, au fost lasati singuri acasa de parintii lor. Catalin si Mioara Dontu au plecat la un priveghi in aceeasi localitate, iar la intoarcere si-au gasit copiii morti. Cercetarile politiei au stabilit ca minorii au murit asfixiati cu monoxid de carbon emanat de soba de incalzit. Scoala inchisa din cauza mizeriei Inspectorii de la Directia de Sanatate Publica Vrancea au pus zavor pe scoala din satul Fetesti, comuna Cimpuri, ceea ce reprezinta o premiera in istoria invatamintului vrincean. In urma unui control efectuat la aceasta scoala, la care invata 60 de copii, inspectorii sanitari au decis ca unitatea de invatamint nu indeplineste nici cele mai elementare conditii. Din cauza saraciei, la Fetesti sobele nu functioneaza, bancile, scaunele, ferestrele si usile sint aproape distruse, iar scoala nu mai are nici macar gard. Cit despre veceu, acesta lipseste. Animalele satului pasc in voie in curtea in care ar trebui sa se joace copiii, iar de multe ori vacile si caii au intrat chiar in salile de curs. Unitatea n-a mai primit aviz de functionare de mult timp, la fel ca alte 180 de scoli din judetul Vrancea. Copiii, ramasi pe drumuri, vor fi nevoiti sa mearga citiva kilometri pe jos pentru a ajunge la alta scoala din comuna. Conducerea Inspectoratului Scolar Judetean Vrancea a promis insa ca pina la terminarea vacantei va face tot posibilul ca scoala din Fetesti sa-si deschida din nou portile. SILVIA VRINCEANU Un copil de 11 ani si bunica sa au ajuns in spital pentru ca au mincat Mamaliga otravita Un copil de 11 ani din comuna Bistra, impreuna cu bunica sa, in virsta de 64 de ani, au ajuns in stare grava la Spitalul Judetean Alba, avind simptome de intoxicatie cu substante toxice. Alexandru Lazar si Marioara Morar se aflau in stare halucinatorie cind au intrat in sectia Urgente, simbata seara. Dr. Calin Gheorghiu, medic de garda, ne-a declarat ca cei doi s-au intoxicat dupa ce au consumat mamaliga preparata din porumb tratat cu substante toxice. Dupa primele ingrijiri, copilul a fost internat in Sectia Terapie Intensiva, iar bunica lui a fost transferata la spitalul de neuro-psihiatrie pentru continuarea tratamentului. LUCIAN DOBRATER Ciinii prinsi de hingherii sibieni vor fi dusi in Hoteluri canine de lux Consiliul Local Sibiu a adoptat, la sfirsitul saptaminii trecute, cu prilejul sedintei ordinare, "Regulamentul de desfasurare a activitatii de prindere si punere la adapost, sub control, a ciinilor comunitari". In acest context, sint definite trei categorii de maidanezi: ciini cu stapin, ciini vagabonzi si ciini cu afectiuni cronice, irecuperabili. Indiferent de situatie, un ciine gasit liber pe strazile Sibiului este capturat de hingheri si inclus in una dintre cele trei categorii. La iesirea din Sibiu (spre Brasov) vor fi amenajate, respectiv construite, o "puscarie" si un hotel de doua-trei stele, ambele... canine. Daca prezinta insemne specifice ciinilor de rasa, exemplarele din prima categorie vor fi "cazate" in hotel, cele din a doua in puscarie, pentru ca exemplarele din cea de-a treia categorie sa fie aduse in fata "plutonului de executie" sau asa cum se mentioneaza in respectivul regulament sa fie eutanasiate. De mentionat este ca toti ciinii comunitari capturati vor fi gazduiti si hraniti cinci zile, timp in care ei pot fi "infiati" gratuit de iubitorii de animale. Posesorii ciinilor de rasa pierduti isi vor putea recupera "odoarele", dupa ce fac dovada ca le apartin si au achitat, desigur, taxele hoteliere. ION GIRNOD Munca sezoniera in Ungaria, la liber Ory Csaba, secretarul de stat al Ungariei pe probleme sociale, aflat ieri in vizita la Cluj-Napoca, a declarat ca un obiectiv important pentru care se afla in Romania "se refera la aplicarea conventiei romano-ungare cu privire la munca sezoniera". Discutiile referitoare la aceasta conventie au inceput in urma cu un an si jumatate, reprezentind "un proces in domeniul conlucrarii intre Romania si Ungaria in domeniul fortelor de munca". Textul conventiei prevede posibilitatea cetatenilor din Ungaria si Romania de a lucra fara necesitatea unei vize de lucru, institutiile din cele doua tari obligindu-se sa emita gratuit actele de lucru necesare, acest lucru fiind stabilit prin ordonanta de urgenta a guvernului roman din 12 octombrie. Un alt element important al conventiei il reprezinta faptul ca romanii au posibilitatea de a participa la ocuparea unei slujbe in Ungaria de pe pozitii de egalitate cu maghiarii. "Nu vor trebui platite nici un fel de taxe, iar cei ce vor merge la munca o sa beneficieze de un tratament egal, nediferentiat fata de cetatenii maghiari", declara Ory Csaba. Guvernul Ungariei a aprobat deja aceasta conventie, urmind ca guvernul roman sa isi dea acordul. Conventia cuprinde doua aspecte legate de munca in Ungaria. Primul se refera la munca sezoniera, avind un termen de sase luni pe an. Celalalt aspect se refera la un schimb de stagiari, persoane sub 35 de ani, care au anumite specializari si au drept de munca pentru un an, cu posibilitate de prelungire. Exista insa o stipulatie care prevede ca numarul persoanelor care intra pe piata de munca din Ungaria nu trebuie sa depaseasca 8.000. "In acest sens a aparut ideea infiintarii unor agentii care sa fie informate la zi cu privire la cererea si oferta fortei de munca din Ungaria si Romania, aceste institutii urmind sa functioneze pe baza legilor economiei de piata", spune Ory Csaba. Secretarul de stat al guvernului ungar a precizat ca mai exista asemenea conventii incheiate de Ungaria cu Slovacia, Austria, Franta si Germania. STELIAN GORGAN Dumnezeul betivilor Teafar, dupa ce a fost tirit de tren un kilometru Dupa terminarea programului de munca, Vasile Arghir (28 de ani), din Podu Iloaiei, judetul Iasi, a plecat vineri seara spre Gara Iasi, unde urma sa se urce in trenul care sa-l duca acasa. Vasile avea de asteptat aproape o ora, asa ca s-a apucat sa bea intr-o circiuma din apropiere. Dupa vreo jumatate de ora, abia se mai putea tine pe picioare. Un vecin l-a ajutat sa se urce in tren si sa-si gaseasca un loc. Imediat dupa ce trenul personal a plecat, Vasile a adormit. "Cind m-am trezit, mi s-a parut ca trecuse foarte mult timp. M-am uitat dupa vecinul meu si, cind am vazut ca acesta lipsea, am crezut ca am trecut de Podu Iloaiei. Atunci m-am repezit spre usa si, pentru ca am avut senzatia ca trenul statea, am coborit", a povestit Vasile, acum pe patul spitalului. Trenul era insa in miscare, astfel ca omul a cazut din mers. Un picior i s-a agatat de o bara, asa ca Vasile a fost tirit aproape un kilometru. "Credeam ca n-am sa mai scap. In cele din urma, trenul a oprit in gara. Cind m-a vazut lumea, multi s-au speriat pentru ca eram plin de singe", ne-a mai spus Vasile. Crezind ca starea barbatului era foarte grava, oamenii au chemat o ambulanta care l-a transportat pe ranit la Iasi, la Spitalul de Neurochirurgie. Vasile a fost internat mai mult pentru investigatii, intrucit traumatismele suferite nu au fost prea grave. CATALIN DUMITRESCU Dupa ce si-a marit, din nou, buzele, Catalina vrea nasul lui Michael Jackson Chiar daca a suferit deja doua interventii chirurgicale pentru marirea buzelor, Catalina a vrut musai sa le aiba si mai carnoase. Prin urmare, in aceasta vara, fara sa stie nimeni, solista a mai facut un drum pina la Bacau. Aici i-a fost implantata o noua cantitate de gortex, la aceeasi clinica de chirurgie estetica la care a mai apelat. Dupa spusele interpretei, aceasta este ultima modificare estetica a buzelor la care a recurs. Ea intentioneaza insa sa-si faca o noua operatie la nas in cel mult o luna. Daca nu ar fi intrat in studio sa-si inregistreze albumul, ar fi vrut ca, in acelasi timp cu buzele, sa-si aranjeze si nasul. Chiar daca nasul ei arata bine, Catalina isi doreste unul in genul celui pe care-l are Michael Jackson. CLAUDIA VOICU 