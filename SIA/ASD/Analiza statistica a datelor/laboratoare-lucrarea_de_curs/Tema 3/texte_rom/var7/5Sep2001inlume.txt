 Dupa ce s-a laudat ca e familista convinsa, Kate Winslet divorteaza Actrita Kate Winslet, starul filmului "Titanic", s-a despartit de regizorul Jim Threapleton, dupa trei ani de mariaj fericit. Cuplul isi cumparase o proprietate de 1,17 milioane dolari, in tinuturile natale, in sudul Angliei. Cei doi au afirmat ca fiica lor, Mia, ramine pentru amindoi prioritatea numarul unu. Pentru foarte multi, stirea a fost un soc: aceasta casnicie era un simbol al fericirii domestice. Winslet a vorbit foarte cald despre fostul sau sot, dar a precizat ca "au existat si momente bune, si momente rele". Celebra actrita din "Titanic" se lauda sus si tare pina de curind cu fericirea ei domestica. CONSTANTIN ROGOZ Plajele din estul SUA, terorizate de Rechinii ucigasi Turistii si rezidentii oraselor de coasta de pe tarmul estic al Statelor Unite sint terorizati de valul de atacuri ale rechinilor, care s-au soldat cu moartea a doi oameni in interval de numai trei zile. Dupa ce, simbata, un baietel de 10 ani a decedat din cauza muscaturilor la un picior, suferite in timp ce se scalda, aproape de mal, in statiunea Virginia Beach, luni seara, un barbat si-a pierdut viata iar partenera sa a fost grav ranita, in largul coastelor Carolinei de Nord, au anuntat autoritatile americane. Moartea lui David Peltier a fost prima cauzata de rechini in apele americane anul acesta, si totodata prima din zona Virginia Beach din ultimii 30 de ani. Baietelul, care se juca in apa adinca de doar 1,2 metri, la circa 45 de metri departare de tarm, a fost muscat de un rechin, care i-a sfirtecat, practic, piciorul, plaga masurind 43 de centimetri lungime. In clipa producerii atacului, David se afla in apa alaturi de tatal sau, Richard, si de alti doi frati mai mari. Tatal copilului a zarit rechinul muscindu-i copilul, a pocnit in cap pradatorul pina a dat drumul piciorului lui David, le-a strigat celor doi baieti mai mari sa fuga pe mal, si a urcat copilul ranit pe o plansa de surf, indreptindu-se rapid spre uscat. In ciuda acestei curajoase si prompte interventii, precum si a eforturilor depuse de medici, micutul nu a mai putut fi salvat, el murind duminica intr-un spital din Norfolk, din cauza pierderii masive de singe. Barbatul ucis luni de un alt rechin, la 227 kilometri sud de locul in care a fost atacat David, pe aceeasi coasta estica a SUA, era de origine rusa si avea domiciliul in Washington DC. Potrivit informatiilor furnizate de autoritati, el avea virsta de 27 de ani, iar prietena sa, aflata acum in afara oricarui pericol - 23. De la inceputul anului, in intrega lume s-au inregistrat 48 de atacuri ale rechinilor, dintre care 37 in SUA. Cele mai multe, 29, au avut loc in Florida, unde, in luna iulie, un rechin i-a smuls din umar mina unui baiat de opt ani. Bratul i-a fost reatasat, iar copilul a supravietuit pierderii masive de singe, dar starea sa este in continuare grava, el fiind inca intr-o coma superficiala. Specialistii spun ca vina nu apartine vietuitoarelor marine, care confunda oamenii cu hrana lor obisnuita. De altfel, rechinii se retrag indeobste fara a face victime umane, atacurile fatale fiind simple accidente nefericite. In pofida acestor opinii avizate si a faptului ca sint reprezentanti ai unei specii pe cale de disparitie, multi oameni au declarat "razboi total" rechinilor, cautind sa-i doboare "fara somatie" CONSTANTIN VLAD Regele Constantin al Greciei, fortat sa-si schimbe numele pentru a intra in tara Guvernul grec a afirmat luni ca Regele Constantin, aflat in exil la Londra, nu va putea reveni in tara folosindu-se de titlul regal. Declaratia a fost facuta dupa ce au aparut in presa elena informatii potrivit carora Constantin ar dori sa se stabileasca in Grecia. Executivul grec a votat in 1994 o lege care ii deposeda pe rege si familia sa de cetatenie si avere. De asemenea, pasapoartele lui Constantin, al sotiei acestuia si ale celor cinci copii au fost anulate. Regele a facut apel la Curtea europeana a drepturilor omului, care a apreciat ca membrii familiei regale a Greciei nu isi pot pierde cetatenia, dar trebuie sa isi gaseasca un nume, ca orice grec obisnuit. Un amendament adus legii grecesti dupa aceasta decizie stabileste ca familia regala are dreptul sa-si pastreze nationalitatea, dar trebuie sa isi ia angajamentul ca va respecta constitutia tarii, ca nu va revendica nici un titlu si nici averile nationalizate. Mai mult, prin declaratia de luni, guvernul de la Atena interpreteaza cum doreste decizia curtii de la Strasbourg, afirmind ca respectivul document ii interzice lui Constantin sa-si revendice identitatea sa regala si sa-si foloseasca titlurile. Totodata, executivul grec nu pomeneste nimic despre faptul ca, aceeasi instanta de la Strasbourg a condamnat statul grec sa despagubeasca familia regala pentru nationalizarea a trei proprietati. Regele Constantin al Greciei a urcat pe tron in 1964 si a fost constrins sa paraseasca tara in decembrie 1967, in timpul dictaturii militare. CAMELIA MUNTEAN Atentat cu evreu-capcana Un atentat comis de un kamikaze palestinian, marti dimineata, in centrul Ierusalimului, s-a soldat cu ranirea a 13 persoane, intre care una grav. Palestinianul a detonat incarcatura pe care o avea asupra sa cind a vazut ca se apropiau de el doi politisti israelieni care intentionau sa-i verifice actele. Bucati din trupul sau au fost gasite pe strada alaturata, iar capul, in curtea scolii franceze aflate in apropierea locului deflagratiei. El a atras atentia politistilor inainte de atentat pentru ca era deghizat in evreu ultrareligios, cu barba, tichie si haine negre, dar in spate avea un rucsac, unde tinea bomba. ( C.M. ) Detectorul de cancer Specialistii Universitatii Berkeley din California au anuntat crearea primului microprocesor capabil a detecta neoplasmele, dispozitiv a carui piesa de baza o constituie o "trambulina" microscopica, capabila sa se indoaie in prezenta celulelor canceroase. Pe microprocesorul in cauza pot fi montate sute de "trambuline", fiecare sensibila la cite o forma de cancer diferita. Dispozitivul astfel creat, expus singelui sau urinei unei persoane, indica prezenta bolii cu o precizie de 20 de ori mai mare decit procedurile clinice actuale. Tehnica a fost dezvoltata initial ca test pentru asa-numitele markere proteice prezente in singele barbatilor suferind de cancer la prostata. "Trambulina", care are dimensiunea unui fir de par, este acoperita pe una din parti cu anticorpi, care se dilata in clipa expunerii la proteine specifice, rezultind indoirea "plansei". Superioritatea tehnicii rezida din faptul ca poate diagnostica neoplasmele intr-un stadiu incipient, oferind sanse de vindecare incomparabil mai mari. CONSTANTIN VLAD Flash Turcii, amenintati cu sterilizarea fortata Un deputat turc a afirmat ca intentioneaza sa depuna un proiect de lege care prevede sterilizarea fortata a barbatilor care au deja doi copii, lege menita sa incetineasca cresterea demografica si sa usureze criza economica ce afecteaza aceasta tara. Proiectul stipuleaza ca fiecare barbat turc care are doi copii si virsta de 50 de ani sa fie supus, obligatoriu, unei operatii de vasectomie. Cei care s-ar opune ar urma sa fie pedepsiti cu un an de inchisoare. ( C.M. ) Bucati de iubita, trimise prin posta in toata tara Politia din Praga a arestat un barbat de 32 de ani, suspectat ca si-a ucis prietena de aceeasi virsta, cu care traise un an si jumatate, si ca a trimis prin posta parti din cadavrul ei la diverse adrese fictive. Ancheta a fost declansata pe 24 august, cind lucratorii postei din orasul Brno au descoperit un brat uman si un picior intr-un colet care mirosea puternic a cadavru si care nu fusese ridicat de nimeni. Un al doilea colet al groazei a fost descoperit a doua zi, la Praga ( L.C. ) Propaganda comunista duce dupa gratii Un extremist de stinga din Cehia, David Pecha, a fost inculpat luni pentru propaganda comunista, devenind primul ceh urmarit in justitie pentru acest motiv de la caderea comunismului, in 1989. Pecha, 23 de ani, este acuzat pentru ca a instigat, prin intermediul revistei pe care o conduce, la lupta pentru reinstaurarea regimului comunist, a dictaturii proletariatului, si la revolutie, calificindu-i drept "criminali si tradatori" pe actualii politicieni. Pentru aceste acuzatii, el risca opt ani de inchisoare. ( C.M. ) [17][pl.dll?rid=expresro] 