 Rezerva valutara creste doar pe baza de bonduri Rezerva valutara a Bancii Nationale a ajuns la finele lunii noiembrie la 2.303,7 milioane dolari, cu 39,4 milioane (1,77%) peste nivelul din octombrie (2.264 milioane dolari). Stocul de aur s-a majorat la 104,8 tone, ceea ce valoric inseamna 899,8 milioane dolari. Rezervele internationale ale BNR (aur si valuta) se situau la sfirsitul ultimei luni de toamna la 3,2 miliarde dolari. Extensia rezervei valutare a fost posibila doar cu ajutorul celei de a doua emisiuni de bonduri externe din anul 2000, in valoare de 133,8 milioane de dolari. In caz contrar, cumpararile nete ale BNR de pe piata interna de 39,3 milioane de dolari si veniturile provenite din administrarea rezervei, de 14,1 milioane de dolari, n-ar fi reusit sa acopere rambursarile din contul serviciului datoriei externe de 85,8 milioane de dolari si alte plati (din modificarea rezervelor minime si cedari de valuta la rezerva statului) de 62 milioane de dolari. Oricum, in luna decembrie, perioada in care serviciul datoriei directe si garantate de stat se ridica la 67 milioane dolari, nu va mai exista o emisiune de obligatiuni externe care sa faciliteze marirea rezervei valutare. In aceste conditii, chiar daca exportatorii vor continua sa furnizeze cantitati importante de devize, care vor ajunge in cea mai mare parte a lor in vistieria bancii centrale, cresterea solicitarilor de valuta in preajma Sarbatorilor de iarna si interventiile frecvente ale BNR pe piata dau ca improbabila, la sfirsitul anului 2000, o rezerva valutara mai mare de 2,3 miliarde de dolari. Ce inseamna asta? Ca resursele valutare ale BNR nu vor acoperi minimum trei luni de importuri, ceea ce ar putea determina unele agentii specializate, daca se vor produce si alte evenimente defavorabile Romaniei, sa puna la indoiala ratingul actual. Unde ar trebui sa se plaseze de fapt rezerva valutara? Ultimele date statistice prezinta importuri (FOB) de 1 miliard de dolari in luna octombrie si o medie corespunzatoare perioadei ianuarie-octombrie 2000 de 944 milioane de dolari lunar. Raportind cifrele la trei luni de import, rezerva valutara ar fi necesar sa se gaseasca pe 31 decembrie 2000 la 2,85 miliarde de dolari, si nu la 2,3 miliarde de dolari cit arata estimarile corespunzatoare sfirsitului de an. IONUT BALAN Rezerva valutara si de aur: Perioada Rezerva valutara Dinamica Rezerva aur Dinamica ianuarie 2000 1.694 9,57 952,2 -1,28 februarie 2000 1.565 -7,62 978,6 2,77 martie 2000 1.632 4,28 919,2 -6,07 aprilie 2000 1.695 3,86 922,9 0,40 mai 2000 1.622 -4,31 911,4 -1,25 iunie 2000 1.907 17,57 968,7 6,29 iulie 2000 2.174 14,00 930,3 -3,97 august 2000 2.158 -0,74 922,6 -0,83 septembrie 2000 2.136 -1,07 921,2 -0,15 octombrie 2000 2.264 5,99 895,2 -2,82 noiembrie 2000 2.304 1,77 899,8 0,51 1,38 pensionari la un salariat Volumul investitiilor in economie a crescut in termeni reali cu 2,5% in primele 10 luni ale anului comparativ cu perioada precedenta a anului trecut. Rata somajului a ramas la acelasi nivel cu cel inregistrat in luna septembrie de 10,2%, in timp ce numarul mediu al pensionarilor din trimestrul III a inregistrat o crestere de 0,8% fata de trimestrul anterior al anului 2000. Numarul mediu al pensionarilor s-a ridicat la 6.180.000 de persoane. Raportul dintre numarul de pensionari si cel de salariati a fost de 1,38 de pensionari la un salariat, in timp ce pensia medie lunara a fost de 920.301 lei. Raportul dintre pensia medie (fara impozite si CAS) si salariul mediu in trimestrul III a fost de 51,1%. Numarul societatilor cotate pe Bursa de Valori Bucuresti a fost de 117 la sfirsitul lunii octombrie, iar volumul tranzactiilor a fost de 159,1 miliarde lei, in crestere cu 62,8 miliarde lei fata de luna precedenta. Capitalizarea bursiera la sfirsitul lui octombrie a inregistrat, de asemenea, o crestere usoara, ea cifrindu-se la 9.486,9 miliarde lei. GABRIELA TINTEANU Colosii brasoveni scapa de executarea silita Conform unor hotariri de guvern adoptate pentru fiecare societate in parte, primele 50 mari intreprinderi de stat aflate in topul rau-platnicilor din tara, printre care se numara sase societati din judetul Brasov, vor scapa de executarea silita a datoriilor acumulate la bugetul statului. In judetul Brasov, Directia Finantelor Publice a stopat procedurile de executare silita, blocari de conturi si sechestru de bunuri, in cazul a sase colosi industriali. Acestia sint intreprinderea de autocamioane Roman SA, Rulmentul SA, Hidromecanica SA, Fabrica de Scule Risnov, Colorom SA si Nitramonia Fagaras. Societatile nominalizate vor fi astfel scutite de penalitatile de intirziere la plata obligatiilor fiscale catre bugetul de stat, datorii generate de neplata la timp a impozitelor pe salarii, dividende sau a altor taxe si pentru care s-au acordat reesalonari. Facilitatile au fost acordate ca societatile in cauza sa devina atractive in ideea privatizarii si in speranta unei relansari economice. Reesalonarile de plata a majorarilor de intirziere aferente obligatiilor fiscale vor fi acordate pe perioade intre trei si cinci ani. CAMELIA CSIKI Carausii - in pericol sa traga pe dreapta In baza unui ordin al ministrul transporturilor, de la 1 octombrie, Registrul Auto Roman, prin unitati agreate, nu mai face nici o inspectie tehnica autovehiculelor de marfa care nu sint "insemnate" cu banda reflectorizanta. In lipsa reviziei, masinile nu mai pot circula decit pina la expirarea ultimei inspectii tehnice periodice. Adica, cel mult pina la anul. Amenda pentru cei care nu se conformeaza este cuprinsa intre 800.000 de lei si 1.200.000 de lei. In plus, autovehiculele de marfa nu vor putea obtine, pina la 12 decembrie, autorizatie de transport international pentru anul 2001, dosarul de autorizare impunind montarea benzii reflectorizante. In tara noastra sint inmatriculate aproximativ 400.000 de autovehicule grele, din care aproape 300.000 au nevoie de autorizatie de transport international. In urma cu doi ani, Romania a ratificat Regulamentul 104 ECE ONU. S-a obligat astfel ca, intr-o perioada de timp determinata, sa adopte toate masurile necesare pentru ca transportul pe roti autohton sa se alinieze la cel international. Montarea benzilor reflectorizante a fost una dintre conditii. Drept urmare, anul trecut, Ministerul Transporturilor a luat decizia de a obliga firmele de transport marfa sa monteze benzi reflectorizante de jur imprejurul masinilor grele. La vremea aceea, ordinul nu a putut fi insa aplicat deoarece in Romania nu se comercializau asemenea folii. Astfel ca, aplicarea ordinului a fost aminata cu un an, pina la aparitia unei firme sau a mai multora. De curind, "piata" benzilor reflectorizante a fost deschisa de o firma care a fost agreata imediat de RAR, si ordinul a fost pus in aplicare. Masura a stirnit indignarea carausilor particulari care ameninta cu organizarea de actiuni de protest. Ei precizeaza ca Ministerul Transporturilor da ordine peste ordine si considera importante probleme care ar putea fi aminate. Mai ales ca "inscriptionarea" nu se face decit printr-o singura firma agreata, care nu are decit 27 de centre in toata tara. Montarea benzilor constituie o cheltuiala suplimentara de circa 200 de dolari pe vehicul. Ei au cerut Ministerului Transporturilor aminarea acordarii de autorizatii internationale de transport pentru anul viitor, motivind ca nu au avut timpul sau banii necesari pentru a-si monta foliile reflectorizante. MIHAELA BALEA EUGENIA MIRCESCU Electronice si electrocasnice prin magazinele virtuale In doua luni si jumatate magazinul virtual de electronice si electrocasnice www.emania.ro a inregistrat vinzari de peste 1 miliard de lei, semn ca romanii nu sint atit de reticenti precum se crede fata de comertul prin Internet. Acesta modalitate moderna de a face cumparaturi ii scuteste pe clientii din Romania de alergatura prin magazine, ei primind produsele acasa si platindu-le cash la livrarea comenzii. In pragul sarbatorilor de iarna, firma New Media Concept a pregatit si o varianta a magazinului virtual pentru romanii din diaspora. In prezent, ei pot plati produsele achizitionate prin Internet prin sistemul de transfer electronic al banilor Western Union, disponibil acum pentru plati efectuate din SUA, Marea Britanie, Finlanda, Irlanda, Suedia si Danemarca, urmind ca din primavara anului viitor sistemul sa devina disponibil pentru alte 160 de tari. De asemenea, de anul viitor, firma intentioneaza sa introduca si cartea de credit ca modalitate de plata pentru cumparatorii din strainatate. Magazinul virtual poate fi accesat si de pe site-ul cotidianului "Evenimentul zilei" (www. expres.ro) , care se afla printre preferintele romanilor din strainatate. Oferta magazinul www.emania.ro contine 339 de electrocasnice si peste 635 de electronice, apartinind celor mai importante 30 de firme ce activeaza pe piata romaneasca. NICOLETA BURTAN Faceti curat prin pod si aruncati pe Internet! Romanii scot la vinzare istoria de familie Faptul ca prin Internet poti vinde si poti cumpara cam orice iti trece prin cap nu este o noutate. Noutatea este insa ca, in lipsa banilor, romanii utilizatori de Internet au creat un adevarat bazar pe site-urile special puse la dispozitie, unde se tranzactioneaza de la piese de calculatoare si obiecte de arta pina la marfa angro pentru buticuri, la pret de nimic. Situate undeva la limita dintre obiectele de colectie si vechiturile numai bune de aruncat de prin podul bunicii, pe anumite site-uri se gasesc o gramada de nimicuri pe care lumea da totusi bani. In aceasta categorie intra buletinele de identitate, carnetele de elevi, de pionieri sau de membri de partid ale parintilor, legitimatiile de calatorie, foi matricole sau diverse diplome ale unchilor si matusilor, certificate de divort, bilete de tren din alta epoca, polite, bilete de banca, anunturi mortuare, carnete (n.r. - carti) de alegator, acte de donatie sau de vinzare-cumparare, foi de drum de la inceputul secolului sau chiar din secolul trecut, documente comerciale cu aceeasi vechime, bilete de papagal, precum si citeva scrisori de dragoste pe care intemeietorii famiilor actualilor vinzatori si le-au trimis prin anii 1900. Printre ele se afla totusi si citeva "piese" cu adevarat valoroase, cum ar fi o colectie de jurnale bisericesti tiparite cu caractere chirilice in 1858 (puse in vinzare la pretul de 100 de dolari), o legitimatie de jurnalist din 1932, cu poza intacta a posesorului (pusa in vinzare la pretul de 5 dolari), un "permis de conducere pentru automobil" eliberat la Cernauti de regele Ferdinand (la pretul de 10 dolari), un pasaport emis de regele Carol I la 1896 (cu stampila de intrare in Burgas), documente comerciale ale cofetariei Capsa sau ale companiei Farchy (firma care a aprovizionat Casa Regala de Romania cu matasuri si stofe, in perioada 1890-1913). Asadar, cei care sint interesati de achizitionarea unor adevarate piese de colectie le pot gasi pe Internet la preturi modice, iar ceea ce e important e faptul ca atit fotografia obiectului pus in vinzare, cit si calificativul acordat de administratorul site-ului respectiv demonstreaza calitatea reala a acestora. Pentru cei interesati de istoria celor doua razboaie mondiale, site-urile de specialitate contin ca oferta o serie de documente de corespondenta (scrisori, telegrame) ale vremii - amuzante prin exprimarea arhaica si pretentioasa, cu "frantuzisme", dar cu o reala valoare documentara pentru starea de spirit a societatii din acel moment. Perioada de dupa cel de-al doilea razboi mondial este prezenta "la vinzare" prin cartelele de trista amintire introduse in folosinta la sfirsitul anilor '40 pentru toate bunurile de consum - alimente, tutun, marmelada, imbracaminte, incaltaminte etc.; colectia oferita este cu atit mai interesanta cu cit ea cuprinde nu numai cartele folosite in Romania, ci si unele provenind din alte tari care au avut de suportat consecintele razboiului. Scolile si liceele (in special cele din Bucuresti) interesate sa-si refaca istoria din ultima suta de ani pot gasi, pe aceleasi site-uri cu obiecte de colectie, carnete de elev, legitimatii de calatorie pentru tramvai sau foi matricole ale fostilor elevi, interesante pentru continutul "tabelei de materii" studiate la inceputul secolului, precum si pentru modul de examinare si notare ale elevilor. Printre documentele scolare, amuzanta este o scrisoare olografa, trimisa la 1 iunie 1901, de "revisorul" (n.r. - inspectorul) scolar al judetului Ilfov directorului Scolii de Baieti nr. 7 din Bucuresti pentru a-l convoca la o adunare profesorala. "Acei dintre Dvoastra. cari vor lipsi, vor fi raportati Ministerului", il avertiza "revisorul" pe "Domn Director" prin intermediul "convocarii" trimise. Asadar, pe linga vechiturile date jos din podul casei, pe Internet se gasesc si veritabile piese de colectie pentru cei pasionati de un anumit domeniu sau de o anumita perioada istorica. In plus, printre obiectele puse in vinzare se gasesc si citeva documente emise in alte tari, ca, de exemplu, un act notarial emis in Sussex (Anglia) in 1932, o scrisoare cu sigilii rusesti de la 1906, un pasaport italian din perioada interbelica, foi de drum sau carnete emise de Liga Dunarii la Budepesta, la sfirsitul secolului trecut, sau niste file din cartea funciara a Ardealului dinainte de Unirea de la 1918. Printre "noutatile" scoase la vinzare se numara o scrisoare olografa a lui Elvis Presley (incluzind autograful aferent) si... demisia generalului Chelaru inaintata, in urma cu citeva saptamini, presedintelui Emil Constantinescu (pusa in vinzare la pretul de 10 dolari)! OANA PATRAULESCU 