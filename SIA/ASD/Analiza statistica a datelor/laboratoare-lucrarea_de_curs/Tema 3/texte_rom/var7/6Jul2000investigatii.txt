 Cea mai numeroasa banda de tilhari din Cluj, anihilata Cea mai numeroasa banda de tilhari din istoria infractionalitatii clujene a fost anihilata ieri de politistii clujeni. Tilharii, care actionau cu o violenta deosebita pe raza Parcului Central din municipiul Cluj, obisnuiau sa-si loveasca victimele in cap cu bite. Grupul a inceput sa actioneze in luna februarie in zona Parcului Central si in cartierele Gruia, Iris, precum si in gara. Tilharii aveau virste cuprinse intre 15 si 20 de ani si isi jefuiau victimele de bani, bijuterii si telefoane mobile. Banda era compusa din trei grupuri care actionau cu schimbul, numai noaptea. Toti cei 11 au fost arestati sub acuzatia de tilharie calificata care se pedepseste cu inchisoare de la 5 la 20 de ani. BOGDAN STANCIU Razbunari postelectorale Funar a depus plingere penala impotriva interpretului Aurel Tamas Doi gardieni publici ai Primariei Cluj s-au prezentat ieri dimineata in curtea imobilului de pe strada Napoca, nr. 9, unde interpretul de muzica populara Aurel Tamas isi amenajeaza un local. Cei doi gardieni erau insarcinati sa inmineze locatarilor o dispozitie de suspendare a autorizatiei de constructie. Potrivit celor anuntate de Serviciul Mass-Media al primariei, Tamas, la vederea celor doi gardieni, a ordonat unui muncitor sa inchida poarta si sa-i cheme si pe ceilalti ca sa-i sechestreze pe gardieni. Acelasi serviciu al primariei clujene a mai anuntat ca: "Deoarece Aurel Tamas s-a facut vinovat de o actiune care intra sub incidenta Codului Penal, respectiv retinerea si sechestrarea de persoane, s-a depus plingere penala impotriva sa". De partea cealalta, Aurel Tamas ne-a declarat ca nu a sechestrat absolut pe nimeni: "Au venit doi gardieni care au intrat in curte. I-am intrebat ce vor si mi-au spus ca vin din partea lui Funar. Ei nu aveau nici o cadere sa reprezinte primaria, erau niste simpli gardieni publici, neinsotiti de vreun angajat al primariei, asa ca i-am invitat sa iasa afara pentru ca se aflau pe o proprietate privata". In ceea ce priveste autorizatiile de construire, Tamas ne-a declarat ca localul, care se afla in centrul istoric al orasului, este autorizat de Comisia Nationala a Monumentelor, Siturilor si Ansamblurilor Istorice si este avizat de Ministerul Lucrarilor Publice si Amenajarii Teritoriului. De mentionat ca Funar nu il mai inghite pe Tamas de cind acesta a candidat la primarie. Tamas a fost unul dintre cei mai virulenti critici ai lui Funar in timpul campaniei electorale. "Daca va mai continua sa ma sicaneze (Funar - n.r.), il voi da in judecata", a conchis Tamas. BOGDAN STANCIU Dosarul "Tigareta de Iasi" s-a intors la Parchet Judecatorii Tribunalului Iasi au hotarit ieri trimiterea dosarului privind abuzurile si incalcarile flagrante de la Fabrica de Tigarete, in perioada 1992-1997, la Parchetul de pe linga Tribunalul Iasi pentru completarea si continuarea cercetarilor. Potrivit procurorilor, timp de aproximativ patru ani, cit a detinut conducerea Fabricii de Tigarete Iasi, fostul director Traian Teodor a adus un prejudiciu de aproximativ 18 miliarde de lei. Conform rechizitoriului, Teodor a oferit tone de tigari prietenilor si cunostintelor in mod preferential, iar cei din urma au uitat sa mai achite marfa. Intr-o cerere depusa la dosar, Societatea Nationala "Tutunul Romanesc" SA, prin directorul Danut Marcel Cornea, precizeaza: "In ceea ce priveste producerea pagubei consideram ca toti cei anchetati au contribuit la producerea intregului prejudiciu, dupa cum rezulta din expertiza efectuata in timpul anchetei penale, prin care s-a putut constata si din probele existente ca activitatea fiecaruia a condus la o paguba distincta. Din acest motiv nu putem stabili valoarea prejudiciului pentru fiecare in parte, considerind ca acestia trebuie sa fie obligati in solidar la recuperarea integrala a pagubei". CATALIN DUMITRESCU Politia Timisoara a dezlegat misterul bombei din Alfa Romeo Doru Meosu, cel mai cunoscut traficant de masini furate din Romania, a fost arestat in cursul saptaminii trecute, a anuntat miercuri colonelul Doru Spataru, inspector-sef al IPJ Timis. La prima vedere, Doru Meosu era numai o victima, el fiind destinatarul bombei care a provocat, la sfirsitul lunii martie, explozia autoturismului Alfa Romeo, pe Calea Aradului, din Timisoara. Acum, a reiesit ca Doru a fost implicat in plasarea unor masini de lux furate, temeiul arestarii preventive dispuse de Parchetul de pe linga Curtea de Apel Timisoara fiind savirsirea infractiunii de complicitate la furt. Doru Meosu este unul dintre cei mai versati traficanti de masini furate. El a suferit deja o condamnare si, in prezent, este judecat pentru acelasi gen de fapte de Tribunalul Timis. SERGIU MIAT Bibliotecar cu apucaturi de birjar Un an si jumatate de puscarie pentru ca a scuipat si a injurat un echipaj de politie Marius Cristian Enache, in virsta de 23 de ani, angajat al Bibliotecii "Mihai Eminescu" din Iasi, a fost condamnat ieri de magistratii Tribunalului Iasi la un an si sase luni de puscarie, cu suspendare, pentru ultraj si tulburarea linistii publice. Fiind intr-o stare avansata de ebrietate, in dupa-amiaza zilei de 11 august 1999, Enache a mers la terasa Rom Andra SRL, din cartierul Alexandru cel Bun, si a inceput sa injure si sa-i ameninte pe clienti. Fara nici un motiv, el l-a acostat pe un tinar si le-a vorbit obscen unor fete. Agentul care se ocupa cu paza si mentinerea ordinii i-a atras atentia turbulentului, dar s-a pomenit la rindul lui injurat si amenintat, fiind nevoit sa solicite ajutorul si interventia unui echipaj de politie. Politistul Vasile Falticeanu, insotit de un coleg, a incercat cu binisorul legitimarea acestuia, dar au fost intimpinati si ei de o ploaie de insulte si obscenitati. Cu mare greutate, cei doi subofiteri au reusit sa-l tempereze pe Marius Enache, dupa care l-au condus la sediul politiei pentru declaratii. Lui Marius i-a fost intocmit dosar penal pentru ultraj contra bunelor moravuri si tulburarea linistii publice. Pe linga pedeapsa primita, Marius Enache va fi obligat sa plateasca statului doua milioane de lei cheltuieli judiciare. CATALIN DUMITRESCU La Focsani au aparut Recuperatorii FNI Persoane necunoscute ameninta si cer bani de la cei care figureaza ca si-au retras economiile de la FNI Un investitor FNI din Focsani, care a depus la fond o suma importanta de bani, sustine ca a primit mai multe telefoane de amenintare, prin intermediul carora i se cereau comisioane din sumele de bani retrase. Numele lui Nicolae Rosioru a aparut pe o lista intocmita de Directia de Finante din Focsani, in care figureaza ca si-a retras, cu putin timp inainte de declansarea crizei FNI, suma de 520 de milioane de lei. Omul sustine ca s-a facut o mare greseala deoarece el nu si-a luat banii de la FNI, ci a facut o operatiune de rascumparare dupa care a reinvestit intreaga suma depusa, la valoarea initiala a actiunilor subscrise. Oficialii Directiei de Finante au precizat ca, cel putin scriptic, Nicolae Rosioru si-a retras banii, chiar daca el i-a reinvestit imediat. Cind s-a prezentat sa-si ridice banii, Rosioru sustine ca functionarele i-au spus ca nu sint bani in casa si, ca atare, nu i-a trecut prin mina nici un leut din cele peste 500 de milioane de lei. Nicolae Rosioru este client al FNI inca din 1996 si a depus inclusiv pensia sotiei. Spune ca, in mai multe rinduri, el si sotia au fost interpelati la telefon de persoane necunoscute, cel mai probabil tigani, care le-au cerut bani. Cea care raspundea adesea la telefon era sotia. O alta familie din Focsani, care intimplator poarta acelasi nume, sustine ca, de asemenea, a fost deranjata de mai multe ori pe aceeasi tema. Reporterii nostri l-au contactat ieri pe maiorul Virgil Cristian, adjunctul sefului IPJ Vrancea, care ne-a spus ca, in cazul in care investitorul FNI va depune o plingere la politie, se vor lua toate masurile care se impun in astfel de situatii. SILVIA VRINCEANU Mama logodnicei lui Mihai Mitoseru sustine: "Nu cred ca fiica mea a condus masina" In fata unei mame indurerate, aflata la capatiiul fiicei ei, prea devreme si tragic luata din aceasta lume, nu stii ce sa faci mai intii: sa te cutremuri, sa intrebi sau sa admiri taria cu care femeia mai are putere sa povesteasca ce simte in aceste clipe si cum crede ea ca s-a produs acea cumplita tragedie. Ieri, la biserica sfintul Silvestru, unde se afla corpul neinsufletit al Cristinei Mihaela Duca, fata care nu a mai putut supravietui cumplitului accident de circulatie de la dragos Voda, am reusit sa stam citeva minute de vorba cu mama celei disparute. Cristina Duca a primit 24 de crini albi de la parintii lui Mihai Mariana Duca nu plinge. Are privirea si glasul celor care au trecut dincolo de suferinta. Este convinsa ca fiica ei care nu si-ar fi meritat aceasta cumplita soarta, se afla undeva in ceruri, intr-o lume mult mai buna. Mariana Duca lasa in seama lui Dumnezeu explicatia faptului ca Mihai traieste si fata ei nu mai este printre cei vii. O priveste, o mingiie tot timpul si se bucura ca o zi o mai poate avea aproape. Vorbeste despre ziua cind va fi inmormintata, ca despre o zi din in eternitate. "Acum ea e aici, dar nu stiu ce o sa ma fac joi, cind o sa o inmormintez", se framinta ieri mama Cristinei. "Sint citeva intrebari pe care o sa mi le pun toata viata", spune femeia. "De ce au lasat-o la spitalul din Calarasi si nu au adus-o si pe ea cu elicopterul la Bucuresti?". Si tot ea raspunde, intrebindu-se: "Poate ca mamica lui (lui Mihai Mitoseru - n.r.), iubindu-l mai mult pe el nu s-a mai gindit la fata mea sau poate ca stia ca fetita mea e deja moarta si s-a gindit sa-l salveze macar pe el?! Numai Dumnezeu stie adevarul. Dar ar fi mare pacat ca fiica mea sa fi murit cu zile...". Povesteste in continuare cum hazardul a facut ca Mihai si Cristina sa fie gasiti pe rind si dusi spre spital de doua masini care mergeau in sensuri opuse, si astfel baiatul a ajuns la Lehliu si de acolo cu elicopterul la Bucuresti, iar fata la Calarasi. Acolo, dupa ce a murit in bratele unei asistente, a fost gasita, citeva ore mai tirziu, de catre mama si tatal ei in frigiderul morgii. "Nu stiam si nu credeam ca este moarta. Cind am ajuns la morga, i-am pus la cap o floarea soarelui culeasa in drum si o iconita pe care o aveam la mine. Abia a doua zi i-am facut baita si am imbracat-o", ne spune mama Cristinei. Acum fata se afla pe catafalcul de la biserica Silvestru invesmintata in rochie de mireasa, in miini cu buchetul de mireasa din flori de crin alb. Buchetul si alte 24 de flori de crin, pe care Cristina le indragea foarte mult, au fost aduse ieri de parintii lui Mihai. Actrita Camelia Mitoseru nu crede ca fiul ei va mai trai daca va afla ca logodnica lui a murit "Ea era echilibrul lui. Mihai nu stie sau nu vrea sa creada ca prietena lui a murit. Numai speranta il face sa nu inteleaga. In spital, unde medicii il tin sub observatie, el se afla intr-o stare cumplita. Spune mereu ca nu poate trai fara ea si ca, daca ea moare, el se va arunca de la etaj. Nu stiu daca Mihai va supravietui cind va afla de moartea Cristinei. Si pentru mine este la fel de cumplit. Practic mi-a luat Dumnezeu un copil: Cristina era ca si copilul meu", ne-a declarat printre lacrimi Camelia Mitoseru, mama prezentatorului "Teleeurobingo Show". Parintii Cristinei Duca vor sa faca propria ancheta asupra accidentului Drama familiilor Mitoseru si Duca ar putea spori in zilele urmatoare, dupa inmormintarea fetei: Mariana Duca este convinsa ca fiica ei nu a condus masina. Ea isi argumenteaza tulburatoarea ipoteza prin trei argumente: Mihai Mitoseru tinea foarte mult la masina si nu lasa pe altcineva sa i-o conduca, Cristina nu a mai condus de peste un an. Iar daca ar fi lasat-o vreodata Mihai la volanul Matiz-ului, Cristina s-ar fi confesat cu siguranta sorei ei mai mici, Gabriela, lucru care nu s-a intimplat. Prezenta sandalelor fetei linga pedalele masinii sint explicate de Mariana Duca prin faptul ca masina a frinat brusc si apoi s-a rotogolit de mai multe ori. Faptul ca Mihai ar fi ajuns pe bancheta din spate este pus de mama Cristinei pe tot pe seama frinarii brusce, de la viteza de 120 km/ora, si a rostogolirii masinii. Deocamdata varianta Politiei, deci cea oficilala, este ca fata ar fi condus masina. Mama fetei insa spune ca ea si sotul ei au filmat la fata locului si vor face o ancheta pe cont propriu pentru a demonstra ca lucrurile stau altfel. CHRISTIAN LEVANT DANIEL NEAMU Padurile Sucevei au devenit paradisul muncii "la negru" O data cu dezvoltarea sectorului privat, dupa 1990 a "inflorit" si o adevarata practica, munca "la negru". Pentru patroni, acest mod de a-si plati angajatii este deosebit de avantajos. Dai omului bani, mai multi sau mai putini, pentru munca sa, iar la stat nu platesti impozite, taxe ori alte dari. Cei platiti "la negru" sint, in cele mai multe cazuri, oameni disperati, care nu au din ce trai si accepta conditiile impuse de patroni. In acest "sistem", muncitorul nu beneficiaza de nici un fel de protectie sociala. In judetul Suceava, munca "la negru" cunoaste o dezvoltare continua, in special in sectorul de prelucrare a lemnului. Jumatate din agentii economici din judetul Suceava sint suspectati ca practica munca "la negru" La Camera de Comert si Industrie a judetului Suceava sint inregistrati circa 22.000 de agenti economici. Conform normelor legale in vigoare, toti agentii economici trebuie sa depuna contractele de munca ale angajatilor la Camera de Munca. Directorul Camerei de Munca Suceava, Nicolae Hanceriuc, ne-a declarat ca la institutia pe care o conduce sint inregistrati 10.911 agenti economici, adica jumatate din cei existenti in judet. "In judetul Suceava, munca «la negru» a luat amploare. Dintre cei 22.000 de agenti economici, doar jumatate sint inregistrati la noi", ne-a declarat Nicolae Hanceriuc, care a adaugat: "Deci, jumatate din agentii economici ori si-au incetat activitatea, ori practica munca «la negru»". Nicolae Hanceriuc a dat exemplul unei societati comerciale care practica masiv munca "la negru": "La SC Pan Euro Suceava, care se ocupa cu prelucrarea materialului lemnos, noi am aplicat pina acum cinci amenzi, toate platite in termenul legal. Aceasta societate a inregistrat la noi opt contracte de munca in anul 1994 si nu a platit nimic pina acum pentru nici unul dintre angajati. La ora actuala, la aceasta societate lucreaza peste 100 de oameni fara contracte de munca. Este o infractiune grava si ar trebui sa se autosesize si celelalte institutii abilitate ale statului". Contabilul-sef al societatii Pan Euro, Dumitru Sveduneac, ne-a declarat ca in privinta celor aproximativ 100 de oameni, despre care s-a spus ca lucreaza «la negru», situatia este alta: "Nu stiu in ce masura acest aspect se poate numi munca la negru. Societatea a fost infiintata pe baza unor credite si, in prima faza, nu s-au putut plati asigurarile sociale ale celor angajati. Toti cei care lucreaza la noi au incheiate contracte individuale cu societatea, contracte pe care Directia Muncii a refuzat sa le inregistreze, deoarece nu s-au platit asigurarile sociale. Pe de alta parte, este adevarat ca, in conformitate cu legislatia actuala, contractul de munca este corespunzator, iar salariatul beneficiaza de toate drepturile numai daca este inregistrat la Directia Muncii". "La gatere, cum apar inspectorii nostri fug toti lucratorii in padure" Depistarea celor care practica munca "la negru" reprezinta o adevarata aventura, dupa cum ne-a explicat Nicolae Hanceriuc: "Ceea ce este mai grav este faptul ca inspectorii nostri sint apostrofati de catre cei care practica munca «la negru». Cei care lucreaza in productie fug atunci cind aparem noi, iar cei din comert, pe care ii surprindem la tejghea, spun ca de-abia au venit, ca inlocuiesc pe unul sau pe altul. La gatere, care sint amplasate pe toate piraiele din judet, cum apar inspectorii nostri, lucratorii fug toti in padure. Avem si cazuri cind inspectorii sint apostrofati si obstructionati de catre patroni. In astfel de situatii am aplicat doar amenzi, pentru ca mai mult nu putem face". Sectoarele in care se practica cel mai mult munca «la negru» sint exploatarea forestiera si prelucrarea masiva a lemnului. In judetul Suceava exista peste 300 de gatere care functioneaza cu acte in regula si alte zeci sau chiar sute clandestine. Materia prima este procurata din padurile aflate in imediata vecinatate a gaterelor, paduri in care muncitorii angajati "cu ziua" lucreaza fara a respecta cele mai elementare norme de protectie a muncii. Inspectorul-sef al Inspectoratului de Protectie a Muncii Suceava, Vasile Visinari, ne-a declarat: "Pina in 1990 se inregistrau cite 7 - 8 accidente mortale de munca pe an in sectorul forestier. Dupa 1990, desi volumul de masa lemnoasa exploatat a ramas constant sau chiar a crescut, am inregistrat maximum trei accidente de munca mortale pe an, dar am avut si ani fara nici un astfel de eveniment". Vasile Visinari este convins ca numarul accidentelor mortale inregistrate in sectorul forestier a ramas la nivelul celui de dinainte de 1990, numai ca acum aceste evenimente nu se raporteaza. Cei care muncesc "la negru" nu beneficiaza de nici un fel de protectie sociala Controalele executate de inspectorii de specialitate duc in putine cazuri la descoperirea celor care lucreaza "la negru", din cauza masurilor de protectie pe care si le iau patronii. Totusi, numai in acest an, dintre societatile care au inregistrate contracte la Camera de Munca si au fost controlate de inspectori, 292 au fost sanctionate cu amenzi in valoare totala de 1,2 miliarde de lei. "In cele mai multe cazuri, amenzile le-am aplicat pentru neinregistrarea la termen a contractelor de munca", ne-a spus Nicolae Hanceriuc. El avertizeaza asupra riscurilor la care se expun cei care accepta sa lucreze "la negru": "Cei care muncesc «la negru» nu beneficiaza de nici un fel de protectie sociala. Nu pot beneficia de spitalizare gratuita, de pensie in cazul unor accidente soldate cu invaliditate, iar copiii nu primesc pensie de urmas in cazul unor accidente mortale. Oamenii ar trebui sa stie ca daca ar fi angajati cu conventie civila ar fi asigurati din punctul de vedere al protectiei muncii". TIBERIU AVRAM Sentinta in dosarul "Revolutia de la Tirgoviste" Magistratii de la Tribunalul Militar Teritorial Bucuresti au pronuntat ieri sentinta in dosarul "Revolutia de la Tirgoviste" si au decis condamnarea generalului de brigada (r) Andrei Kemenici la zece ani de inchisoare, la degradare militara, precum si la plata, impreuna cu M.Ap.N, a unor despagubiri civile in valoare de 500 milioane lei, cerute de partea civila Gheorghe Rotaru, tatal uneia dintre victime. De asemenea condamnatul va mai achita si alte cinci milioane lei drept cheltuieli judiciare. Sentinta pronuntata ieri poate fi atacata cu apel in termen de zece zile de la pronuntare. Joaca de-a teroristii Generalul de brigada (r) Andrei Kemenici a fost trimis in judecata sub acuzatia ca, la data de 26 decembrie '89, ar fi determinat moartea subordonatilor sai, soldatii Costel Dascalu si Sorin Rotaru. In acea perioada, Kemenici era colonel si indeplinea functia de comandant al UM 01417-Tirgoviste, in care au fost judecati, condamnati si executati sotii Ceausescu. Moartea celor doi soldati s-a produs pe fondul psihozei provocate de ipotetica prezenta a teribililor teroristi, despre care se afirma ca incearca sa-l elibereze pe Ceausescu. In rechizitoriul cauzei se arata ca, in acele zile, se raspindise prin oras zvonul ca acesti teroristi vor ataca diferite obiective dar ca aveau in vedere si lichidarea familiei comandantului unitatii. In aceasta situatie, generalul a trimis, in noaptea de 25 decembrie, un grup de patru militari in termen, inarmati cu pistoale mitraliera si cu munitia de razboi aferenta, sa apere imobilul din str. Al. I. Cuza, nr 34. Acea locuinta apartinea familiei doctorului Rosu si acolo se refugiasera fiicele si sotia generalului, impreuna cu sotia unui subaltern. La putin timp dupa ce au ajuns la fata locului si au ocupat pozitiile de lupta, unul dintre soldati a avut impresia ca imobilul este atacat de teroristi si a deschis focul. Speriati, cei din casa au telefonat la unitate, iar generalul Kemenici a trimis acolo doua transportoare blindate, care au adus in unitate atit pe civilii aflati in imobil, cit si pe cei patru soldati. Intrucit casa ramasese fara nici un fel de paza, a doua zi generalul a dispus sa se trimita acolo alti trei soldati. Acestia au fost trimisi cu un transportor amfibiu blindat si au fost pusi sa pazeasca exteriorul imobilului. Unii martori au afirmat ca ei ar fi primit ordin sa traga in orice persoana care va incerca sa intre in zona. Rechizitoriul cauzei mentioneaza in continuare ca, in dimineata de 26 decembrie, Kemenici ar fi cerut sa fie alesi alti doi militari, care sa execute voluntar o misiune in oras. Apoi el ar fi dat ordin ca ei sa fie echipati in combinezoane de culoare inchisa si dotati cu pistoale mitraliera cu pat rabatabil, pe care sa le poata ascunde sub haine. Acesti doi soldati au plecat pe jos pina la obiectiv. O data ajunsi acolo, i-au vazut in curtea imobilului pe soldatii trimisi anterior. Crezind ca au in fata niste teroristi, ei au deschis focul si l-au ucis pe sold. Costel Dascalu. Vazind ca este atacat de niste indivizi echipati in combinezoane de culoare inchisa (despre care atunci se afirma ca ar fi echipamentul teroristilor), colegul acestuia a deschis si el focul. In acele imprejurari, citeva clipe mai tirziu, a fost ucis si soldatul Sorin Rotaru. Varianta generalului Pe tot parcursul procesului, gen. Andrei Kemenici a sustinut ca nu este vinovat de moartea celor doi soldati. La ultima sa audiere in fata instantei militare, el a afirmat ca cel de-al doilea grup de soldati a plecat la imobilul din str. Al.I.Cuza din proprie initiativa, pentru a-si recupera anumite efecte militare, uitate acolo cu o seara inainte de sold. Iosif Giroveanu. Sentinta pronuntata ieri face din Andrei Kemenici cel de-al terilea general condamnat in ultima perioada in legatura cu evenimentele din '89. Spre deosebire de generalii V.A. Stanculescu si Mihai Chitac, care au fost deja condamnati definitiv, el nu va putea fi adus in spatele gratiilor decit dupa epuizarea tuturor cailor de atac, atunci cind si sentinta sa va deveni definitiva. VASILE SURCEL 