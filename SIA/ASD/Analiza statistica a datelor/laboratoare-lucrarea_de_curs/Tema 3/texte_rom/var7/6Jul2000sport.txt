 Fotbalistul spune ca selectionerul a alcatuit nationala dupa interese Nanu isi construieste la Craiova o vila cu 38 de camere! Stefan Nanu, fotbalistul echipei olandeze Vittese Arnhem, a urmarit turneul final al Campionatului European din fata televizorului, in locuinta sa din Craiova. Dupa ce a fost anuntat de Emeric Ienei ca nu mai are nevoie de serviciile sale, fotbalistul oltean s-a concentrat asupra problemelor personale, incercind sa uite cit mai curind jignirile pe care le-a indurat la lot. "Ramin la parerea ca meritam un alt tratament. Sint unul dintre cei care au pus umarul la calificarea nationalei si cred ca meritam selectionarea. Cu exceptia jucatorilor de necontestat, precum Hagi, Gica Popescu, Dorinel Munteanu si alti baieti care au dus greul, Ienei a facut selectia dupa propriile interese. Pentru mine, convocarea la nationala a reprezentat intotdeauna o onoare, dar atit timp cit va mai fi Ienei selectioner, eu nu voi mai veni la lot", ne-a declarat ieri Nanu. Jucatorul s-a antrenat in ultimele zile impreuna cu lotul Universitatii Craiova. Nanu ne-a marturisit ca si-ar dori sa se intoarca in tara, la "Stiinta", echipa la care a visat de mic sa joace, dar deocamdata acest lucru e greu realizabil, deoarece mai are contract cu Vittese inca doi ani. "Am oferte de la Steaua si Rapid, dar in Romania nu voi juca decit la Universitatea. Antrenorul Koeman a pus in aceasta vara zece jucatori pe lista de transferari, asa ca noi, cei care am ramas, cu greu putem fi lasati sa plecam. Poate la anul situatia va fi alta si atunci ma voi intoarce la Craiova, daca sint dorit". Fane este preferatul lui Florin Marin, antrenorul Universitatii, inca de pe vremea cind cei doi aparau impreuna culorile echipei Farul. Pe linga orele rezervate odihnei, Fane Nanu s-a ocupat, in ultimele saptamini, de vila cu 38 de camere pe care si-o ridica in Craiova. O alta investitie majora o reprezinta apartamentul cumparat in Centrul Civic din Bucuresti. MARIO MORCOV Ienei a proptit Romania pe locul 12 Romania a coborit cu un loc fata de luna trecuta in clasamentul echipelor nationale intocmit de FIFA si dat publicitatii ieri, la Zürich. Principala competitie desfasurata de la ultima actualizare a ierarhiei, Campionatul European, a dus la modificari majore ale topului. In timp ce "tricolorii" au "alunecat" pe locul 12, cu 701 puncte, Italia a inregistrat un salt spectaculos, de opt pozitii, pina pe locul 6 (732 puncte). Alte performere se numesc Portugalia - a urcat, de asemenea, opt trepte, pina pe locul 7 (717 puncte) - si Olanda - ajunsa pe locul 8 (713 puncte), cu o ascensiune de 13 pozitii. In ciuda egalului facut acasa cu Uruguay, 1-1, in preliminariile Mondialelor din 2002, Brazilia a ramas pe primul loc al clasamentului, cu 825 de puncte. Incoronata cu laurii europeni dupa un parcurs excelent la turneul final, Franta a cistigat 70 de puncte, dar a ramas tot pe locul secund, cu 808 puncte. Cehia completeaza podiumul, cu 753 de puncte. Germania a coborit trei pozitii, pina pe locul 9, iar Anglia a ajuns pe locul 15 (in iunie era pe locul 12). Echipa cel mai slab clasata dintre participantele la EURO este Slovenia, care se afla pe locul 41.(T.U.) Pentru ca "in chilii nu exista televizoare, femei si alcool", Gaz Metan Medias se pregateste la minastire Echipa de fotbal Gaz Metan Medias, proaspat promovata in prima divizie, a ales un loc mai putin obisnuit pentru pregatirea de vara. Fotbalistii s-au deplasat la Minastirea Simbata de Sus (judetul Brasov) pentru un cantonament centralizat care va dura pina pe 14 iulie. Ilie Vlad, presedintele clubului mediesean, a declarat ca echipa merge pentru a doua oara aici, "pentru ca jucatorii sa se afle la adapost de tentatiile lumesti". Conducatorul Gazului explica alegerea facuta: "In chiliile puse la dispozitie jucatorilor nu exista televizoare, femei si alcool! In timpul liber, ei pot juca fotbal pe terenul din apropiere sau se pot relaxa la o partida de sah sau rummy". Un alt motiv pentru care s-a ales acest loc de cantonament il reprezinta posibilitatea de a participa la slujbe, jucatorii rugindu-se sa ramina in Divizia A, dupa ce, in urma cu un an, tot aici s-au rugat sa promoveze. Totusi, pentru atingerea acestui obiectiv, conducerea clubului mizeaza si pe transferurile jucatorilor Nan (Gloria Bistrita), Miclaus (Universitatea Craiova), Ghinescu (FC Arges), Oprea (Fulgerul Rocar), Demian (FC Inter Sibiu) si Ilie Mihai (Aro Cimpulung), toti aflati in cantonamentul de la Simbata de Sus. ION GIRNOD S-a aminat numirea antrenorului la Rapid Fiul lui Iordanescu este internat la Spitalul Militar Anghel Iordanescu a fost asteptat in zadar la cantonamentul Rapidului din Poiana Brasov. Fostul selectioner al nationalei si-a dat acordul de principiu pentru a prelua banca tehnica a vicecampioanei, dar pina ieri, la prinz, actele nu fusesera semnate. Rapid si-a incheiat perioada de pregatire montana cu doua meciuri amicale. Marti, la Sfintu-Gheorghe, giulestenii au invins divizionara B FC Extensiv cu 3-1 (goluri marcate de Maldarasanu, Rat si Sasu). A doua zi, dimineata, o echipa de tineret a invins cu 3-0 pe FC Brasov. Imediat dupa meci, intregul lot a plecat spre Bucuresti, la Brasov mai raminind, pentru citeva ore, doar antrenorul care asigura interimatul. Grigore Sichitiu ne-a declarat ca are de rezolvat citeva probleme administrative si ca nu stie nimic despre venirea lui Iordanescu. Cuvintul generalului Conducerea clubului Rapid crede ca Anghel Iordanescu nu-si va retrage promisiunea facuta lui George Copos in Belgia. Contractul a fost dactilografiat conform clauzelor cerute de General. "Nu stim nimic mai mult decit ca domnul Iordanescu ne-a spus ca este la spital, cu fiul sau Edi. Dupa ce isi va rezolva problemele, ne va contacta. Eu stiu ca este un om de cuvint", ne-a declarat telefonic Dinu Gheorghe, presedintele clubului. Oficialul rapidist ne-a confirmat, de asemenea, ca Anghel Iordanescu si George Copos s-ar fi inteles si asupra sumei pe care ar urma sa o primeasca noul antrenor. Dinu Gheorghe a refuzat sa confirme faptul relevat de o sursa de-a noastra din cadrul clubului, conform caruia Anghel Iordanescu ar urma sa primeasca 600.000 de dolari pentru doi ani de contract. Edi Iordanescu este mai pazit ca Banca Nationala Edi Iordanescu s-a accidentat la un antrenament, lovindu-se la spate dupa un contact cu un coechipier. Transportat la spital de Marian Dumitru, doctorul Rapidului, fiului fostului selectioner i s-a gasit o afectiune la rinichi. In urma cu citeva zile, Edi Iordanescu a fost internat in regim de urgenta la Sectia urologie a Spitalului Militar Central, unde este tratat, se pare, de doctorul Bina. Spunem "se pare", deoarece ne-a fost imposibil sa-l contactam. Am solicitat conducerii spitalului sa ne aprobe intrarea in rezerva pacientului, dar ni s-a replicat scurt ca avem nevoie de acordul Biroului de Presa al Ministerului Apararii Nationale. Dupa ce l-am obtinut si dupa doua ore de asteptare, loctiitorul comandantului Spitalului Militar ne-a replicat scurt ca tot nu sintem lasati sa intram la Edi Iordanescu pentru ca asta este dorinta bolnavului. Numirea antrenorului la Rapid se amina, asadar, pina ce Anghel Iordanescu, un tehnician cu o carte de vizita impresionata, isi va rezolva problemele familiale. RAZVAN JELESNEAC OCTAVIAN TOPA Hutu le-a dat fotbalistilor cite trei-patru sute de mii de lei Jucatorilor de la Foresta Suceava le e fomica mica Foresta Suceava are toate sansele sa se transforme intr-un adevarat lift al fotbalului romanesc, sortit sa faca naveta intre Divizia A si esalonul secund. Promovata anul acesta in campionatul patronat de Mitica Dragomir, dupa doar un an de exil in Divizia B, echipa lui Eugen Hutu s-a inscris deja intre favoritele la retrogradare. Desi pina la inceputul campionatului a ramas mai putin de o luna, moldovenii nu si-au intarit in nici un fel lotul. Mai mult decit atit, jucatorii isi petrec vara fara bani in buzunar. Titularii au de primit restante banesti in valoare de aproximativ 48 de milioane de lei, reprezentind prime si rate de contract. Fotbalistii au ajuns la limita rabdarii, iar o revolta poate izbucni oricind. "Inainte sa plecam in vacanta, ne-au chemat la club. Am crezut ca vine Hutu sa ne multumeasca pentru promovare si sa-si achite datoriile fata de noi. Cind colo, a aparut Crainiciuc (n.r. - directorul sportiv al clubului), care ne-a spus ca asta e, ne vedem dupa concediu", ne-a relatat, disperat, un fotbalist de la Foresta. "L-am intrebat cum ramine cu banii si atunci a scos cinci milioane de lei din buzunar. Ne-a spus ca asta e tot ce i-a dat Hutu. Ne-a impartit cite trei-patru sute de mii de lei... La anul cred ca sintem primii abonati la ultimul loc. O sa picam mai mult ca sigur". MATEI UDREA Frasineanu a fost suspendat pina in 2002! Conducerea clubului Universitatea Craiova a anuntat ieri ca a decis suspendarea jucatorului Cornel Frasineanu pina la finalul contractului dintre cele doua parti, valabil pina pe 30 iunie 2002. Purtatorul de cuvint al gruparii oltene a anuntat ca oficialii Universitatii au depus la LPF un memoriu prin care solicita ratificarea hotaririi, fapt infirmat de Liga. Clauza de reziliere a contractului pe care Frasineanu il are cu "Stiinta" este de un milion de dolari, iar fotbalistul se afla in pregatiri cu Rapid. Un alt razvratit de la Craiova, Marius Sava, si-a prelungit contractul cu Universitatea pina in iunie 2003. (B.G.) Inghesuiala la Craioveanu Suporterii echipei Villarreal, la care evolueaza si romanul Gheorghe Craioveanu, au mari probleme cu achizitionarea biletelor pentru sezonul viitor. Conducerea clubului - promovat in aceasta vara pentru a doua oara in Primera Division - a anuntat ca s-au vindut deja 15.000 de bilete la fiecare meci din campionatul viitor, capacitatea stadionului "El Madrigal" fiind de 17.000 de locuri. Astfel, procurarea unui tichet la partidele echipei Villarreal devine mai dificila decit la un meci Real - Barcelona. (B.G.) Miercurea Ciuc si Rapid intra pe gheata in septembrie Hocheistii de la Steaua nu joaca in Cupa Continentala din lipsa de bani La sfirsitul saptaminii trecute a avut loc, la Viena, tragerea la sorti pentru Cupa Continentala la hochei, eveniment la care au participat Eduard Pana, secretarul general al FRHG, si Emerich Mezei, presedintele clubului Miercurea Ciuc. Campionii Romaniei vor evolua acasa, in turul I al grupei C, in perioada 22-24 septembrie, alaturi de NL Zagreb (Croatia), HC Ferencvaros (Ungaria) si HC Torpedo (Kazahstan). Desi, in mod normal, cea de-a doua echipa care ar fi trebuit sa ne reprezinte in aceasta competitie era Steaua, locul sau a fost luat de HC Rapid. Initial, numai ciucanii "erau in carti" pentru Cupa Continentala, pentru ca Romaniei ii era rezervat un singur loc, insa cum toate echipele din Rusia nu au mai vrut sa concureze, s-a mai eliberat o pozitie. Aceasta nu a fost ocupata de Steaua deoarece clubul militar trece prin mari dificultati financiare, o problema fiind chiar si sustinerea echipei in urmatorul sezon intern. Astfel, rapidistii se vor deplasa in Ungaria - tot intre 22 si 24 septembrie -, unde vor da piept cu Alba Volan, Podhale Nowi Targ (Polonia) si Slavia Optima (Slovenia) pentru cistigarea grupei D. TEODOR HOSSU-LONGIN Flick-flack Chivu a fost premiat de UEFA Internationalul roman Cristian Chivu a primit o mentiune speciala din partea UEFA pentru prestatia sa de la EURO 2000. Alaturi de fundasul stinga al nationalei Romaniei, au primit aceeasi distinctie englezul David Beckham, cehul Pavel Nedved, slovenul Zlatko Zahovici, olandezul Dennis Bergkamp, portughezul Fernando Couto, francezul Bixente Lizarazu si turcul Hakan Sukur. UEFA a stabilit ca jucatorii Paolo Maldini, Demetrio Albertini, Francesco Totti, Lilian Thuram, Rui Costa si Savo Milosevici sa fie inclusi in echipa "stelelor" de la Campionatul European. (B.G.) Spirlea a avut de-a face cu clanul Williams Irina Spirlea si partenera sa, olandeza Caroline Vis, s-au oprit in optimile de finala ale turneului de dublu feminin de la Wimbledon. Ele au fost invinse de surorile Williams, cu 6-3, 6-1. Serena si Venus se vor confrunta cu perechea Martina Navratilova (SUA) / Mariaan De Swardt (Africa de Sud). Hegemonia surorilor de culoare a cuprins si intrecerea de simplu, unde ele isi vor disputa astazi una dintre semifinale, fiind pentru prima oara intr-un turneu de Grand Slam cind doua surori se intilnesc in penultima faza a competitiei. A doua semifinala se va juca intre australianca Jelena Dokici si americanca Lindsay Davenport, favorita numarul doi, care s-a impus cu 6-7 (4), 6-4, 6-0 in fata compatrioatei sale Monica Seles. Singura romanca ramasa in intrecere pe iarba londoneza este junioara Ioana Gaspar, care s-a calificat in turul trei, dupa ce a cistigat cu 6-3, 6-1 intilnirea cu britanica Alice Barnes. (R.J.) Verde si Rosu Clubul spaniol Numancia a virat in contul Stelei suma de 1,2 milioane de dolari, reprezentind clauza de reziliere a fotbalistului Laurentiu Rosu. "Vom analiza situatia si vom decide daca mai facem sau nu memoriu la forurile internationale. Nu ne opunem transferului, dar am fost deranjati de modul de lucru al FRF, care a eliberat cartea verde a jucatorului fara acordul clubului Steaua", a declarat ieri Viorel Paunescu, presedintele Consiliului de Administratie al clubului din Ghencea. Cornel Cacovean, directorul executiv al Stelei, anuntase marti ca va depune memorii la UEFA si la FIFA pentru a contesta eliberarea cartii verzi a jucatorului. Adalbert Kassai, secretarul general al FRF, a declarat ca a trimis cartea verde la Numancia marti dimineata, in baza unui extras de cont care dovedea ca gruparea spaniola a virat Stelei 1,2 milioane de dolari. (B.G.) Grant Hill s-a atasat puternic de "Magicieni" Baschetbalistul Grant Hill, devenit jucator liber la finalul sezonului NBA, a declarat cotidianului "Florida Today" ca exista sanse foarte mari pentru a se transfera la Orlando Magic. Hill s-a aratat foarte impresionat de organizarea de la clubul din Orlando, precizind ca isi doreste foarte mult sa evolueze din toamna alaturi de "Magicieni". Marti seara, extrema s-a intors la Detroit, dar este asteptat sa se intoarca in Orlando la sfirsitul acestei saptamini. "Deocamdata nimic nu este oficial, dar sper ca toate amanuntele sa fie puse la punct in cit mai scurt timp", a mai adaugat Hill . (T.L.) Inotatoarele romance sint pe val Echipa feminina a Romaniei a cistigat marti, la Helsinki, medalia de aur la Campionatul European de natatie, in proba de stafeta 4x200 metri liber, cu timpul de 8:3:17. Reprezentativa Italiei a obtinut locul secund, fiind urmata de Franta, care a sosit a treia. Victoria romancelor s-a datorat in mare masura Cameliei Potec, campioana europeana de la 200 si 400 m liber, care a parcurs foarte bine primii 200 de metri ai probei, oferind echipei noastre o pozitie atit de avantajoasa, incit nici una dintre adversare nu a putut emite pretentii. La aceeasi competitie, Diana Mocanu a obtinut medalia de argint in proba de 200 metri spate, fiind cronometrata in 2:11:62.(V.M.) Turneul "Centura de aur" va avea loc la patinoar Turneul international de box "Centura de aur" se va desfasura anul acesta in incinta patinoarului "Mihai Flamaropol", din cadrul Complexului National "Lia Manoliu". Pentru aceasta competitie, conducerea Federatiei Romane de Box a trimis invitatii de participare in zece tari, sportivii urmind sa confirme pina pe data de 10 iulie. Pina atunci, in perioada 10-15 iulie, vor avea loc Campionatele Nationale, la Baia Mare. 