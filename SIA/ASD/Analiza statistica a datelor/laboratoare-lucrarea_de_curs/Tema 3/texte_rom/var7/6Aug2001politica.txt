 PNTCD isi prezinta congresul pe un site special de Internet Liderii Partidului National Taranesc Crestin Democrat au intrat deja in linie dreapta cu organizarea Congresului Extraordinar din 14 august a.c., care se va desfasura la Sala Radio din Bucuresti. Chiar la sfirsitul saptaminii trecute, Departamentul IT al PNTCD a creat o pagina speciala dedicata acestui congres. La adresa http://congres.pntcd.ro se pot accesa o serie de informatii cu privire la evenimentul care va avea loc de miine intr-o saptamina. Deocamdata a fost publicat proiectul ordinii de zi care cuprinde: 1. Raportul Biroului National de Conducere; 2. Raportul Financiar; 3. Alegerea Conducerii PNTCD; 4. Aprobarea Planului de Actiune. CRISTIAN OPREA Adrian Nastase si Miron Mitrea au inaugurat linia de ferry-boat Constanta-Batumi Premierul Adrian Nastase a renuntat la o zi din concediu si a participat ieri, alaturi de ministrul lucrarilor publice si al transporturilor, Miron Mitrea, la redeschiderea liniei de ferry-boat Constanta-Batumi. "Redeschiderea rutei Constanta-Batumi, care a costat 300.000 de dolari, inseamna de fapt deschiderea culoarului 4, care leaga Asia de Europa", a declarat Adrian Nastase. Primul- ministru a mai spus ca, pentru asigurarea succesului comercial al proiectului, in toamna vor avea loc mai multe intilniri la nivel politic. Acestea vor incepe cu vizita presedintelui Georgiei, Eduard Sevarnadze, la Bucuresti, in septembrie, informeaza Mediafax. Linia Constanta-Batumi inseamna, de fapt, o lupta pentru acapararea pietei de transport, precum si capacitatea de a folosi mai bine Canalul Dunare-Marea Neagra, prin vecinatatea cu terminalul de ferry-boat si cu viitorul terminal de transcontainere. In opinia ministrului Mitrea, transportul propriu-zis nu este vazut ca un beneficiu imediat - investitiile care vor urma sint de fapt, o deschidere a Romaniei catre Orientul Mijlociu. Aceasta ruta reprezinta si o posibilitate de export pentru Romania. Prin reluarea traficului de marfuri pe ruta Constanta-Batumi, CFR Marfa, care detine ferry-boatul Eforie, va reface un tronson important din "Drumul Matasii" - tronson care strabate o zona considerata printre cele mai dinamice din punct de vedere economic, in special in partea asiatica, datorita bogatiilor naturale ale acestui continent. Partea romana considera ca astfel s-au creat premisele pentru o posibila axa de transport care sa lege Oceanul Pacific de Oceanul Atlantic. (M.B.) Apostile prezidentiale pe decrete de vacanta Nici in vacanta presedintele Romaniei nu are odihna. Prin ultimul decret prezidential semnat, Ion Iliescu a numit trei noi ambasadori ai Romaniei, oameni din "garda veche", in posturi importante. Cap de lista este Dan Martian (foto), pe care Iliescu l-a trimis ca ambasador extraordinar si plenipotentiar in Portugalia. Aceeasi titulatura au capatat-o: Constantin Tunsanu, pentru misiunea diplomatica din Egipt si Lucian Fatu, pentru cea din Lituania. Numiri fara rechemari nu exista, asa ca Iliescu a semnat decretul prin care l-a rechemat pe Radu Boroianu din calitatea de ambasador in Liechtenstein. In alta ordine de idei, dar tot prin decret prezidential, doi importanti generali de brigada din MApN, Dumitru Murgoci si Petre Botezatu, au fost avansati la gradul de generali de divizie si trecuti in rezerva. (C.O.) La clinica universitara pariziana, Hrebenciuc a fost suspus si unei interventii chirurgicale cardiace Surse medicale de la Paris au declarat, pentru "Evenimentul zilei", ca vicepresedintele Partidului Social Democrat, deputatul Viorel Hrebenciuc, a fost supus, la mijlocul saptaminii trecute, pe linga analizele detaliate, efectutate intr-o clinica medicala universitara din capitala Frantei, si unei mici operatii. Specialistii cardiologi francezi au decis sa recurga, in urma coronarografiei, si la o angioplastie. Operatia consta in dilatarea si aducerea la nivel normal, pentru o buna circulatie a singelui, a arterei coronare care era ingustata. Se pare ca operatia a avut loc in Laboratorul de Catetrism Cardiac de la Clinica Universitara pariziana Boucicaut, iar la ea ar fi asistat si un apreciat medic francez de origine romana, dr. Mihaileanu, consultat de obicei de profesorul Leonida Gherasim - cel care l-a avut in ingrjirie pe Viorel Hrebenciuc la Spitalul Clinic Universitar. Hrebenciuc a fost insotit la consultul de la Paris de senatorul PSD prof.univ.dr. Sorin Oprescu, directorul Spitalului Clinic Universitar Bucuresti si al Spitalului Militar Elias. CRISTIAN OPREA UDMR lucreaza la modificarea Constitutiei Senatorul Peter Eckstein Kovacs a declarat ieri, la Cluj, ca lucreaza la comisia de experti juridici mandatata de UDMR sa stabileasca formularea modificarilor din Constitutie, la care mai participa trei deputati, trei senatori si fostul senator Hajdu Gabor, membru al comisiei care a elaborat Constitutia aflata in vigoare. Eckstein Kovacs nu a dezvaluit continutul propunerilor sale, dar comisia lucreaza deocamdata individual la modificarea Constitutiei in intregul ei, nu doar la statutul minoritatilor, astfel incit sa raspunda la toate obiectiile aduse de celelalte partide politice. Comisia UDMR are in vedere pozitii proprii in ce priveste capitolul I, garantarea proprietatii, stabilirea de atributii separate pentru Camera Deputatilor si Senat, cadrul constitutional al Avocatului Poporului, cadrul in care guvernul poate emite ordonante de urgenta, conturarea mai larga a separarii puterilor in stat. Senatorul Eckstein Kovacs este totusi de parere ca primul capitol al Constitutiei, care se refera si la caracterul unitar al statului roman trebuie revazut si modificat. MIHAI BACALU Primul-ministru vrea nopti linistite pe litoral Premierul Adrian Nastase a declarat, ieri, ca, in opinia sa, in aceasta vara se constata un reviriment al turismului pe litoral. Seful executivului a apreciat ca mai sint multe lucuri de facut in turism, dar principala problema care trebuie rezolvata pina la sfirsitul anului este privatizarea. In opinia sa, este important sa fie incurajati "cei cu bani de la noi, pentru a cumpara activele de pe litoral". Adrian Nastase l-a dat ca exemplu pe Gheorghe Hagi, care a fost sprijinit sa cumpere Hotelul Bucuresti, "unde acum se vede o mina de gospodar". Nastase a subliniat ca statiunile de pe litoral trebuie sa-si desfasoare activitatea in conformitate cu standardele internationale. Premierul sprijina decizia ministrului Turismului, Dan Matei Agathon, ca discotecile in aer liber sa fie inchise dupa ora 1.00 noaptea. El spune ca aceia care vor discoteci deschise pina la ora 8.00 dimineata ar trebui sa se bage intr-un mic buncar si sa dea drumul la decibeli, pentru ca se poate face si asa ceva. Adrian Nastase crede ca modificarea perioadei de vacanta pentru scolari, prin prelungirea ei pina la 15 septembrie, reprezinta un avantaj pentru sezonul estival, ca si programul social lansat pentru extrasezon. O problema delicata este reprezentata de traficul rutier, mai ales in zona Constanta - Mangalia, unde se simte nevoia construirii unei autostrazi. Cit priveste lucrarile la autostrada Bucuresti-Constanta, Nastase a precizat ca se vor finaliza in anul 2004 si ca astfel se va rezolva aglomeratia pe drumul spre si dinspre litoral. (A.M.) Taxa de parlamentar Ovidiu Brinzan, deputat PSD de Timis, (foto) nu a vrut sa stea la hotel pe perioada mandatului si a apelat la o agentie imobiliara sa-i gaseasca un apartament de inchiriat intr-o zona centrala din Bucuresti. Prompt, a doua zi, un agent imobiliar l-a cautat pe Brinzan si au plecat impreuna sa vada un apartament de pe Bulevardul Dorobantilor. "Ne-a deschis usa un barbat care s-a uitat la mine si, fara sa clipeasca, mi-a spus ca ma cunoaste din Timisoara, ca stie ca sint deputat, dupa care a marit brusc pretul de inchiriere a apartamentului", ne-a spus amuzat parlamentarul de Timis. Dialogul celor doi l-a lasat cu gura cascata pe agentul imobiliar, care stia ca cel ce voia sa inchirieze apartamentul era medic. "Pai, mie mi-ati spus ca sinteti doctor, nu parlamentar", a replicat, cu vadita surprindere, agentul imobiliar, gindindu-se la un comision mai gras de la clientul sau. Pina la urma si proprietarul apartamentului si intermediarul au ramas cu ochii in soare dupa ce si-au ridicat brusc pretentiile financiare. Deputatul Brinzan n-a vrut sa scoata din buzunar mai multi bani doar pentru ca este parlamentar si a gasit de inchiriat un alt apartament al carui proprietar nu l-a mai recunoscut, asa ca a platit o chirie mai mica. SERGIU MIAT [19][pl.dll?rid=expresro] 