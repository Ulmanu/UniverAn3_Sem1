 Grecea si-a facut planul de bataie Abia instalat in functie, Ovidiu Grecea a luat deja "taurul de coarne". "Avem girul premierului Adrian Nastase si al presedintiei sa fim nemilosi. Se intentioneaza reluarea si reactualizarea unor dosare din 1998 - 2000. De asemenea, dorim o relatie foarte buna cu Parchetul General, in special cu Directia I Anticoruptie. Dorim distrugerea cercurilor mafiote formate in jurul institutiilor statului", a declarat ministrul secretar de stat Ovidiu Grecea. Prima actiune din planul de bataie al lui Grecea va viza fostul FPS. Departamentul de Control va lua la bani marunti contractele de privatizare care au ridicat semne de intrebare, adica contractele pentru privatizarea RomTelecom, Tutunul Romanesc, Bucuresti Turism si chiar Comtim, privatizarile din agricultura, rezerva de stat etc. La cererea lui Nastase, aceste acte de control trebuie finalizate pina la sfirsitul lunii februarie. De asemenea, vor fi verificate fondurile speciale, utilizarea unor credite externe, rambursarea TVA aferenta exporturilor de busteni, fier vechi si alcool. In privinta controalelor deja incepute, Grecea a amintit de cel de la OIL Terminal, Coloana Infinitului, compensarile de la Sidex si chiar Rodipet. Trebuie subliniat ca hotarirea de guvern care reglementeaza functionarea DCG ii da dreptul sa controleze si firmele private. Pentru a reusi toate aceste lucruri, Ovidiu Grecea a spus ca se bazeaza pe colaborarea cu SRI, SIE, Ministerul Ordinii Publice, Curtea de Conturi si Directia de Control Fiscal din Ministerul Finantelor. Totodata, Grecea a precizat ca va verifica si Directia de Supraveghere Bancara din Banca Nationala, care este tot o institutie a statului. Nota mai veche de control de la Banca Agricola a fost deja inminata lui Adrian Nastase, urmind ca aceasta sa fie reactualizata, "existind si probabilitatea ca o serie dintre fondurile mutuale care functioneaza in legatura directa cu Banca Agricola sa fie desfiintate, deoarece actioneaza ca niste capuse in relatia cu banca", a precizat Grecea. GABRIELA TINTEANU La concursul "Aeroport Otopeni Duty Free - 2000", organizat de EDF ASRO, Autoturismul "Ford Ka" a fost cistigat de un grec Compania EDF ASRO, operatorul a sapte magazine duty-free in tara noastra, a desemnat, ieri, prin tragere la sorti, cistigatorul marelui premiu al concursului "Aeroport Otopeni Duty Free - 2000", un autoturism "Ford Ka". Superbul automobil a revenit grecului Spiratos Erotokritos, care in 29 octombrie 2000 a cumparat, dintr-un magazin duty-free al EDF ASRO, bunuri de 222 dolari. Campania promotionala organizata de EDF ASRO s-a derulat intre 6 octombrie - 23 decembrie 2000, la ea participind 2.000 de persoane fizice romane si straine care au tranzitat Aeroportul Otopeni, au achizitionat din duty-free-urile EDF ASRO bunucir in valoare de minimum 149 dolari si au raspuns corect la intrebarea "Unde are loc aceasta campanie promotionala?". Conform regulamentului, daca in 60 de zile de la tragerea la sorti grecul Erotokritos nu va fi gasit, sau acesta nu isi va ridica premiul, acesta va reveni polonezei Edita Ponardo Mietadolska. OVIDIU ZARA Anul trecut, bucurestenii au "batut" suta de sticle cu bere Productia de bere romaneasca a ajuns in anul 2000 la 12,089 milioane hectolitri, cu 10,3% mai mult decit in anul precedent. Consumul mediu inregistrat la nivelul Capitalei s-a situat la 51 litri/locuitor. Berea la sticla detine in continuare cea mai mare pondere in vinzari, in ciuda faptului ca berea la halba si cea la cutie au fost sustinute in ultimul timp prin publicitate si campanii promotionale. Mai putin afectata de sezonalitate si compatibila cu toate tipurile de puncte de vinzare, piata berii la sticla a crescut in ultimii trei ani cu 66,3 %. La rindul sau, piata berii la halba a crescut in 2000 cu 7,4% fata de 1999 si cu 42,3% comparativ cu 1997. NICOLETA BURTAN Bertelsmann, actionar majoritar la RTL Concernul german de media Bertelsmann va prelua controlul posturilor de televiziune si de radio apartinind RTL, prin achizitionarea unui pachet de inca 30% din actiunile grupului, actiuni detinute in prezent de Groupe Bruxelles Lambert (GBL). Bertelsmann va detine, dupa incheierea tranzactiei, 67% din capitalul RTL, liderul european in domeniul televiziunii si al radioului, oferind la schimb grupului belgian Bruxelles Lambert 25,1% din capitalul sau. GBL va avea doi reprezentanti in consiliul de administratie al Bertelsmann si va avea dreptul de a vinde, in urmatorii 3 sau 4 ani, pe bursa intregul pachet sau parti din actiunile detinute la concernul german. (O.P.) Firmele de curatenie rapida - o afacere cu doar 5.000 de dolari O echipa tinara, dornica de afirmare si care are incredere ca nu mai e mult pina se vor schimba mentalitatile si in Romania, a infiintat, in urma cu doi ani, o firma al carei obiect de activitate este, inca, o noutate pe piata romaneasca: servicii de intretinere si curatenie rapida. Majoritatea clientilor lor sint firme mici si mijlocii. Desi se confrunta cu mentalitatea managerilor romani, care "prefera inca sa aiba o femeie de serviciu buna la toate", tinerii intreprinzatori nu sint deloc descurajati. "Noi nu concuram cu femeia de serviciu, care face doar mica intretinere. Principiul pe care l-as recomanda managerilor este: «Indreptati-va eforturile catre afacerea pe care o conduceti si nu pierdeti timpul organizind si controlind activitatea femeii de serviciu. Economia pe care credeti ca o faceti se va rasfringe negativ asupra rezultatelor activitatii dumneavoastra». In plus, nu m-as simti foarte confortabil gindindu-ma ca femeia de serviciu, cea care spala farfuria de sandvisuri a directorului si pregateste cafeaua, sa faca lucrurile astea dupa ce a curatat toaletele", ne spune cea care a avut ideea infiintarii firmei. Ideea a venit pe Internet Dupa ce au stat citeva luni pe Net cautind o idee de afaceri, proprietarii (sot si sotie, economisti de profesie) s-au decis, in toamna anului 1999, sa infiinteze o firma de curatenie, cu servicii profesioniste, asa cum vazusera pe site-urile vizitate. Cum achizitionarea unei francize era o solutie mult prea scumpa, au pornit la drum cu 5.000 de dolari, din care si-au luat un utilaj performant si un automobil pentru a se putea deplasa rapid la domiciliul/sediul clientului. Pentru inceput nu au angajat decit trei oameni, iar clienti (experimentali) le-au devenit prietenii, cunostintele si familia; nici unii nu au avut incredere ca vor reusi, dar i-au sustinut, mai ales ca fusesera incintati de primele rezultate. Acum lucreaza cu o echipa de noua oameni si au cam treizeci de clienti permanenti (firme mici si mijlocii) care apeleaza cu regularitate la serviciile lor. Atunci cind se adreseaza persoanelor fizice, isi fac publicitate prin etichete nostime si colorate agatate direct pe clanta usilor potentialilor clienti, iar aproximativ 3% din cei care primesc si citesc aceste etichete le devin clienti. Cele mai profitabile perioade sint cele de sarbatori - de Pasti si de Craciun. Iau comenzile prin telefon, dar nu trimit niciodata oamenii sa faca o lucrare fara o evaluare prealabila pentru a se asigura ca lucrarea nu prezinta vreun risc de neexecutie atit pentru client, cit si pentru angajati. Cheltuiesc o gramada de bani pe materiale - detergenti, lavete, perii etc. "Dar in urma lor ramine curat, ca nou!", spune directorul firmei. Iar ca totul sa fie mai mult decit OK, si-au asigurat afacerea la o firma de specialitate astfel incit, daca se intimpla ceva din vina firmei, clientul va fi despagubit. Personalul - cea mai mare problema "Problema cea mai mare cu care ne confruntam este selectionarea personalului. Deoarece nu exista cursuri de pregatire in domeniu, a trebuit sa gindim noi niste manuale, cu instructiuni de folosire a utilajelor, cu norme de protectia muncii si, periodic, facem instructaje cu angajatii nostri", explica directorul firmei, Carmen Pazaran. "Pentru selectarea personalului am apelat la Agentia Nationala de Ocupare si Formare Profesionala (ANOFP), dar rezultatele au fost lamentabile: oamenii au venit si ne-au solicitat stampila prin care rezulta ca au fost respinsi la interviu pentru a-si incasa ajutorul de somaj. Aproape nimeni nu a venit pentru a munci, nici macar nu ne-au intrebat ce salariu le putem oferi sau ce implica aceasta activitate", ne marturiseste acesta. O alta piedica pentru dezvoltarea unei astfel de afaceri este "ideea preconceputa ca a apela la o firma specializata inseamna neaparat foarte multi bani, dar daca aduna salariile, materialele, substantele, aspiratoarele si timpul acordat curateniei, s-ar putea sa aiba surprize. In plus, un contract ferm te scuteste de multe surprize pe care ti le fac propriii angajati", dupa cum afirma tinara directoare a firmei. Target 2001 - management financiar pentru cladiri Pentru viitor au planuri mari: sa introduca in Romania acel sistem de management financiar al cladirilor care in Occident se practica la nivelul fiecarui bloc de locuinte. "Vom incepe cu administrarea cladirilor care gazduiesc sedii de firme, asigurindu-le serviciile de curatenie si intretinere si subcontractind servicii de paza, protectie si intretinere de instalatii. Asta presupune ca noi ne vom ocupa de tot ceea ce inseamna administrarea cladirii respective, pina la colectarea banilor si plata facturilor locatarilor lor", spune Carmen Pazaran. In curind, firma va avea deja un prim client pentru management de cladire, desi ideea este inca neconventionala in Romania. Dar fetele par sa stie foarte bine ce au de facut ca sa iasa treaba buna. OANA PATRAULESCU NICOLETA BURTAN Servicii oferite: Intretinere: - curatarea suprafetelor dure (marmura, granit, gresie) - lustruirea, tratarea si intretinerea pardoselilor dure - raschetat si lustruit parchet - intretinerea suprafetelor mochetate - spalat geamuri - curatarea corpurilor de iluminat - igienizare grupuri sanitare Curatenie dupa renovare: - curatat tocuri ferestre - spalat geamuri - curatat pardoseli (parchet, marmura, granit, gresie) - curatenie exterioara Curatenie industriala: - pereti si fatade - copertine - trotuare si alei - pardoseli si echipamente industriale Investitie initiala - 5.000 dolari Cifra de afacer i - 12.000 dolari Marja profit - 10 -15% Personal - 8 angajati Salariu mediu - 1.400.000 lei Clienti permanenti - 10 firme 