 Tinar procuror (avansat la) exceptional Victor Ponta s-a asezat pe un scaun "electric" Postul de sef la Departamentul de Control si Anticoruptie al Guvernului (DCAG) pare a fi cea mai controversata functie guvernamentala. Putini dintre cei numiti in aceasta functie au putut sa-si duca mandatul la bun sfirsit. Schimbarea lor a fost cauzata, fara exceptie, de rapoarte care cuprind referiri la afacerile ilegale ale unor persoane "de la virf". Ultimul promovat in acest post este Victor Ponta, cel mai tinar sef al DCAG - numai 29 de ani, care intre 1998-2000 a lucrat ca procuror in cadrul Parchetului General de pe linga Curtea Suprema de Justitie, Sectia Anticoruptie, Urmarire Penala si Criminalistica, iar din anul 2000 a fost coordonator al Biroului de Combatere a Spalarii Banilor. Noul sef al DCAG pare, cel putin la prima vedere, sa aiba toate "atuurile", daca avem in vedere ca, in conformitate cu prevederile Legii nr. 92/1992, trebuia sa aiba o vechime in magistratura de cel putin opt ani pentru a accede la postul de procuror in cadrul Parchetului General de pe linga CSJ. Ramine de vazut cit de mult va rezista Ponta fara a "deranja" afacerile necurate ale unor persoane din fruntea ierarhiei politice si nu numai. Capetele sefilor Corpului de Control al Guvernului au cazut, rind pe rind Fie ca s-a numit Corpul de Control al Guvernului, Departamentul de Control al Guvernului, Corpul de Control al primului-ministru sau Departamentul de Control si Anticoruptie, structura guvernului special creata pentru a stopa coruptia din rindul ministrilor si inaltilor functionari din administratie a fost mereu, in ultimii ani, in centrul atentiei si in miezul multor scandaluri cu iz politic. De fiecare data cind Corpul de Control a atins corzile sensibile ale coruptiei la virf, efectul a fost contrar: in loc sa ajunga dupa gratii coruptii, au cazut, rind pe rind, capetele sefilor Corpului de Control. Pina la alegerile din 1996, Corpul de Control al Guvernului a dat impresia ca s-a aflat in deplina armonie cu "coruptia la virf": nici nu au fost descoperiti mari functionari corupti si nici nu a cazut vreun cap de la Corpul de Control. Scandalul "Flotei" a fost singurul caz in care Corpul de Control al Guvernului s-a aratat a fi virful de lance al reglarii de conturi intre PDSR si PD. Au fost arestate la Constanta mai multe loturi de directori ai marilor companii de navigatie, in frunte cu vestitul Calin Marinescu, alias "Shogunul", numai pentru ca acesta din urma era membru PD si prieten al lui Traian Basescu. Abia dupa ce a plecat de la conducerea Corpului de Control, in 1997, Ioan Honcescu a inceput sa-si arate muschii, devenind presedintele Comisiei de abuzuri din Camera. Scandalul "Apartamentul", dosarul "Flota strategica", afacerea "Grecea -Ouatu", tot atitea motive de poticnire in lupta cu coruptia Dupa Honcescu a urmat la conducerea Corpului de Control incoruptibilul Valerian Stan. Scandalul "Apartamentul" si scandalul "Flotei" au facut sa cada, la sfirsitul lui 97, capul lui Valerian Stan pentru ca acesta ajunsese cu cercetarile la nume importante din Partidul Democrat. Lui Valerian Stan i-a urmat un cuplu de magistrati incoruptibili, numiti de Victor Ciorbea. Afacerea "Tigareta 2" si scandalul "Isac" (primul si singurul inalt functionar arestat pentru mita in ultimii 11 ani de guvernari de stinga sau de dreapta) au facut sa cada tandemul de procurori "Titus Duta-Gheorghe Mocuta", care i-au urmat lui Valerian Stan. Scandalul AVAB si unele afaceri oneroase descoperite de Corpul de Control in Moldova au facut ca Ovidiu Grecea sa fie schimbat la sfirsitul anului 1999. Tot niste afaceri dubioase descoperite in Moldova, la Piatra Neamt, culminind cu scandalul "Ouatu" (cu mult parfum de servicii secrete) au facut ca, in mai putin de doua saptamini, sa fie schimbati anul acesta doi sefi ai Corpului de Control: Grecea (renumit in functie dupa alegerile din 2000) si Dumitru Tataru si sa fie numit un tinar procuror care in urma cu patru ani l-a arestat pe bodyguardul lui Ion Iliescu (Cristian Apostol) si care, ulterior, la Parchetul CSJ a lucrat in citeva dosare de prima importanta, cum ar fi afacerea "Kesser", de spalare de bani. CHRISTIAN LEVANT MIHAELA CONSTANTINESCU Cozmanca a taiat bugetul Primariei Capitalei Comisiile parlamentare de buget-finante au avizat ieri proiectul Legii bugetului de stat pe anul 2001, cu sapte voturi impotriva, patru ale PNL si trei ale PD. Ministrul finantelor publice, Mihai Tanasescu, s-a declarat multumit de forma in care a fost adoptat proiectul, considerind ca amendamentele aduse l-au imbunatatit. Conform formei adoptate in comisii, Primaria Capitalei va primi mai putin de jumatate din cota din impozitul pe venit ce va reveni municipiului Bucuresti. Comisiile au adoptat un amendament al ministrului administratiei publice, Octav Cozmanca, conform caruia din cota de 61,5 la suta din impozitul pe venit, care va reveni Capitalei, 18 la suta va fi destinat bugetelor locale ale sectoarelor, 36,5 la suta bugetului propriu al Capitalei si 7 la suta Consiliului General pentru echilibrarea bugetelor locale ale sectoarelor. Amendamentul a fost contestat de PD si PNL, care au criticat faptul ca primarul general Traian Basescu nu a fost consultat. Cozmanca a aratat insa ca l-a invitat la elaborarea amendamentului pe Basescu, dar acesta nu a venit. LUCIAN PURCAREANU Roman flutura o naframa in fata guvernului Daca premierul Adrian Nastase si-ar lua un angajament in legatura cu organizarea, pe viitor, a unui altfel de buget, PD ar putea vota in plenul parlamentului bugetul de stat pe acest an, a spus ieri Petre Roman. El a criticat proiectul Legii bugetului de stat pornind de la neindeplinirea promisiunilor facute in programul de guvernare, mai ales in privinta politicilor fiscale si sociale. "Unele lucruri trebuie si pot fi corectate. Pot sa mizez pe o anumita buna-credinta a guvernului. O declaratie comuna, un protocol semnat, despre cum ar intentiona guvernul sa reduca poverile fiscale ne-ar putea apropia punctele de vedere", a declarat Petre Roman. Presedintele PD a spus ca acest protocol ar putea viza nu neaparat Legea bugetului din acest an, ci pe cele din anii urmatori. Daca insa Adrian Nastase ar propune acum PD un angajament, democratii ar fi gata sa voteze bugetul actual, sustine Petre Roman. Aceasta, in ciuda faptului ca pina ieri pozitia oficiala a democratilor a fost negativa fata de proiectul bugetului. NARCISA IORGA Procesul Costea-Iliescu, aminat pentru 27 septembrie Tribunalul din Paris a aminat pentru data de 27 septembrie sustinerea pledoariilor in procesul intentat de omul de afaceri roman Adrian Costea presedintelui Ion Iliescu, in afacerea afiselor electorale neplatite din timpul campaniei electorale din 1996, transmite AFP. Tribunalul a aminat pledoariile "din motive de procedura", au indicat surse judiciare. Asa cum se stie, Adrian Costea solicita plata a 8,8 milioane de franci pentru imprimarea a 33 de milioane de afise electorale de catre societatea sa, GSE, pentru care, sustine el, exista facturi ce nu au fost platite niciodata. (L.C.) Adrian Costea a pierdut statutul de ambasador onorific Presedintele Romaniei a anuntat ieri ca Adrian Costea nu mai are statut de ambasador onorific. Ion Iliescu nu a precizat insa daca i-a retras acest titlu sau, pur si simplu, lui Costea i-a expirat mandatul pe care el i l-a semnat inainte de 1996, iar Emil Constantinescu i l-a prelungit. La insistentele noastre, Ion Iliescu a facut o singura precizare privind mandatul de ambasador onorific al controversatului personaj: "Nu-l mai are de mult". Iritat, seful statului a evitat sa spuna ce asteapta de la procesul care trebuia sa inceapa ieri, la Paris, cu Adrian Costea: "Nu ma ocup de asa ceva". Daca vrea sa lamureasca scandalul cu Adrian Costea? Ion Iliescu: "Sa-l lamureasca singur, nu ma preocupa". CRISTIAN OPREA Datorita proastei comunicari in chestiunea integrarii, Guvernul lasa populatia in ignoranta Ignoranta! Acesta este cuvintul cu care este caracterizata atitudinea populatiei Romaniei fata de integrarea in UE de catre Institutul European din Romania (IER), condus de Nicolae Idu, fost colaborator al lui Alexandru Herlea la Departamentul de Integrare. Necesitatea, obiectivele si consecintele aderarii nu constituie elemente de un interes real pentru o mare parte a populatiei din Romania se arata intr-o analiza a IER data ieri publicitatii. Analiza reprezinta comparativ stadiul negocierilor din tarile candidate. Conform acesteia, eforturile Romaniei de apropiere de Uniunea Europeana nu au fost constante, ci au avut fluctuatii accentuate de la o etapa la alta. Analiza sugereaza chiar o atitudine ezitanta in raport cu obiectivele pregatirii pentru aderare. Studiul prezentat de catre IER arata ca "au ramas in continuare fara raspuns intrebari fundamentale: de ce, cum si cind trebuie sa devina Romania stat membru al UE, lipsind de directie si sens eforturi trecute si prezente care nu sint de neglijat". Dupa cum arata Mediafax, IER considera ca autoritatile au pierdut temporar initiativa si controlul campaniei de comunicare. "Mai mult, aceleasi autoritati precum si alte voci favorabile aderarii la UE duc aceasta campanie pe dos", se arata in analiza IER. Totusi, studiul prezentat de catre IER arata ca, in cazul Romaniei, din cauza constringerilor financiare pe termen scurt, guvernele de dupa 1990 au promovat primordialitatea relatiilor cu institutiile financiare internationale, ceea ce, combinat cu incapacitatea administrativa de planificare strategica au lipsit de obiective si orizonturi clare pe termen mediu si lung procesul de reforma si dezvoltare economica. La acest capitol, acordurile cu FMI, Banca Mondiala si UE au avut efecte diferite asupra bugetului si economiei. Daca FMI si BM au "pedalat" pe reducerea deficitului bugetar si a deficitului contului curent, angajamentele cu UE au solicitat eforturi bugetare, iar aplicarea acordurilor europene a generat constant deficite comerciale, se arata in studiul IER. TEODORA GEORGESCU Calomnie ordinara sau spaga angro? Ultimul numar al revistei "Romania Mare" publica un articol-bomba, in care prezinta "citeva dintre cele mai revoltatoare cazuri de coruptie". Studiu de caz: "afacerea Romtelecom", al carei "comision (spaga)" se ridica la "nu mai putin de 67 de milioane de dolari". Sint publicate si numele "beneficiarilor" afacerii: Valeriu Stoica, Sorin Pantis (ambii PNL), Victor Babiuc (pe atunci PD, acum tot la PNL), Radu Sirbu (PNTCD) si, se pare, Vlad Tepelea. Scopul declarat al articolului este acela "de a pune la dispozitia" primului-ministru citeva cazuri de coruptie "la virf". In fapt, este mai mult decit atit. In cazul in care informatiile din articolul cu pricina se confirma, atunci aceste dezvaluiri vor constitui o palma grea pe obrazul guvernului Nastase, care a declarat, inca de la inceputul mandatului, razboi coruptiei. Rezultatele au intirziat sa apara insa. Pe de alta parte, daca cele afirmate nu se vor dovedi decit niste declaratii menite sa-i creasca "Tribunului" cota de popularitate, senatorului Vadim Tudor ar trebui sa i se ceara acelasi pret care li se cere celor acuzati in paginile revistei sale: inchisoarea. MIHAELA CONSTANTINESCU Ambasadorul Balin, decorat Ambasadorul (in exercitiu inca) al Romaniei in Regatul Marocului, profesorul universitar doctor Ioan Balin, a fost decorat ieri cu una dintre cele mai inalte distinctii ale acestei tari. Majestatea Sa Regele Mohamed al VI-lea al Marocului a trecut peste uzantele diplomatice si i-a decernat profesorului Balin, Ordinul "Comandeur de Wissam Al Aloui". In mod normal, o asemenea distinctie se acorda la sfirsitul mandatului de patru ani al unui ambasador, or in cazul ambasadorului Balin acest lucru nu e valabil pentru ca nu are decit doi ani la post. Mai mult, pina acum nu s-a mai acordat unui ambasador rechemat un asemenea inalt ordin. Atit de mult s-a apropiat porfesorul Ioan Balin de Casa Regala incit aproape perfectase vizita Majestatii Sale in Romania. Numai ca, o data cu rechemarea lui Balin de catre regimul Iliescu, vizita cade, ceea ce are o anumita semnificatie daca luam in considerare ca pe vremuri Ceausescu l-a invitat pe Suveran de patru ori, Iliescu de sase ori si Constantinescu de doua ori. ( C.O.) Bref "Eu votez ca Bula" Un consilier PRM de Sibiu a recunoscut ca "voteaza ca Bula". Oprea Cimpoieru, ca mai toti colegii sai de partid, este ingrijorat ca nu va ajunge in consiliile de administratie ale societatilor care se afla in subordinea Consiliului local. Argumentul lui Cimpoieru este ca, inainte de a vota in Consiliul Local hotariri care privesc soarta societatilor din oras, trebuie sa stie ce se intimpla in ele. "Altfel votez ca Bula, fara sa stiu ce votez", a declarat, vadit enervat, consilierul. (M.S.) Strinsi la punga Conducerea Camerei Deputatilor este nemultumita ca trebuie sa suporte cheltuielile pentru un seminar organizat de Ministerul Integrarii Europene (MIE) si Comisia de integrare. Camera Deputatilor ar urma sa suporte cheltuielile pentru mesele de prinz ale participantilor, sa asigurare tratatiile din cele trei pauze de cafea, sa organizeze un tur al Bucurestiului de doua ore, sa puna la dispozitie a doua sali din Palatul Parlamentului. La seminar ar urma sa participe 40 de invitati straini si 60 din Romania. (L.P.) Deputatii raresc functionarii Structura Camerei Deputatilor se restringe. La secretariatul general, din opt departamente vor ramine trei, din 12 directii doar sase si va fi pastrat numai un secretar general adjunct din cei doi. Decizia finala a restructurarilor propuse va fi luata de plenul Camerei Deputatilor. (C.S.) Partidele din Brasov, la munca patriotica Prefectul Brasovului, Otilian Neagoe, a "ordonat" ieri dimineata partidelor politice sa se apuce de treaba. "Va anunt, in premiera, ca le cer partidelor politice sa se ocupe fiecare de cite un cartier al orasului, unde sa faca diverse amenajari care sa schimbe fata zonei respective. Cum in campania electorala au desfasurat o campanie de lipit afise foarte intensa, organizatiile de tineret se pot ocupa foarte bine acum si de aceste probleme", a declarat ieri prefectul. (C.C.) PNL nu mai discuta cu PDSR despre Constitutie PNL considera suspendate discutiile cu PDSR pe tema modificarii Constitutiei, a declarat ieri Radu Stroe, membru al Biroului Permanent al PNL. Aceasta declaratie survine in urma unei discutii purtate ieri de Radu Stroe cu Valer Dorneanu (PDSR), discutie in care ar fi urmat sa se stabileasca data la care negociatorii PNL si cei ai PDSR urmau sa inceapa dezbaterile pentru modificarea Constitutiei. Conform lui Radu Stroe, Dorneanu ar fi cerut ca liberalii sa semneze mai intii un nou protocol pentru prelungirea sustinerii guvernului cu inca un an. (N.I.) Pedepse marite pentru ministrii corupti Ministrii implicati in licitatii, autorizatii frauduloase sau in obtinerea de foloase necuvenite, pentru sine sau pentru altii, vor fi sanctionati cu inchisoare de la 5 la 20 de ani, conform deciziei Senatului, care a votat propunerea senatorului Antonie Iorgovan. Ion Predescu (PDSR) a apreciat ca adoptarea acestui amendament la ordonanta de modificare a Legii raspunderii ministeriale ar echivala cu o reglementare paralela fata de cele existente deja. Pina la urma, amendamentul a fost votat cu 65 de voturi "pentru", 35 de voturi "impotriva" si sase abtineri. (M.C.) [23][pl.dll?rid=expresro] 