 Politistii se pun bine si cu rockerii si cu manelistii Cu ocazia aniversarii Zilei Politiei Romane, cetatenii Capitalei sint invitati astazi, pe Stadionul Dinamo, incepind cu ora 19.00, la o mare cintare. Pentru a impaca toate gusturile muzicale, conducerea Politiei Romane a invitat pe aceeasi scena trupe pop, rock, dance si de manele: Vama Veche, L.A., Marcel Pavel, orchestra condusa de Dan Bursuc, Colour Mix, Rebelle, Candy, Grafitti, Krypton si Boombastic. Chitaristul si compozitorul Eugen Mihaescu, liderul trupei rock Krypton, ne-a marturisit: "Avem relatii foarte bune cu politia, multi dintre prietenii nostri sint politisti, si nu puteam sa-i refuzam. Le vom cinta cu mare placere. Le sintem recunoscatori si pentru ca nu ne-au ridicat niciodata carnetele de conducere". In cadrul aceluiasi spectacol vor avea loc si demonstratii aviatice si pirotehnice ale efectivelor de politie. ANCA NICOLEANU Unde mergem? BUCURESTI: Astazi, pe Strada de vara, cinta Partizan (de la ora 21.00) si Directia 5 (de la 22.00), simbata, Acum si Antract, iar duminica - Teamsters si Nightlosers ; Tot astazi, trupa BBrothers isi lanseaza albumul de debut in Twice, de la ora 16.00 si va cinta alaturi de No Comment si Boombastic ; Pe terasa La Motor, puteti vedea azi filmul romanesc "Marfa si banii" (de la 21.00), iar duminica seara in Laptarie, vine Johnny Raducanu Simbata, la ora 22.00, "; Art Jazz Club cinta Maria Raducan si Mircea Tiberian Duminica, in PUB 18, de la ora 21.00, seara reggae live, cu El Negro. JUPITER: De la ora 21.30, in Club Paradis, Jojo isi lanseaza primul maxi-single, "De la cer, la Pamint si inapoi". TIMISOARA : Astazi, de la ora 22.00, vine 3rei Sud Est in Park Place, iar in Discoland incepe Maxx Birthday Party, cu DJ Manzotti, DJ Land s.a. Simbata, pe terasa Hollywood, vor incinge atmosfera DJ Angel, Waka X si G-man, cu Le Funk. (L.S.) Vedetele alearga dupa haine de vara Luminita Anghel va pleca pe litoral la sfirsitul saptaminii avind un nou look si o noua vestimentatie. "Voi cinta aproape seara de seara, pina in septembrie, in spectacolele care se vor sustine in statiunile de pe tarmul romanesc al Marii Negre si la barul Melody din Mamaia. Am achizitionat pentru acest sezon estival citeva costisitoare toalete de scena semnate de Laura Olteanu. Ca in fiecare an de cind sintem impreuna, sotul meu, Marcel Puscas, va face naveta Bucuresti-Mamaia la fiecare sfirsit de saptamina", ne-a marturisit ea. Pina atunci, Luminita profita de faptul ca a ramas numai cu sotul ei - fiul lor, David (4 ani si jumatate), este la bunici, la Oradea, si amindoi ies in oras, la o cina romantica, in fiecare seara. Interpreta de muzica pop a lansat, de curind, cel de-al doilea album, "Promisiuni", eveniment la care au participat foarte multi colegi de breasla. Cum Luminita realizeaza emisiunea "Pretul succesului", la TVR 2, in fiecare vineri, la ora 18.00, ea a inregistrat in avans cinci emisiuni, pentru a avea acoperit spatiul emisiunii sale in perioada cit va fi pe litoral. Sanda Ladosi: "In a doua jumatate a lunii voi pleca la mare, unde voi cinta in mai multe spectacole, in diverse statiuni. Cred ca voi fi cazata in statiunea Neptun. Am achizitionat toalete noi, mai ieftine sau mai scumpe, de la Paris si New York". Miki (K-pital): "Vom cinta pe litoral, dar numai dupa ce ne vom lansa noul album. Acum lucram la noul look. Pentru vestimentatie sintem in tratative cu doua case de moda, "Villi" si "Cristian", care au haine foarte colorate, pe gustul nostru. Sper sa reinnoim si contractul de sponsorizare cu "Pepe Jeans", care produce chiar haine house, foarte potrivite pentru muzica noastra". Stefan Banica jr., impreuna cu Rock'n'roll Band si The 50's, va sustine si el concerte pe litoral aceasta vara. Se afla in discutii cu citeva firme pentru sponsorizarea vestimentatiei de scena. In haine noi va aparea si pe scena Festivalului "Cerbul de Aur", unde va sustine un recital cu trupa sa. ANCA NICOLEANU Primul efect al emisiunii "Strada milion", de la Prima TV: S-a interzis comertul cu Mazare pe plaja Filmarile pentru emisiunea "Strada milion", difuzata zilnic la Prima TV, intre 17.30 si 18.00, au loc in aceasta perioada pe litoral. Alaltaieri, la Mamaia, realizatorii Ovidiu Cuncea si Marius Drogeanu au filmat emisiunea de miercurea viitoare. Cum nu duc deloc lipsa de idei trasnite, ei s-au gindit sa vinda mazare pe plaja (10 boabe la mia de lei) si sa filmeze reactiile turistilor. Intimplator sau nu, la 100 de metri de echipa de la Prima se aflau, cu treburi importante, Mazare, primarul Constantei, si ministrul turismului, Dan Matei Agathon. Nu mica le-a fost mirarea celor doi actori-vinzatori cind s-au trezit inconjurati de cinci politisti in bermude care le-au cerut sa paraseasca plaja. Motivul - comertul ambulant pe plaja este interzis, cu atit mai mult cu cit este o aluzie la numele primarului. La inceput, oamenii legii nu i-au recunoscut pe Ovidiu si Marius si chiar au crezut ca cei doi vor sa comercializeze ilegal mazare. La insistentele politistilor, echipa a parasit plaja, nu inainte de a cere ajutorul celor aflati pe plaja, care rideau in hohote. In emisiunile trecute, cei doi realizatori i-au inveselit pe trecatorii bucuresteni, oferindu-le un milion de lei daca latra sau daca se plimba cu pantalonii in vine. LIVIU SERBANESCU La inmormintarea tatalui sau Andreea plingea, tinind in brate un catel de plus Cel care a infiintat trupa "Andre", Gigi Antonescu, a fost inmormintat ieri, la Cimitirul Sf. Lazar din Galati. Zeci de coroane, sute de oameni veniti sa ii aduca un ultim omagiu, dar si mai multi veniti, pur si simplu, din curiozitate, doar sa o vada pe Andreea Antonescu plingind, l-au condus pe ultimul drum, fiind necesara interventia politistilor rutieri pentru fluidizarea traficului. Andreea a sosit la biserica direct de la examenul de bacalaureat de la Bucuresti. Ea nu a rezistat sa isi vada tatal in sicriu, insa a stat in permanenta linga el, cu un catelus din plus in mina Adolescentii au strigat: "A venit Andreea", apoi lumea a inceput sa plinga Desi slujba de la biserica a inceput la ora 15.00, inca de la ora 12.00 oamenii au inceput sa se adune in jurul bisericii "Sf. Precista", de pe Faleza Dunarii. La ora 14.00 deja nu mai aveai unde arunca un ac, peste o mie de curiosi inconjurind biserica. Multi s-au urcat in copaci, pe banci si chiar pe masini, femeile mai in virsta povesteau sau doar inventau tot felul de intimplari cu Andreea si cu Gigi Antonescu. Toata lumea o astepta pe Andreea Antonescu. Sicriul a fost scos din biserica la ora 15,10. Slujba a fost tinuta afara si nu in biserica, sicriul fiind depus pe un postament. Cind a aparut masina cu numar de Prahova in care se afla Andreea, pentru un moment, lumea a amutit. Andreea a coborit din masina, insotita de Iustin, prietenul ei. Sute de adolescenti au inceput sa exclame: "A venit Andreea!". Dar cind au vazut-o pe Andreea Antonescu in doliu si cu lacrimi pe obraji, cei din jur au inceput sa plinga. Cind a ajuns linga sicriu Andreea a inceput sa plinga in hohote. Ea avea in mina o jucarie, un catel din plus pe care l-a primit de la tatal ei cind era foarte mica. Andreea Balan a stat in permanenta linga Andreea Antonescu, tinind-o in brate si incercind sa o linisteasca. In momentul in care cei trei preot au inceput slujba, Andreea a inceput sa tipe si sa strige dupa tatal ei. Fata plingea in hohote si nimeni din jur nu a putut sa o potoleasca. Andreea a incercat sa se arunce deasupra sicriului. Baietii aflat in jur, printre care si Iustin, au tinut-o pe fata si au scos-o din multime, pe brate, cu forta. Andreea a fost bagata in masina. Dar a vrut cu orice pret sa se intoarca la sicriu. S-a intors, dar a lesinat din nou si a fost luata din nou pe brate. Cortegiul s-a pus in miscare in jurul orei 16.00. Andreea nu a mers in urma cortegiului. Ea a fost dusa cu masina direct la cimitir. Au fost peste 40 de coroane de flori, unele trimise de formatii: Candy, Genius, Valahia, Sweet Kiss, Andreea si Sandel Balan. Au fost mii de flori. Afara era o caldura insuportabila, mai multe dintre rudele apropiate lesinind. Cortegiul a fost insotit de o fanfara. La inmormintare, vedeta a fost fiica sa cea iubita, Andreea, sute de adolescenti venind special sa o vada. La cimitir, o alta multime, mai numeroasa decit cea de la biserica, avea sa astepte cortegiul. A fost nevoie de interventia gardienilor pentru ca familia sa poata ajunge pina la groapa. La cimitir, Andreea a fost pazita, in permanenta, de prietenii ei si a lasat catelul din plus pe sicriu. Andreea nu va mai cinta niciodata "Lasa-ma, papa, la mare" ALINA COMSA-DURBACA Un tinar din Galati fugea de recrutare, deghizat in femeie Lucian n-a vrut sa faca armata pentru ca nu avea par pe picioare O persoana in virsta de 23 de ani a fost retinuta de politistii galateni in noaptea de 3 spre 4 iulie pentru ca nu avea acte de identitate asupra sa. Surpriza avea sa fie mare cind politistii care au insotit-o la sectie aveau sa constate ca domnisoara fardata, cu o coama de par cirliontat si cu vocea cam groasa era, de fapt, barbat. Lucian Dima, 23 de ani, umbla imbracat in femeie pentru ca se sustragea de la efectuarea serviciului militar. Bikini, dresuri si silicoane In noaptea de 3 spre 4 iulie, o patrula de politie a oprit o "femeie" si a legitimat-o. Pentru ca nu avea acte asupra sa, politistii au invitat-o pe "doamna" coafata si fardata la Sectia 2 de Politie. Politistii au crezut initial ca au de-a face cu o prostituata. Dar, surpriza! La sectie au constatat ca domnisoara avea vocea cam groasa si cam mult par pe miini. Politistii, desi nu le-a venit sa creada, au inteles ca au de-a face cu un barbat. La primele verificari, au constatat ca acesta se numeste Lucian Marin Dima, ca este nascut in 1978, la Galati, si ca are domiciliul in Tiglina 1. De apoximativ trei ani, Lucian se sustragea efectuarii serviciului militar, desi primise la domiciliu mai multe instiintari de la Centrul Militar Galati. Pe sub pantalonii mulati - imitatie de sarpe - Lucian isi ascunsese destul de bine sexul. Lucian purta bikini, dresuri, avea chiar si sutien cu cupe. Era fardat, avea o peruca cu par des si cirliontat si parea femeie. Surse care au dorit sa ramina anonime ne-au declarat ca Lucian isi desenase in zona penisului un vagin. Politistii s-au uitat la persoana din fata lor ca la un obiect zburator neidentificat. Ei l-au predat Centrului Militar Judetean (CMJ) Galati. Ii era rusine ca nu are par pe picioare Lucian Dima locuieste cu tatal sau. Ofiterii de la CMJ Galati l-au avut "oaspete", miercuri dimineata, pe cel pe care il cautau de circa trei ani. Lucian le-a spus ofiterilor ca nu s-a prezentat la incorporare pentru ca ii era rusine ca nu mai avea par pe picioare. Tinarul a declarat ca viata de soldat i se pare prea dura. In evidentele politiei, el figura cu mandat de aducere pentru neprezentare la incorporare. Maiorul Aurel Paic, din cadrul Centrului Militar Galati, ne-a declarat: "Am vazut multe in cariera. Am intilnit motive dintre cele mai ciudate din partea recrutilor in incercarea lor de a se sustrage de la efectuarea serviciului militar. Dar asa ceva nu am mai intilnit". Lucian Dima a scapat, se pare, de armata. El nu va mai efectua serviciul militar. In schimb, i se va intocmi un dosar de cercetare penala, ne-a spus purtatorul de cuvint al CMJ Galati, lt.-col. Ion Gherghisan. Lucian Dima a fost lasat sa plece acasa. Ceea ce a si facut, fluturindu-si cirliontii. ALINA COMSA-DURBACA Bila alba / Bila neagra Federatia Engleza de Rugby Veniti in vizita la Bucuresti, reprezentantii federatiei engleze au demonstrat din nou ca rugby-ul este un joc de vagabonzi practicat de gentlemani. Englezii au oferit echipei Romaniei un stagiu de doua saptamini pe pamint britanic, in vederea pregatirii meciului pe care ai nostri urmeaza sa-l sustina, pe 17 noiembrie, in fata echipei trandafirului, chiar pe Twickenham, templul rugby-ului. Pe linga stagiul de antrenament, englezii le asigura romanilor doua meciuri de pregatire precum si asistenta medicala si tehnica. Ajutorul englez este o adevarata mana cereasca pentru rugby-ul autohton, care acum douazeci de ani lupta barbateste cu All Blacks, iar azi se zbate in saracie si mediocritate. Guvernul Romaniei Programul RICOP, finantat de Uniunea Europeana, este actualmente blocat. Prin acest program, in valoare de 100 de milioane de euro, urmau sa fie finantate programe de reconversie profesionala si infiintare de noi locuri de munca, in urma masurilor de restructurare economica. De fapt, RICOP reprezinta continuarea fireasca a PSAL, programul prin care guvernul se angajeaza la masuri de restructurare, privatizare sau lichidare a marilor intreprinderi. Daca nu s-a facut restructurare, nici programele de reconversie nu pot functiona, fiindca muncitorii stau bine mersi in fabricile nerentabile. Blocarea RICOP inseamna, de fapt, blocarea reformei. In rest, nu sint decit fumigene de tip Dincu. Urmare a articolului "Manastirea Simbata a emigrat", aparut in "Evenimentul zilei", Biserica Ortodoxa baga vize la preoti Un document al Sinodului BOR prevede constringeri puternice pentru clericii care vor sa plece in strainatate Pe data de 15 mai, cotidianul "Evenimentul zilei" dezvaluia ca Arhimandritul Irineu Duvlea, staretul Minastirii Simbata de Sus, impreuna cu alti sapte calugari, a emigrat in America, sub pretextul infiintarii unei minastiri romanesti peste Ocean. Numai ca monahii, aproape jumatate din obstea Minastirii Simbata, s-au pus sub autoritatea "Episcopiei Ortodoxe Romane din America", denumita si "de la Vatra", organizatie rivala Patriarhiei Romane. Arhimandritul Irineu Duvlea, copilul de suflet al Mitropolitului Antonie Plamadeala, tocmai fusese propus in sedinta de lucru a Sfintului Sinod din 12 septembrie 2000 pentru a fi avansat episcop-vicar. Mai multi ierarhi de seama s-au opus, asa ca Arhimandritul Duvlea s-a refugiat peste Ocean, la o biserica rivala Patriarhiei Romane si nerecunoscuta canonic. Aparitia articolului privind haosul canonic care domneste in Biserica Ortodoxa Romana a stirnit valuri. Mai ales in Dealul Patriarhiei, dar si in Statele Unite, unde vechii emigranti anti-comunisti au cerut socoteala ierarhului lor. I.P.S. Nathaniel. Pe ascuns si fara a fi dat publicitatii, ca reactie la articolul din "Evenimentul zilei", Sfintul Sinod al BOR a aprobat Temeiul (Hotarirea - n.r.) nr. 295/2001. In documentul respectiv se arata: "Sfintul Sinod al Bisericii noastre a luat in discutie referatul Sectorului Comunitatii Externe in legatura cu scrisoarea I.P.S. Arhiepiscop Nathaniel al Episcopiei Ortodoxe din America (sub autoritatea careia s-au refugiat monahii Minastirii Simbata, in frunte cu Arhimandritul Irineu Duvlea - n.r.) privind aspectele legate de calatoria unor clerici si monahi in strainatate. Avind in vedere sesizarile sosite si din partea altor biserici, referitor la comportamentul unor clerici ortodocsi romani pe perioada cit acestia se afla in strainatate si in dorinta de a evita astfel de situatii sa se repete pe viitor, Sfintul Sinod plenar a hotarit: - In perspectiva plecarii in strainatate, pentru perioade mai scurte sau mai lungi, orice cleric sau monah este obligat sa aiba binecuvintarea chiriacului locului, cu specificatia duratei, scopul deplasarii si, eventual, daca are permisiunea de a face colecte in tara respectiva; - In cazul in care un cleric sau monah merge in strainatate cu scopul declarat de a colecta fonduri (...) acesta este obligat sa se prezinte la Sectorul de Relatii Externe Bisericesti. (...) Ii este interzisa raminerea in tara respectiva, la incheierea perioadei de sedere. - Pentru a nu mai exista sesizari ale autoritatilor bisericesti din diferite parti ale lumii in legatura cu statutul canonic incert al unor clerici plecati din Romania, precum si pentru a sprijini clericii canonici in a-si exercita slujirea preoteasca (...) Patriarhia va emite, pe baza recomandarii chiriacului locului, un act din care sa reiasa scopul vizitei, durata acesteia si faptul ca clericul are preotie lucratoare, nefiind sub incidenta unor sanctiuni canonice. - Nerespectarea acestor prevederi atrage dupa sine sanctiuni care pot merge pina la suspendare si caterisire". Hotarirea este semnata de presedintele Sinodului, Patriarhul Teoctist, si de secretarul Sfintului Sinod, P.S. Vicentiu Ploiesteanu. FLORIAN BICHIR Telegrafice Striviti de un camion cu vin Un tragic accident rutier s-a petrecut in noaptea de miercuri spre joi pe raza comunei Cozia, din judetul Iasi. Doi barbati au murit, fiind pur si simplu striviti sub fiarele contorsionate ale camionului in care se aflau. Gheorghe Palade (26 de ani), Costel Avasiloaie (31 de ani) si Marius Lupu (19 de ani) mergeau spre Iasi, intr-un camion care transporta vin. Masina a scapat de sub control, rasturnindu-se in santul drumului. Unul dintre cei trei ocupanti ai autovehiculului, Costel Avasiloaiei, a reusit sa scape, sarind din mers. (C.D.) La furat de inox Trei indivizi au furat 240 de kilograme de inox dintr-un fost depozit de fier vechi din Piatra Neamt, apartinind SC Remat SA. Pentru a putea transporta aceasta cantitate, ei au folosit un camion, care a fost insa oprit in trafic, pentru un control de rutina. Neavind documente justificative, Alexandru Murariu (31 de ani), Ioan Savin (48 de ani) si Ion Agache au fost retinuti si acum sint cercetati pentru furt calificat. (M.F.) Topoare neolitice la Dobresti Familia lui Petre Burdea, din comuna doljeana Dobresti, a descoperit la sfirsitul lunii iunie, in timp ce-si sapa gradina din spatele casei, sapte topoare din piatra semipretioasa datind din perioada neolitica, anul 6000 i.e.n.. In urma examinarilor facute de catre muzeografii din cadrul sectiei arheologice a Muzeului Olteniei, s-a constatat ca in zona comunei Dobresti a existat o asezare neolitica, iar obiectele fac parte din cultura Vinca. De mentionat ca cele sapte topoare, cu dimensiuni intre 10 si 20 de cm, au fost incluse in patrimoniul cultural-national, fiind considerate piese unicat pe teritoriul Romaniei si printre putinele existente in Europa. (D.B.T.) 2.000 de burse pentru studentii moldoveni Ministerul Educatiei si Cercetarii va acorda aproape 2.000 de burse in anul universitar viitor, pentru absolventii de liceu si studentii moldoveni care vor urma cursuri in Romania, prevede un protocol incheiat ieri de reprezentantii ministerelor de resort din Romania si Moldova. Astfel, vor fi acordate 850 de burse pentru invatamintul preuniversitar, 480 pentru invatamintul universitar, 200 de burse pentru elevii moldoveni care s-au aflat in 2001 in an pregatitor la liceele romanesti, 150 de burse pentru invatamintul postuniversitar si 300 de burse pentru absolventii de liceu moldoveni care au terminat liceul in Romania si doresc sa urmeze o facultate aici. (I.A.) Situatia Rodipet se agraveaza Clubul Roman de Presa care a semnalat, ieri, printr-un comunicat, situatia grava creata la Rodipet ca urmare a jafului patronat de vechea conducere a acestei institutii a statului, a fost informat, in mod oficial, ca miercuri seara, domnul George Musliu, director general al Rodipet SA, si-a prezentat la APAPS demisia. In legatura cu aceasta noua situatie creata, CRP face urmatoarele precizari: 1. Clubul Roman de Presa a semnalat in repetate rinduri ca situatia grava a celui mai mare distribuitor de presa din Romania a fost creata de fosta conducere, detinuta pina de curind de Serban Radulescu, precum si de guvernele Romaniei si de FPS, respectiv APAPS, care, in calitate de proprietari Rodipet, nu au intervenit pentru a curma declinul unei societati comerciale proprietate de stat. Dezastrul economic al acesteia a dus presa scrisa din Romania in pragul colapsului. 2. Mai mult, dupa ce in urma solicitarilor CRP, fostul director general Rodipet, Serban Radulescu, a fost demis, CRP a solicitat Parchetului General declansarea unei investigatii privind faptele care au condus la actuala situatie catastrofala a Rodipet si prin aceasta la prejudicierea intregii prese scrise care, practic, a fost fraudata de circa 150 miliarde de lei. Timp de doua luni de zile, Parchetul General nu a intreprins nici un fel de investigatii. 3. In aceasta situatie, cu toate eforturile meritorii ale noii conduceri a Rodipet, problemele grave existente nu au fost rezolvate - si nu puteau fi rezolvate fara interventia ferma a guvernului si a APAPS. De aceea, demisia actualului director general al Rodipet, departe de a solutiona ceva, este de natura sa agraveze lucrurile. 4. Facem din nou apel, cit inca nu este prea tirziu, la conducerea APAPS si la guvern, sa gaseasca solutia legala pentru ca presa sa nu fie fraudata, Rodipetul sa poata depasi impasul in care l-a adus vechea conducere care, in mod inexplicabil, nu a fost chemata sa raspunda in fata justitiei pentru jaful comis. Soldatii reginei, amatori de mici si de moldovence frumoase Soldatii englezi din regimentul Tyne-Tees, din Trupele Teritoriale ale Marii Britanii, au luat cu asalt discotecile si terasele din Focsani. Dupa cum a putut vedea toata lumea, militarii englezi sint mari amatori de bere, mici si moldovence frumoase, lucru care este pe placul patronilor de localuri publice din Focsani. Dupa antrenamentele pe care le au ziua cu militarii romani din brigada Mecanizata 282 "Unirea Principatelor", "jachetele verzi" se retrag de pe transee pe traseele, discotecile si night-cluburile din Focsani. 380 de soldati rezervisti englezi care practica militaria doar in weekend au venit in Vrancea sa se antreneze si sa le dea militarilor nostri lectii pentru intrarea in NATO. Cel mai greu va fi, cu siguranta, exercitiul de 72 de ore de la Soveja, unde grupe mixte de militari vor minui arme moderne si vor invata impreuna ce inseamna supravietuire in conditii vitrege. Desi sefii englezi s-au declarat total contra "turismului militar" si au sustinut ca au venit in Romania doar ca sa invete si sa se antreneze, seara de seara, militarii britanici se "antreneaza" si prin cluburile de noapte. Trecind peste acest aspect, soldatii britanici i-au dat gata pe militarii romani atit cu dotarile de care dispun si maiestria cu care manuiesc armele moderne, cit si cu modul cum se distreaza ei in timpul liber. Ca si anul trecut, cind in Vrancea a fost prezent un regiment profesionist din Londra, englezii au inceput deja sa guste frumusetea moldovencelor si au facut cunostinta cu berariile locale, fiind impresionati de cit de ieftina este berea. Desi au declarat ca au voie sa iasa in oras doar doua zile pe saptamina, soldatii reginei pot fi zariti seara de seara la distractii, exact ca in vacanta. Daca o vor duce tot asa, se pare ca militarii englezi vor lasa in urma lor multe inimi zdrobite. (C.C.) Subiect gresit la bac Durata probei de informatica din cadrul actualei sesiuni de bacalaureat, desfasurata ieri, a fost prelungita dupa descoperirea unei greseli in subiecte. Eroarea a fost depistata de Giani Leonte, secretarul comisiei de bacalaureat de la Grupul Scolar din Gura Humorului - Suceava. El a comunicat imediat problema respectiva Inspectoratului Judetean care, la rindul sau, a anuntat Serviciul national de evaluare si examinare. Aici s-a confirmat existenta erorii in subiectele de examen si li s-a comunicat presedintilor de comisii ca pot dispune prelungirea timpului, atit cit va fi necesar pentru ca toti elevii sa isi termine lucrarile. Conform informatiilor primite de la ISJ Suceava, eroarea a fost inregistrata la subiectul III, punctul 2, unde in locul valorii 23 fusese trecuta valoarea 14. In judetul Suceava, proba de informatica a fost sustinuta in 9 centre de bacalaureat. TIBERIU AVRAM Drama primului transsexual declarat Sorina redevine barbat Primul roman devenit romanca, Sorina Florina Ratiu (28 de ani), are probleme serioase, la sase ani de la operatia de schimbare a sexului. Transformat din Sorin in Sorina in 1995, fostul barbat, originar din Deta, judetul Timis, locuieste acum in municipiul Sebes (judetul Alba). De o vreme, femeia redevine insa, incet-incet, barbat. Organismul sau are in continuare particularitati masculine, iar cavitatea vaginala creata artificial se reduce pe zi ce trece. Prin urmare, spune Sorina, toate tentativele sale de a avea raporturi sexuale ca femeie s-au soldat cu esecuri lamentabile. Solutia ar fi un tratament hormonal adecvat, care costa insa destul de mult. "Doctorii mi-au spus ca prima operatie, unicat in Romania, a fost un cadou. Restul operatiilor trebuie platite, iar eu nu am bani", se plinge Sorina. Barbatul devenit femeie isi pune acum toate sperantele intr-o femeie. "Sper din tot sufletul sa ajung la emisiunea Andreei Marin, "Surprize, Surprize", poate ma vede cineva si ma ajuta", spune Sorina Ratiu. Ideea i-a venit dupa ce a vazut-o la emisiunea Andreei Marin pe celebra Dana International. "As vrea sa pot trai si iubi ca o femeie normala", este dorinta cea mai fierbinte a Sorinei. LUCIAN DOBRATER Editia de Transilvania Furt de cataloage Ernest Szallay, din Stamora Romana, a ajuns in atentia oamenilor legii dupa ce a spart scoala din satul timisan Otvesti, comuna Sacosu Turcesc. Invatatoarea de aici a descoperit cu stupoare ca in noaptea de 3 iulie cineva a intrat in cancelaria scolii si a furat mai multe cataloage si alte bunuri. Cum elevii sint in vacanta, Ioana K., cea care a descoperit furtul si a anuntat politia, a crezut ca vreun scolar de-al ei s-a gasit sa glumeasca cu asa ceva. Nu mare i-a fost mirarea cind s-a descoperit hotul in persoana unui barbat de 33 de ani, care nu a explicat deocamdata la ce ii foloseau cataloagele. GEORGETA PETROVICI Asfixiat la locul de munca Un barbat in virsta de 23 de ani a murit ieri, asfixiat, intr-un accident de munca. Ioan Bolba, din localitatea Ciucea, lucra la o spalatorie de masini situata pe Drumul National E 60. In jurul orei 10.00, in spalatorie a fost introdusa o cisterna apartinind unui cetatean austriac, care urma sa fie curatata. Dupa citeva minute, Ioan Bolba a fost gasit asfixiat in cabina cisternei. Parchetul de pe linga Judecatoria Huedin si politistii clujeni au demarat o ancheta pentru stabilirea conditiilor in care s-a produs accidentul. MIHAI SOICA Omul cu ginganii un batrin din Zalau colectioneaza insecte de aproape 70 de ani Un pensionar in virsta de 75 de ani, din Zalau, a strins la un loc peste 12.000 de exemplare de insecte (fluturi, gindaci, scorpioni), care pot fi admirate de curiosi la Galeriile Muzeului Judetean de Istorie si Arta "Ioan Sima", din Zalau. A absolvit studiile de drept si economie la Universitatea Bolyai, din Cluj - Napoca. El a reusit in decursul a sapte decenii sa colectioneze diferite specii de fluturi si gindaci din toate colturile lumii: Africa, Asia, Australia, America Centrala si America de Sud, Europa. Initial, insectele si-au gasit adapost in casa batrinului, fiindu-le repartizata o camera intreaga. Cu timpul insa numarul lor a crescut, in 1984 fiind nevoit sa dea colectia spre pastrare Galeriilor "Ioan Sima", din Zalau. Printre miile de insecte ale lui Tokacs Adalbert se numara, pe linga fluturii de noapte "Cap de cobra" si gindacii uriasi "Goliat", si o specie de scorpion autohton, capturat in urma cu 35 de ani in statiunea Baile Herculane. Aceste exemplare exotice au fost obtinute prin schimburi cu alti colectionari din strainatate. Tokacs Adalbert povesteste: "Pentru a obtine aceste minunatii a trebuit sa studiez literatura de specialitate, cu scopul de a afla ce specii exista si pe alte continente, de-a lungul timpului colaborind cu peste 20 de persoane animate de aceeasi pasiune. Am corespondat cu ei in limbile franceza si germana, iar pentru a putea obtine anumite exemplare a trebuit sa ofer la schimb altele, autohtone. Am colindat intreaga tara, de la munte la mare, din Delta in Maramures". Pensionarul afirma ca fluturii si gindacii pe care ii are sint tratati cu naftalina de circa 2-3 ori pe an, pentru a fi conservati in conditii optime. Gindacul de Zalau, unicat in lume De copil, de pe la 7 ani, Tokacs Adalbert a inceput sa scormoneasca pamintul si sa caute pe sub pietre diferite ginganii. Inca de pe atunci a fost fascinat de "fugari" (carabusi), pasiunea lui. Pentru a-i putea prinde, el are un sistem propriu de atragere in capcana, folosind un amestec de apa cu otet. Printre zecile de mii de insecte din expozitie se numara si o specie de carabus care poarta numele orasului Zalau. Carabusul de Zalau (Carabus Hampei Variatia Zilahiensis) nu poate fi descoperit decit in arealul sau din jurul Zalaului, fiind considerat chiar unicat in lume. Colectionarul spune ca astfel de exemplare au fost trimise si la muzeele din Bucuresti, Sibiu si Timisoara, dar si in multe alte tari din lume.Tokacs mai are peste 100 de fluturi "Coada de rindunica", o colectie de fluturi de noapte uriasi din India, Indonezia si Madagascar, si de gindaci "Goliat". "Sint denumiti astfel datorita dimensiunilor atinse in timpul zborului. Din aceasta cauza, ei sint confundati cu pasarile si nu mai sint atacati", ne mai spune batrinul. In prezent, Tokacs Adalbert face parte din Societatea Lepidopterologica Romana, fiind unul dintre fondatori. Impresionanta sa colectie numara peste 12.000 de exemplare, din care doar 4.000 sint expuse, intr-o sala special amenajata din cadrul Galeriilor de arta. CAMELIA BUHASCHI Drumul de centura din Oradea trece prin Evul mediu Arheologii oradeni se grabesc sa-si stringa vasele de ceramica celtica din calea drumului de centura din Oradea. Construirea unei sosele de centura in orasul de pe malurile Crisului Repede a fost asteptata de oradeni mai bine de zece ani. La finele lunii trecute, imediat dupa instalarea santierului de lucru, arheologii de la Muzeul Tarii Crisurilor si-au amintit ca soseaua de centura traverseaza cel mai important sit arheologic din Oradea. Asezarea a fost cercetata partial prin anii 30 si mai apoi prin deceniul sapte. Arheologul Calin Ghimis sustine ca primele cercetari efectuate la sit au scos la iveala material arheologic din Epoca bronzului tirziu, din perioada Evului mediu timpuriu, si o serie de vase din ceramica celtica. Datorita existentei acestor materiale arheologice, lucrarile de constructie la soseaua mult asteptata au fost sistate pe o portiune de 6 kilometri, pina cind arheologii isi vor aduna resturile de ceramica din calea drumului de centura. Specialistii muzeului oradean spun ca se grabesc cu sapaturile si spera ca pina la toamna sa elibereze zona. MIRUNA IONESCU Punctul zero in scandalul pensiilor Remus Roman, sef serviciu Stabiliri Pensii din cadrul Directiei Judetene de Pensii si Asigurari Sociale Hunedoara, declara ca, in urma cu citeva luni, mai multi pensionari din judet au reclamat la CNPAS ca pensia lor este mai mica decit a pensionarilor din alte judete ale tarii, care au avut salarii egale cu ale lor. "Am avut control de la Bucuresti si s-a stabilit ca toate calculele au fost corecte, angajatii nostri respectind si aplicind intocmai legea. Diferentele de calcul dintre cele gasite la oficiul nostru si cele semnalate in alte judete au fost un semnal de alarma. Era logic ca, daca la noi calculele au fost corecte, in alte judete s-a gresit. Asa ca scandalul pensiilor calculate gresit a pornit din judetul Hunedoara. Ceea ce inseamna ca suntem un judet etalon si putem sa le dam sfaturi si angajatilor din alte judete", a conchis Remus Roman. VLADIMIR BOLDUR Patron francez terorizat de romani Paul Roger Martinez, un francez care a investit in una dintre societatile desprinse din fostul Combinat Siderurgic de la Calan, este terorizat de sindicalisti si de administratorii din Sidermet. Ieri dimineata si in noaptea precedenta, francezul si angajatii sai au fost opriti de oamenii de paza la intrarea in firma. Acestia primisera o dispozitie conform careia administratorii Sidermet interziceau accesul in incinta atit al patronului Wood Energetica, cit si al muncitorilor. Dispozitia interzicea, de asemenea, si iesirea camioanelor cu marfa ale francezului, tocmai in momentul in care firma acestuia pregatise un export foarte important. Cel putin, asa sustine Paul Roger Martinez. Argumentele initiatorilor acestei hotariri se bazau pe o adresa emisa, spun ei, de Camera de Comert si Industrie a judetului Hunedoara. Potrivit adresei, firma francezului a fost radiata din Registrul Comertului si, deci, nu mai exista. Dupa un scandal-monstru, reprezentantii Sidermet au fost chemati la o intilnire cu patronul francez, sefii Registrului Comertului si un reprezentant al politiei pentru a clarifica situatia. In mod cu totul surprinzator s-a dovedit faptul ca adresa purta un alt numar si era eliberata de Camera de Comert din Brasov ca urmare a faptului ca firma francezului isi mutase sediul din Brasov la Calan. In momentul in care greseala a fost identificata, autorii ei si-au cerut scuze. Martinez denunta insa presiunile facute inca de atunci de cind a inceput sa investeasca in Romania, spune ca acestea sint tot mai mari, dar refuza sa-si paraseasca afacerea. VLADIMIR BOLDUR Hot-line pentru gropi Satmarenii beneficiaza de o "linie fierbinte" unde isi pot varsa naduful in legatura cu starea drumurilor din municipiu. La telefonul cu numarul 71.10.07 raspund angajati ai primariei care noteaza, zilnic, reclamatiile cetatenilor. Primarul Horea Anderco sustine ca are nevoie de ajutorul locuitorilor orasului pentru a localiza gropile formate si din cauza ploilor din ultimele zile. El spera ca va beneficia in special de ajutorul taximetristilor, care strabat strazile in lung si lat. BIANCA BOITOR 300 de familii izolate din cauza inundatiilor In urma precipitatiilor abundente din ultimele zile, in comuna Cizer, peste 300 de familii din regiunea Susani au ramas izolate ca urmare a blocarii tuturor cailor de acces spre aceasta zona. Aurel Sabau, viceprimarul din Cizer, spune ca situatia este deosebit de grava deoarece in caz de urgente medicale sau izbucnirea unor incendii nu se poate ajunge la fata locului pentru ca toate caile de acces sint inundate. Greu incercata de inundatii este si localitatea Chilioara, peste 15 case fiind aici inundate. Mai multe zeci de pasari de curte au fost luate de puhoaiele revarsate. CAMELIA BUHASCHI Zboruri regulate Autoritatile muresene au decis sa ofere zboruri zilnice, de luni pina vineri, pe ruta Tg.-Mures-Bucuresti. De la Aeroportul Tirgu-Mures vor decola de doua ori pe zi, la orele 11.05 si 21.40, aeronave britanice avind 19 locuri, care, dupa 45 de minute, vor ateriza la Baneasa. Se va asigura si transport catre Turda, Ludus, Iernut, Tirnaveni, Sovata, Alba Iulia, Bistrita-Nasaud, Reghin, Miercurea-Ciuc, Odorheiul-Secuiesc, Sfintu-Gheorghe. Programul intra in vigoare de pe data de 27 iulie. Pina acum, existau doua curse pe saptamina (martea si vinerea). MIHAELA CRAIOVEANU Gainarul Cosercar, amator de "puicute" Parchetul de pe linga Judecatoria Alba-Iulia a emis ieri un mandat de arestare preventiva, pentru o perioada de 30 de zile, pe numele lui Emil Cosercar, recidivist, acuzat de comiterea infractiunii de furt calificat. Barbatul are 42 de ani, este din Blaj si locuia fara forme legale in satul Sintimbru-Fabrica. Pentru ca nu avea o ocupatie stabila, Cosercar a patruns in noaptea de marti spre miercuri in incinta Fermei nr. 2 din Sintimbru, apartinind SC Itul SA Alba-Iulia. Dupa ce a incarcat intr-un sac 30 de pui pentru carne, in greutate de aproape 50 kg, hotul a incercat sa se faca nevazut. Din nefericire pentru el, a fost retinut de un agent de paza care l-a predat politiei. LUCIAN DOBRATER Taranii recolteaza grenade si pistoale Taranii aradeni culeg de pe cimp ramasite ale celor doua razboaie mondiale. In locul recoltei de griu, compromisa din cauza ploilor, pe raza satului Cuvin a fost gasita o grenada de mina, provenind din cel de-al doilea razboi mondial. La Buteni, Sandu Becheanu, de 44 ani, a descoperit un pistol inca in stare de functionare, marca ERFURT, fara munitie. Arma provenea din primul razboi mondial. Grenada a fost predata Protectiei Civile, iar pistolul, postului de politie din Buteni. In zona Aradului, in special pe Valea Muresului, sint gasite frecvent munitii ramase neexplodate sau bombe de aviatie din al doilea razboi mondial. SORIN TROCAN Un elev din zece se drogheaza 9% din liceenii timisoreni au fumat prima tigara la o virsta mai mica de 8 ani, se arata intr-un studiu realizat de catre Directia de Sanatate Publica Timis. In total, 247 de liceeni fumeaza cel putin o jumatate de pachet de tigari pe zi. S-a mai observat ca legislatia privind interzicerea vinzarii produselor de tutun minorilor nu este respectata. 90% din tineri au afirmat ca nu li s-a cerut sa dovedeasca virsta atunci cind au cumparat tigari. Potrivit studiului, 15 ani este virsta primei betii. Bauturile alcoolice preferate de elevi sint berea, vinul, sampania si taria. Conform aceluiasi studiu, un elev din zece a consumat droguri. Cele mai cautate au fost senzatiile oferite de canabis, ecstasy, cocaina sau somnifere. AMIRA DAMIAN GEORGETA PETROVICI Politistii ucigasi din Cugir au mai batut un barbat pina cind au obosit Echipa mortii Localnicul Nicolae Sintea pretinde ca cei doi plutonieri l-au batut bestial si l-au amenintat cu moartea Pe numele politistilor din Cugir, acuzati ca au omorit un om in bataie, exista de mai multa vreme cel putin inca o plingere privind "tratamentul" aplicat unor suspecti, in sediul politiei. Nicolae Sintea, din Cugir, ne-a declarat cum a fost batut, la inceputul acestui an, de plutonierii Ovidiu Cimpeanu si Daniel Strat . "A ridicat cutiul asupra mea, spunindu-mi ca ma omoara" Nicolae Sintea, din Cugir, ne-a declarat ieri ca, pe 16 ianuarie, a fost batut crunt de plutonierii Ovidiu Cimpeanu si de Daniel Strat, la postul de politie Cugir, "timp de o ora, dupa orele de program". Marturia lui Sintea este cutremuratoare: "Am fost legat cu catusele. Plutonierul Daniel Strat a luat din sertarul biroului un cutit de vinatoare, made in Cugir si l-a ridicat asupra mea, spunindu-mi ca ma omoara (...) Plutonierul Cimpeanu Ovidiu a deschis usa unui dulap din birou, a luat un baston aflat in dotarea dumnealui si a inceput sa ma loveasca, spunindu-mi ca ma omoara in bataie. Dupa ce a transpirat dindu-mi sute de lovituri, s-a oprit ca sa-si dea vestonul jos de pe el pentru ca il incomoda si nu putea sa ma loveasca. Dupa parerea mea, cred ca a consumat alcool, daca l-a luat transpiratiile dind cu bastonul. Dupa ce si-a dat vestonul jos, a inceput sa-mi dea la palmi pina am picat jos de durere. Nu s-a oprit, a dat mai departe si cu picioarele, ca sa ma ridic". Sintea spune ca plutonierul C"mpeanu s-a oprit numai cind cineva de pe hol i-a strigat sa inceteze. Seful IPJ Alba, colonelul Marin Aron, ne-a declarat ca acuzatiile aduse de catre Nicolae Sintea nu s-au confirmat. In sprijinul afirmatiilor sale, Sintea aduce citeva fotografii facute atunci si articolele publicate la vremea respectiva in presa locala. LUCIAN DOBRATER Presedintele politistilor evanghelisti, cpt. Gheorghe Seuleanu, dezvaluie: "Le e teama ca foarte multi vor dori sa intre in asociatia noastra" Pentru prima data de la izbucnirea scandalului provocat de Asociatia Politistilor Evanghelisti Crestini, capitanul Gheorghe Seuleanu, ofiter specialist la Politia municipiului Cluj-Napoca, a facut ieri o declaratie, in exclusivitate pentru "Evenimentul zilei". "De la inceput vreau sa spun ca desi, dupa aparitia articolelor in ziarul dvs., unii comandanti ai IPJ Cluj au incercat sa ma determine prin tot felul de mijloace sa-mi dau demisia, eu nu voi face acest lucru. Ii voi ierta, pentru ca si Iisus Hristos i-a iertat pe cei care l-au crucificat. Nu si-au dat seama, dar ne-au facut o publicitate foarte mare. Am primit mesaje de sustinere chiar si din Noua Zeelanda". Capitanul mai sustine ca si-a informat sefii ierarhici in legatura cu initiativa de infiintare a APEC si ca acestia nu au avut nici o obiectiune. "S-au aratat scandalizati doar atunci cind am vrut sa aderam la Asociatia Internationala a Politistilor Crestini si s-au temut ca foarte multi politisti vor dori sa intre in asociatia noastra. A-l iubi pe Domnul nu este un pacat". In cursul lunii aprilie, pentru ca nu a respectat regulamentele Ministerului de Interne si nu a asteptat avizul Directiei Juridice din MI, Gheorghe Seuleanu a fost chemat in fata Consiliului de Onoare si pedepsit cu zece zile consemnare. "Piedicile puse impotriva infiintarii asociatiei au fost mari. Dupa ce am primit sentinta de infiintare pronuntata de Judecatoria Cluj-Napoca, Parchetul de pe linga Tribunalul Cluj a facut apel. Dumnezeu l-a luminat pe judecatorul de la tribunal, care a respins apelul si a admis ca asociatia noastra a fost infiintata in conditiile legii". Desi nu a vrut sa precizeze numarul politistilor activi din IPJ Cluj care sint membri ai APEC, "fratele" Seuleanu a precizat ca numarul acestora este mult mai mare decit au declarat sefii IPJ Cluj. "Si prorocii au pus mina pe sabie" Ieri, Gheorghe Seuleanu a facut parte din echipa politiei municipale la concursul de tir, organizat cu ocazia Zilei Politiei. Abilitatea sa in minuirea pistolului l-a surprins chiar si pe adjunctul sefului IPJ Cluj, colonel Vasile Apahidean. La prima tragere, "fratele" a introdus in cercul de zece puncte trei cartuse din trei posibile. Ulterior, vadit emotionat, Seuleanu nu a mai realizat decit 83 din totalul de 90. In urma acestui punctaj, capitanul-presedinte s-a clasat pe locul ll in concurs, primind o diploma si un plic in care se aflau aproximativ 450.000 lei. Intrebat fiind daca nu vede o contradictie intre calitatea de membru al unei organizatii religioase si faptul de a utiliza arma in diferite ocazii, Seuleanu a declarat ca "sint destule exemple in Biblie unde se arata ca si prorocii au pus mina pe sabie". MIHAI SOICA Ilie Rotaru si-a construit un avion Maistrul instructor de la Clubul Elevilor, din Talmaciu, a reusit sa-si implineasca un vis mai vechi, acela de a construi un avion. Inca din copilarie, Ilie Rotaru s-a apucat sa construiasca avioane din lemn sau din hirtie si a adunat foarte multe machete de avioane celebre din cel de-al doilea razboi mondial. Pasiunea i-a fost insuflata de tatal lui, fost pilot-mitralior in timpul celui de-al doilea razboi mondial. Pe timpul comunistilor, fost pilot din armata germana, Gavrila Rotaru a ascuns toate medaliile si distinctiile primite, apoi le-a ars. Fiul sau mai are acum doar actul unei decoratii primite in 1942 de Adolf Hitler, la Berlin.Visul cel mare a lui Ilie Rotaru a fost sa ajunga pilot, dar din cauza unui usor daltonism a picat examenul de admitere la Liceul militar. Nu i-a mai ramas decit sa construiasca avioane. De trei ani, s-a apucat sa faca un avion biplan, folosit in antrenamentul pilotilor romni intre cele doua razboaie mondiale. Singura piesa care mai tine avionul lui Ilie Rotaru la sol este motorul. Cel pe care-l are acum nu este sigur si, de aceea, trebuie sa astepte pina in august cind va primi un motor standard de la niste prieteni din Stuttgart. Acum, aparatul care are cinci metri lungime si o anvergura a aripilor de 4,5 metri, asteapta in garaj pina cind va fi dotat cu motorul standard. Copiii din Talmaciu si Ilie Rotaru de-abia asteapta sa-si vada munca de trei ani rasplatita, atunci cind avionul va fi probat pe Aeroportul din Sibiu. Indeminarea si priceperea si le-a manifestat sub toate formele. Cind era cabanier in Muntii Fagaras a mesterit un ski-lift la Cabana Podragu. De curind a facut un sistem de fintina arteziana, cu un ciocanel care bate intr-o conserva si care foloseste ca sistem de orientare pentru turisti, pe timpul noptii. FELIX DAMIAN Femeie atacata de o pisica salbatica O femeie din satul Bucium-Cerbu, comuna Bucium, judetul Alba, a fost atacata zilele trecute de o pisica salbatica. Medicul veterinar Ioan Radu, din Abrud, ne-a declarat ca Zorita Vasile (77 de ani) a fost muscata de o pisica, care s-a napustit asupra ei dintr-un copac. "A muscat-o si a zgiriat-o grav la mina dreapta, apoi i-a sarit in cap, pe umeri, git si spate, provocindu-i multiple rani in aceste zone. Nepotul ei a auzit si i-a sarit in ajutor, reusind sa omoare pisica cu o sapa", a mai spus dr. Radu. Femeia a fost transportata in stare de soc la Spitalul orasenesc Abrud, apoi a fost internata la Spitalul Judetean Alba. Analizele de laborator au aratat ca pisica salbatica era turbata. Fiul victimei, Valentin Vasile, a precizat ca a vazut mai multe pisici salbatice in zona padurii Ciuta, de pe raza Ocolului Silvic Abrud. LUCIAN DOBRATER Ulita isi arunca familia in strada Un barbat din Silindia a ajuns campion la "recoltat" amenzi pentru alungarea familiei din locuinta. Dumitru Ulita, de loc din Popesti (Iasi), obisnuieste sa-si alunge familia din casa de fiecare data cind se imbata. El isi loveste sotia si cei doi copii, de 10, respectiv 11 ani, ii scoate in strada si face scandal. A doua zi, cind se trezeste din betie, el isi cere scuze de la toata lumea. Politia i-a intocmit nenumarate procese-verbale de atentionare si amenda. Cazul celor doi copii ai lui a ajuns in atentia Directiei Judetene pentru Protectia Drepturilor Copilului Arad. Degeaba. Acum, lui Dumitru Ulita i s-a intocmit un dosar pentru trimitere in judecata. SORIN TROCAN Razboi cu gardurile Viceprimarul municipiului Sfintul Gheorghe, Csaba Czimbalmos Kozma, a anuntat ca toate imprejmuirile improvizate din zona blocurilor de locuinte vor fi demolate in cazul in care se va constata ca acestea reprezinta un pericol pentru integritatea cetatenilor. Gardurile vor fi, in prima faza, inventariate si listate pe categorii de pericol, iar cele care pot cauza accidente vor fi inlaturate. Masura a fost luata ca urmare a unui accident mortal care a avut loc saptamina trecuta. Atunci Mihai (10 ani) a cazut dintr-un copac si s-a infipt cu abdomenul intr-o bara de fier din gardul imprejmuitor. Mihai era fiul unui inspector din cadrul Inspectoratului de Protectie a Mediului Sfintul Gheorghe. PETER DOMOKOS Suspect de rabie internat in spital Un baiat in virsta de 17 ani, din Grosii Tiblesului, Maramures, suspect de rabie, a fost internat, miercuri, la Spitalul de Boli Infectioase, transmite Mediafax. Tinarul fusese muscat, in urma cu citeva zile, de o vulpe turbata. Pentru a evita imbolnavirea, medicii i-au facut vaccin antirabic si l-au internat. Vulpile turbate au aparut si in zona satului Vilcea, unde au atacat mai multe animale domestice. (D.B.T.) Canalizare prea veche Precipitatiile cazute zilnic in ultimele zile cauzeaza mari necazuri celor din Sighisoara. Sistemele de canalizare, vechi de un secol, nu pot face fata debitelor crescute. Astfel ca pe strazile 1 Decembrie, Viilor, Mihai Viteazul, Plopilor, Bradet, Andrei Mureseanu, apa ajunge pina la 50 de centimetri de cite ori vine o ploaie mai puternica, iar subsolurile caselor si vitrinele magazinelor sint inundate. MIHAELA CRAIOVEANU [33][pl.dll?rid=expresro] 