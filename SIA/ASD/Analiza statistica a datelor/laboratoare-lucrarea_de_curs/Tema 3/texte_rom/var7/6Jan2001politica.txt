 Irina Loghin vrea la bara Dupa articolul aparut ieri in ziarul nostru despre cintecele deocheate ale Irinei Loghin au urmat reactiile. Mai intii, reactiile cititorilor, revoltati si ei de fatarnicia doamnei deputat. A venit apoi si reactia PRM, partidul Irinei Loghin, care s-a grabit sa ameninte cu un proces in care sa ne ceara despagubiri de - nici mai mult, nici mai putin - doua miliarde de lei. Motivul ar fi ca sint formatii ca BUG Mafia care folosesc versuri si mai indecente. Reprezentantii PRM uita ca membrii BUG Mafia nu sint nici deputati si nici nu militeaza impotriva "folclorului rusinos". Plus ca nimeni n-a menajat nici astfel de formatii. Parerea cititorilor si gesturile lor de solidaritate prin care ne-au pus la dispozitie mai multe astfel de casete sint mult mai importante pentru noi. De altfel, ieri, in cadrul unui reportaj similar realizat de colegii nostri de la Europa FM, toata lumea a putut asculta fragmente din melodiile "celebre" ale Irinei. Inclusiv lucruri pe care noi nu le-am putut reproduce in ziar, cum ar fi fragmente in care doamna deputat parca vrea sa imite ragetele unui magar (in calduri), ca altfel cu greu pot fi interpretate sunetele de pe casetele cu pricina. Iata alte citeva versuri selectate de pe casetele care ne-au parvenit la redactie in interpretarea inconfundabila a aceleiasi Irina Loghin, deputat PRM de Dolj. "Arama-i veche, tabla-i veche A reparam a cumparam Coada la femei punem Ciusdei, ciusdei, Magarusul meu" "Aveai trei pistoale grele Trei pistoale si un cutit Cu prasele de argint Ai imbatrinit Si nu mai poti Nu-ti mai ia pistolul foc Si-ai sa-l duci la o vecina Sa-l curete de rugina (...) Si-ai imbatrinit si nu mai poti Tragi pistolul poc Si nu ia foc Si-ai avut pistol de 18 Si-a ramas numai de 12 S-a facut ca o curea Buna sa tragi briciul pe ea" Irina Loghin va da in judecata cotidianul "Evenimentul zilei" din cauza articolului "Porno-cintareata, ajunsa deputat PRM", solicitind daune in valoare de doua miliarde de lei, a anuntat ieri, in cadrul conferintei de presa a partidului, Lucian Bolcas, liderul grupului parlamentar PRM din Camera Deputatilor. Potrivit lui Bolcas, banii solicitati drept daune de cintareata de muzica populara urmeaza sa fie folositi "in scopuri filantropice". De altfel, deputatul PRM Lucian Bolcas i-a adus elogii Irinei Loghin, in caracterizarea careia a folosit sintagme precum "marea cintareata a muzicii populare romanesti", "minunata artista", "cunoscatoare a minunatelor valori" ale muzicii populare etc. Bolcas a acuzat, totodata, "procesul de o murdarie fara seaman" care are loc in presa si al carui unic scop este "denigrarea reprezentantilor PRM", adaugind ca articolul care o viza pe Irina Loghin este o "mirsavie fara seaman". Mai mult, considera Bolcas, cintecele formatiei BUG Mafia sau textele interpretate de Vacanta Mare nu sint decit "o copie palida" a continutului melodiilor pe care "minunata artista" le are in repertoriu. Irina Loghin se bucura de sustinerea intregului partid. Potrivit lui Bolcas, partidul lui Vadim are "credinta" ca Irina Loghin "isi va aduce o contributie importanta in Parlamentul Romaniei", si nimeni nu poate "murdari frumusetea interpretarilor marii artiste". Intrebat daca o va reprezenta pe Irina Loghin, in calitate de avocat al acuzarii, in procesul pe care aceasta il intenteaza "Evenimentului zilei", Lucian Bolcas ne-a declarat ca "este foarte posibil". El a precizat, de altfel, ca a avut ieri o intilnire cu solista de muzica populara chiar inaintea conferintei de presa. "Nici nu va puteti imagina ce este in sufletul acestei femei", a spus Bolcas, care a reluat ideea potrivit careia exista destule formatii care promoveaza cintece cu un continut "mai pornografic" decit textele cintecelor interpretate de Irina Loghin, publicate in presa. "Problema este daca aceste cintece au fost sau nu cintate in public", ne-a mai spus Bolcas. Precizam ca avocatul Lucian Bolcas l-a reprezentat, in latura civila a proceselor sale, pe seful sau pe linie de partid, Corneliu Vadim Tudor. MADALINA SISU Ultimele ispravi, in calitate de presedinte, ale lui Emil Constantinescu Ion Coman, fost secretar al CC al PCR, implicat in represiunea de la Timisoara, a fost gratiat Penultimul decret semnat de Emil Constantinescu in calitate de presedinte al Romaniei l-a scapat de executarea a 11 ani de inchisoare pe Ion Coman, fost secretar al Comitetului Central al PCR si membru in CPEx. Este vorba despre Decretul Prezidential nr. 588/11 decembrie 2000 de gratiere individuala, in care numele fostului demnitar comunist apare la sectiunea "gratierea restului de pedeapsa ramas neexecutat". Inclus, alaturi de Ilie Matei, Cornel Pacoste si Radu Balan in "nucleul politic" care a actionat la Timisoara incepind cu 17 decembrie 1989, Ion Coman a fost arestat si trimis in judecata sub acuzatia de "genocid". In timpul procesului, judecatorii au schimbat incadrarea juridica a faptei in "omor deosebit de grav" si l-au condamnat, in prima instanta, la 20 de ani de inchisoare. Mai tirziu, in faza de recurs, magistratii de la Curtea Suprema de Justitie au micsorat aceasta pedeapsa la 15 ani de inchisoare. Ion Coman a stat in arest intre anii 1989 si 1993. In 1993 i s-a aprobat cererea de intrerupere a executarii pedepsei din motive medicale. VASILE SURCEL Se pare ca atunci cind a semnat decretul prezidential prin care i-a acordat gratierea, pentru restul ramas neexecutat din pedeapsa cu inchisoarea, a lui Ion Coman, fostul presedinte al Romaniei, Emil Constantinescu, a avut in vedere "starea precara de sanatate a acestui infractor". Conform unor fosti demnitari de la Palatul Cotroceni, Constantinescu ar fi avut in vedere faptul ca Ion Coman sufera de o boala care se afla in stadiu avansat. CRISTIAN OPREA Dorel Nasui, creierul din SUA al afacerii "Motorola-IPO-MApN", a fost decorat Prin mai multe decrete prezidentiale publicate in Monitorul Oficial nr.680 din 19 decembrie 2000, Emil Constantinescu a conferit, pe ultima suta de metri a mandatului sau, decoratii nationale unor consuli onorifici si mai multor personalitati din lumea intreaga. Alaturi de personalitati din diverse tari, Emil Constantinescu l-a decorat cu "Ordinul National pentru Merit in grad de Ofiter" si pe inginerul Dorel Nasui, din SUA. Ramine un mister cum a ajuns inginerul Nasui sa fie decorat de presedintele tarii. Despre Dorel Nasui se stie ca este implicat in afacerea "Motorola-IPO-MApN" prin care statul roman a fost prejudiciat cu peste 8 milioane de dolari. In aceasta afacere au fost arestati si trimisi in judecata doi generali, doi colonei si patru civili, printre care si Simion Nasui, fratele inginerului Dorel Nasui. Parchetul a propus si arestarea acestuia din urma, dar acest lucru nu a fost posibil pentru ca nu se afla in Romania. CHRISTIAN LEVANT Avind si binecuvintarea lui Ion Iliescu, Costin Georgescu, acceptat ambasador Fostul director al SRI, Costin Georgescu, va pleca ambasador in Cipru. El a primit, in sfirsit, unda verde din partea autoritatilor cipriote, dupa ce, initial, acestea intirziasera sa dea un raspuns oficial. Costin Georgescu a fost propus pentru postul de ambasador de catre fostul sef al statului, Emil Constantinescu, pe ultima suta de metri a mandatului sau. Actualul presedinte, Ion Iliescu, a fost de acord cu propunerea lui Constantinescu. Autoritatile cipriote au intirziat sa trimita "O.K."-ul pentru Costin Georgescu deoarece nu au fost de acord cu numirea acestuia inainte de alegerile din Romania si au preferat sa vada daca va fi pastrat si de catre actuala putere, dupa cum ne-au declarat surse din MAE. Mircea Criste, propus de Constantinescu pentru postul de ambasador la Berlin, nu a fost acceptat de catre actualul presedinte Ion Iliescu, conform Mediafax. Ca si autoritatile cipriote, nici cele de la Berlin nu au dat un raspuns de acceptare a lui Mircea Criste, pe cai diplomatice transmitindu-se insa ca acesta nu este agreat. Mircea Criste nu se poate intoarce nici in scaunul de procuror general deoarece, asa cum a anuntat ministrul justitiei, Rodica Stanoiu, acesta va fi ocupat de catre Joita Tanase. TEODORA GEORGESCU Ministrul afacerilor externe, Mircea Geoana, a prezentat Planul de bataie al diplomatiei romane Proaspat investit in functia de ministru de externe, Mircea Geoana a sustinut ieri o conferinta de presa in care a prezentat prioritatile diplomatiei romanesti si provocarile pe care le are de depasit in vederea restabilirii imaginii Romaniei in strainatate si a integrarii tarii noastre in structurile euroatlantice. Mircea Geoana a anuntat ca a sosit momentul "sa redam demnitatea si prestigiul diplomatiei romanesti", una dintre pirghiile acestui proces fiind discursul permanent si integrat cu parlamentul, societatea civila, presa si partenerii internationali. In aceeasi ordine de idei, ministrul de externe a tinut sa precizeze ca s-a infiintat Institutul de relatii internationale "Nicolae Titulescu". El a deplins "erodarea" statutului si influentei Romaniei pe plan international si considera ca "inacceptabil" ca tara noastra sa se plaseze pe ultimul loc in plutonul tarilor candidate la aderare in Uniunea Europeana. Romania trebuie sa avanseze pe calea bunei vecinatati Romania trebuie sa isi reafirme rolul regional, ca factor strategic, politic si economic plurivalent, singura strategie viabila pe termen lung este calea bunei vecinatati: relatiile speciale cu Republica Moldova, reluarea relatiilor cu Iugoslavia, continuarea colaborarii cu Ungaria si Bulgaria, relansarea raporturilor economice cu Ucraina si intarirea cooperarii economice si comerciale cu Rusia, in speranta incheierii pe viitor si a unui tratat bilateral. Politica externa trebuie sa reflectele interesele economice ale Romaniei, iar MAE devine, si prin preluarea departamentului de comert international, principal promotor al politicii economice romanesti. Unul dintre obiective este recistigarea pietelor traditionale de pe care Romania a lipsit in ultima perioada. Mircea Geoana a spus ca MAE va avea, intre prioritati, atragerea de capital, asistenta si investitii straine in Romania. Ministrul a adaugat ca preconizeaza detasarea in MAE a unor specialisti din BNR si din Ministerul Finantelor. In privinta vizelor, ministrul de externe a avut o intrevedere cu Grupul Interdepartamental, accentuind ca "a sosit clipa sa facem treaba pe plan intern". Integrarea in NATO este "axul de forta al politicii externe". In privinta integrarii europene, trebuie mai multa coerenta pe plan intern, deoarece nu este suficient sa "deschizi noi capitole de negociere". O "sansa deosebita" pentru Romania este presedintia OSCE, prin intermediul careia va juca un rol international respectat, prin capacitatea de a gestiona situatii regionale tensionate. Ministrul de externe a anuntat ca vor avea loc la Bucuresti, in perioada 22-23 ianuarie, reuniunea troicii OSCE si reuniunea sefilor de misiuni OSCE. Adina Gorita, posibil purtator de cuvint la MAE In ceea ce priveste resursele umane, se urmareste in continuare atragerea unui numar cit mai mare de tineri diplomati, intr-o maniera de recrutare, selectie si educatie permanenta. Ambasadorilor aflati la post li se vor evalua rezultatele, dupa care va urma o analiza individuala, urmind sa se decida rapid cine trebuie sa isi incheie misiunea in strainatate, ceilalti urmind sa fie reconfirmati. Ministrul de externe a anuntat in mod oficial ca de relatia cu parlamentul si comunitatile romanesti de pretutindeni se va ocupa secretar de stat Cristian Niculescu, de comert international - Cristian Colteanu, Mihnea Motoc, pina acum ambasador in Olanda, se va ocupa, in calitate de secretar de stat, de relatiile multilaterale, iar Cristian Diaconescu, care a reprezentat Romania la CEMN, de cele bilaterale. Sabin Pop, sef al reprezentantei permanente a Romaniei pe linga Consiliul Europei, va fi secretar general al Ministerului Afacerilor Externe, iar Constantin Ene va fi reprezentant personal al presedintelui in exercitiu al OSCE. Surse diplomatice au afirmat ca postul de purtator de cuvint al MAE a fost propus Adinei Gorita, corespondent in SUA al Pro TV. ISABELLA ALEXANDRESCU Batalia pentru sefia PNTCD a intrat in linie dreapta Ieri a fost ultima zi de depunere a candidaturilor pentru presedintia PNTCD. Pina la ora inchiderii editiei, in cursa se inscrisesera trei aspiranti la fotoliul ocupat pina nu de mult de Ion Diaconescu. Singurul care a anuntat inca de la inceput, fara nici un fel de ezitare, ca va candida pentru aceasta functie a fost Constantin Dudu Ionescu. Ceilalti doi fie au anuntat la inceput ca vor candida si, din cauza presiunilor exercitate in partid, au aminat decizia pina in ultima clipa - cum este cazul lui Ioan Muresan, fie au negat intr-o prima faza ca vor candida, dupa care au revenit asupra hotaririi si si-au depus candidatura - dupa cum a procedat Vasile Lupu. Campania electorala a celor care vizeaza cea mai inalta functie in PNTCD a inceput inca inaintea expirarii termenului de inscriere pentru competitori. Principalii protagonisti ai duelurilor verbale sint, pina acum, Ioan Muresan si Vasile Lupu. Fostul vicepresedinte taranist il acuza pe Muresan ca, impreuna cu Dorin Marian, este principalul vinovat al trecerii PNTCD in opozitia extraparlamentara. La rindul sau, fostul prim-vicepresedinte taranist se crede acuzat pe nedrept de o parte a colegilor sai. Tocmai de aceea, joi, Muresan se declara inca nehotarit. Pentru a lua decizia corecta, Muresan s-a consultat, timp de doua zile, cu fostul presedinte taranist. Dupa ce a vorbit cu Ion Diaconescu si a primit telefoane de la colegi, "mi-am depus candidatura, desi nu prea am chef", ne-a declarat Ioan Muresan. Cel de-al treilea candidat, Constantin Dudu Ionescu, nu reactioneaza in nici un fel. Inca de la demisia fostei conduceri taraniste, Dudu Ionescu anunta ca-si doreste o campanie bazata pe lupta intre proiectele si strategiile prezentate de candidati pentru a redresa partidul in urmatorii patru ani, si nu pe acuze reciproce. MIHAELA CONSTANTINESCU Taranisti din Ardeal se intilnesc in taina Cei mai importanti lideri ai PNTCD din Transilvania vor avea duminica, la Alba-Iulia, o intilnire de lucru cu usile inchise, afirma surse de incredere din cadrul organizatiei judetene Alba. In cadrul sedintei de taina, fruntasii taranisti din Ardeal intentioneaza sa se puna de acord asupra unei viziuni comune in legatura cu reorganizarea PNTCD. Majoritatea filialelor transilvanene doresc sa elaboreze o serie de propuneri concrete pentru revitalizarea partidului, pe care sa le impuna apoi cu ocazia Congresului PNTCD. (Lucian Dobrater) Bref PDSR Brasov face noi nominalizari pentru functia de prefect Membrii Biroului Executiv al PDSR Brasov s-au intrunit ieri pentru a propune alte trei persoane pentru functia de prefect al judetului. La sfirsitul anului trecut, PDSR Brasov a propus citeva nume pentru aceasta functie, dar guvernul a cerut ca ele sa fie reanalizate. La mijlocul lunii decembrie, Biroul Executiv al PDSR Brasov i-a ales prin vot secret, drept candidati pentru functia de prefect al judetului, pe Alexandru Popa, ex-prefect al judetului inainte de 1996, pe Traian Barbat, director tehnic al RIAL, si pe Iancu Vespasian, vicepresedinte al Consiliului Judetean Brasov, persoane pe care guvernul nu le-a acceptat. Printre cei care ar putea fi nominalizati in urmatoarea sedinta, de simbata, se vehiculeaza nume ca Dan Coman, patronul firmei Transilvania Leasing, si Otilian Neagoe, fost director al SC Poiana Brasov SA. Acestia au figurat pe lista cu propuneri pentru functia de prefect al Brasovului si la sedinta Biroului Executiv din decembrie, insa nici unul nu a fost ales de pedeseristii brasoveni. (C.C.) Sibienii penetreaza cabinetul Nastase Trei sibieni au primit functii de seama pe linga noul cabinet al primului-ministru Adrian Nastase. Dupa ce, zilele trecute, seful filialei locale a PDSR, Ioan Cindrea, a fost numit secretar de stat si sef al Agentiei Nationale de Formare si Ocupare Profesionala, a venit rindul si altor sibieni sa lase in urma provincia. Acestia se numesc Constantin Moraru si Emanuela Catrina care stiu ce raspunderi vor primi, insa prefera sa fie rezervati pina la numirea oficiala. Constantin Moraru, unul dintre oamenii de afaceri sibieni, este proprietarul hotelului "Casa Moraru" care a gazduit la ultimele vizite staff-ul PDSR in frunte cu presedintele Ion Iliescu. Iata ca Moraru a fost "rasplatit" cu functia de sef de protocol al guvernului. Emanuela Catrina, o tinara care nu a implinit 30 de ani, va ocupa in noul cabinet unul dintre posturile de consilier al primului-ministru Adrian Nastase. Ea va fi nevoita sa renunte la fotoliul de consilier local pe care l-a ocupat dupa alegerile din toamna trecuta. Emanuela Catrina este fiica unui alt pedeserist, Constantin Catrina, una dintre persoanele creditate cu sanse la preluarea conducerii Prefecturii Sibiu. (M.S.) Presedintele PNL Brasov vrea sa renunte la imunitatea parlamentara Presedintele Partidului National Liberal Brasov, proaspatul senator Nicolae Vlad Popa, si-a propus ca primele masuri pe care le va supune dezbaterii, in dubla calitate de parlamentar si membru in Comisia juridica, sa fie modificarea regulamentului Senatului si renuntarea la imunitatea parlamentara. "Voi cere ca senatorii sa nu mai aiba imunitate, ci doar o protectie, pentru a putea fi judecati daca gresesc. In sensul actual al imunitatii, nu se pot incepe nici macar cercetarile in cazul unei infractiuni de drept comun, ceea ce poate duce in timp la pierderea unor probe si eventualii martori", a declarat ieri Nicolae Vlad Popa. El este convins ca propunerea va fi intimpinata cu rezerve de catre colegii de Senat si mai ales ca va deranja foarte multi parlamentari.(C.C.) UDMR si PDSR string relatiile PDSR mizeaza foarte mult pe sprijinul UDMR pentru sustinerea guvernului Nastase. Ca dovada sta faptul ca partidul de guvernamint se pregateste sa indeplineasca deja prima conditie impusa de UDMR in protocolul bilateral: numirea unor subprefecti maghiari in judetele in care populatia maghiara este majoritara si desemnarea unui subsecretar de stat la Oficiul pentru Protectia Minoritatilor. Liderul Marko Bela sustine insa ca aceasta functie nu este una politica, deci nu se poate spune ca UDMR participa la guvernare. Dar nu exista nici o indoiala ca "prietenia" dintre cele doua partide nu ramine doar la nivel parlamentar, ci s-a extins si la cel guvernamental si administrativ. Cu atit mai mult cu cit Marko Bela a afirmat ca "daca restructurarea guvernului o permite, am dori ca in agentiile guvernamentale sa ramina in functii oamenii nostri". (T.G.) PRM tine isonul PDSR Ordonantele de urgenta emise de guvernul condus de Adrian Nastase sint "benefice", deoarece "pot curma situatia provocata de vechii guvernanti", a declarat ieri deputatul PRM Lucian Bolcas. In opinia sa, emiterea ordonantelor in cauza reprezinta o "idee buna", insa, a precizat Bolcas, de acum inainte parlamentul trebuie sa fie "cel care va legifera". El nu a putut preciza daca, in momentul in care ordonantele vor ajunge la parlament, deputatii si senatorii PRM le vor vota pe toate, deoarece acestea trebuie mai intii "analizate". PRM arata o atitudine concilianta si fata de intentia PDSR de a modifica o serie de legi, precum Legea privind statutul BNR. Desi a votat impotriva programului de guvernare prezentat de executiv, PRM isi propune sa faca o opozitie "constructiva", a mai spus Bolcas. (M.S.) Fost candidat la primarie, actual sperietoare pentru vinzatori Fostul candidat PNL pentru Primaria sectorului 4, Ion Oprisan, este "vedeta" a unui magazin din Drumul Taberei. Oprisan este cunoscut ca un cal breaz de angajatii magazinului, deoarece, ori de cite ori isi face cumparaturile acolo, se cearta cu cineva. Ba ca nu ii convine in ce pungi primeste produsele, ba ca vrea sa vada produsele la ambalare, vezi Doamne, sa nu i le fure cineva, ba ca nu i se da restul cum trebuie. Asa ca, de fiecare data cind il vad intrind in magazin, angajatii se feresc de el si se roaga sa nu le gaseasca vreun motiv de scandal. La vremea cind a fost lansat de PNL drept candidat, Oprisan a fost caracterizat de liderii partidului drept "portretul candidatului ideal". (D.V.) Unificarea TVR cu Radioul, in sarcina parlamentului Guvernul va discuta posibilitatea adoptarii unui act normativ referitor la unificarea Radiodifuziunii cu Societatea Romana de Televiziune doar dupa ce parlamentul va analiza rapoartele anuale ale celor doua societati, pentru a verifica exact situatia pierderilor si va considera ca o asemenea unificare este utila, a declarat Mediafax ministrul pentru coordonarea Secretariatului General al Guvernului, Serban Mihailescu. El a precizat ca executivul nu a discutat inca aceasta masura si nici nu are in pregatire un act normativ care sa uneasca cele doua institutii din domeniul mass-media. Dragos Seuleanu, director executiv al Societatii Romane de Radiodifuziune, considera ca nu este momentul potrivit pentru unificarea celor doua institutii, "dat fiind gradul diferit de modernizare si restructurare". Presedintele Consiliului National al Audiovizualului (CNA), Serban Madgearu, se declara "surprins", pentru ca o eventuala unificare a celor doua institutii publice nu a fost pusa in discutie in campania electorala si la investirea noului guvern. Directorul adjunct al SPP, internat de urgenta Prim-adjunctul directorului Serviciului de Protectie si Paza, generalul de divizie dr. Marin Vuta, a fost internat de urgenta la inceputul acestui an. Generalul a suferit o criza renala si a fost internat la Spitalul Militar Central. El este inca in functie pina la numirea oficiala a colonelului Iulian Crainiceanu. (C.O.) 