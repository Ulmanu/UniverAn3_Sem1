 Din 23 martie, la TVR Romania 1, Ploua din nou cu stele si stelute Dupa o scurta vacanta, la sfirsitul acestei luni, emisiunea "Ploaia de stele" revine pe micul ecran cu 10 editii speciale destinate copiilor cu virste cuprinse intre 7 si 11 ani. Prima editie a emisiunii va fi difuzata pe 23 martie, cind veti putea vedea citiva prichindei care vor imita solisti autohtoni, dar si straini, precum ABBA, Tina Turner, Sandra, Natalia Oreiro, Spitalul de Urgenta, Laura Pausini s.a. Momentele coregrafice care insotesc piesele vor avea ca protagonisti tot copii. Gazda "Ploii de stele" este in continuare Cosmin Cernat. Dupa incheierea editiilor in care concurentii sint copii, de la 1 iunie se va relua formatul dedicat adultilor. CLAUDIA VOICU Asta-seara, la HBO, "James si piersica uriasa", un desen animat original "James si piersica uriasa" a fost mai intii o carte pentru copii care a strins multi fani peste tot in lume, fiind scrisa de Roald Dahl, cel care a avut succes si cu scrierile "Charlie si fabrica de ciocolata" sau "Matilda". Filmul povesteste aventurile fantastice ale unui baietel ramas orfan la 9 ani, care isi doreste sa evadeze din mediul "toxic" in care este crescut si sa ajunga la New York. Cartea care a inspirat filmul a vazut lumina tiparului in 1961. De atunci, Dahl a primit o multime de oferte de ecranizare, insa nici un cineast nu l-a convins. Dupa moartea sa, vaduva scriitorului s-a aratat impresionata de realizarile regizorului Henry Selick si a acceptat ecranizarea lui "James si piersica uriasa" (ora 20.00, la HBO). Selick a condus o echipa de animatori, ilustratori, scenografi si operatori in 22 de decoruri diferite timp de trei ani. Selick a realizat lucruri nemaiintilnite pina atunci in animatia cadru cu cadru. Pentru a produce un singur minut de film e nevoie de o saptamina intreaga. Muzica lui Randy Newman, un obisnuit cistigator al Premiilor Grammy, sustine din plin atmosfera fantastica a filmului. Intre vocile personajelor centrale intilnim nume cu greutate in Cetate ca Susan Sarandon si Richard Dreyfuss. CORNELIA POPESCU Incepind cu 10 martie, Dan Negru isi lanseaza "Academia vedetelor" O data cu venirea lunii martie, Antena 1 iese la rampa cu grila de programe de primavara. Cea mai importanta productie din aceasta grila este emisiunea de divertisment "Academia vedetelor", care se va difuza in fiecare simbata, de la ora 20.00. Prima editie a acestui show, prezentat de Dan Negru, este programata pentru data de 10 martie. Contrar zvonurilor, emisiunea "Totul va fi bine" nu va disparea de la Antena 1, ci doar isi va incheia transmisiile de la Azuga. Muzica, distractia si idilele spontane vor continua in fiecare duminica dupa-amiaza, dar intr-o alta locatie. In ceea ce priveste oferta de filme din acest sezon, Antena 1 a pregatit o serie de productii de succes. In fiecare duminica, de la ora 20.00, veti putea urmari filme cistigatoare sau nominalizate la Oscar si Globul de Aur. Din 19 martie, James Bond revine cu noi aventuri, in serile de luni, la ora 20.00. La capitolul seriale, Antena 1 va incepe din 17 martie, ora 18.00, difuzarea serialului "Sheena", care continua actiunea filmului "Sheena - Regina junglei", programat pentru luni, 12 martie. CLAUDIA VOICU TMB vine cu un "martisor" de zile mari: "Numele trandafirului" reapare pe afis Un eveniment-surpriza are loc pe 8 martie a.c., la Sala Mare a TNB, incepind cu ora 18.30. "Martisorul", deopotriva pentru spectatoare si spectatori, nu este unul oarecare: se reiau reprezentatiile cu piesa "Numele trandafirului", dupa romanul omonim al lui Umberto Eco. Dramatizarea si regia ii apartin reputatului regizor si actor Grigore Gonta. Un spectacol fascinant, cu Radu Beligan in rolul principal, in care se regasesc mister, tensiune, crime, iubiri, ura, liturghii, evlavie, vrajitorii, conflicte politice, istorice, filozofice, sentimentale, intriga politista... Alaturi de maestrul Beligan, Grigore Gonta a ales o distributie prestigioasa, din care nu lipsesc mari actori ai primei scene a tarii: Mircea Albulescu, Gheorghe Dinica, Valentin Uritescu, Ion Cojar, George Motoi etc. CLAUDIA DABOVEANU Nostalgia decoreaza Romania Romania are o traditie de 153 de ani in teatrul de opereta, iar companiile particulare, cum ar fi ansamblul Alhambra sau trupa lui Nae Leonard s-au bucurat, in perioada interbelica, de un succes extraordinar. Dupa 1945, acest gen de teatru nu a scapat nici el centralizarii, iar Partidul Comunist a hotarit sa creeze un teatru de opereta de stat, ceea ce a condus, fireste, la "moartea" companiilor private. Dar iata ca presedintele Iliescu isi aduce aminte de aceasta centralizare - realizata in urma cu 50 de ani - si va oferi decoratia "Steaua Republicii, Ordinul Cavaler al Artelor" unor artisti ai Teatrului National de Opereta "Ion Dacian". Nominalizatii Migry Avram Nicolae, Tiberiu Simionescu si Nicolae Ionescu Dodo, singurii artisti care mai sint in viata dintre cei care au tinut primul spectacol al teatrului de stat, intitulat, culmea,"Vint de libertate" si regizorul George Zaharescu, care a fost 17 ani directorul acestei institutii, vor primi, pe 26 martie, la Cotroceni, prestigioasa decoratie. IRINA DUMITRESCU CNA acuza: Canalul Romania 1 a confundat patratelul cu cerculetul Consiliul National al Audiovizualului a adresat Societatii Romane de Televiziune o somatie publica pentru ca postul tv Romania 1 a difuzat duminica, 25 februarie, la ora 20.30, filmul "O noua zi in paradis". CNA sustine ca filmul era "marcat cu cerc verde, desi prezenta scene de o violenta excesiva". Consiliul considera ca s-a incalcat Decizia CNA nr. 47/2000 si ca o asemenea productie trebuia difuzata in intervalul orar 0.00-05.00 si marcata cu patrat rosu. (I.D.) Altii la rind! Chippendales de Viena vin la Bucuresti Dupa ce, anul trecut, au putut urmari pe viu evolutia trupei de stripperi Chippendales "made in USA", romancele amatoare de senzatii tari au ocazia de a-i cunoaste si pe colegii lor din Austria. Acestia vor sosi la Bucuresti joi dimineata pentru a sustine doua show-uri de exceptie in zilele de 8 si 9 martie. Spectacolele, care vor dura fiecare cite o ora si jumatate, vor avea loc la Club Zerillo's. Trupa care vine la Bucuresti numara cinci stripperi: doi portughezi, doi spanioli si un ungur. Baietii vor sta in Romania pina simbata. CLAUDIA VOICU Castrare de protocol Bucurestenii care vor sa adopte maidanezi vor avea program de vizita la cele cinci adaposturi in care sint "cazati", provizoriu, ciinii adunati de pe strazile orasului. Vizitele vor fi programate cu prioritate in zilele de simbata si duminica, urmind ca Administratia pentru Supravegherea Animalelor (ASA) sa fixeze orarul. Conform programului de eradicare a maidanezilor demarat de municipalitate la 1 martie, ciinii care nu isi vor gasi stapin in zece zile de la sterilizare vor fi euthanasiati. Deocamdata, euthanasierea nu poate fi pusa in practica pentru ca nu au fost omologate substantele letale importate de primarie. Euthanasierea ciinilor fara stapin ar putea incepe dupa 25 martie, dar, potrivit conducerii ASA, daca pina atunci se vor completa toate locurile din adaposturi, prinderea ciinilor va fi oprita pentru o perioada. Pina acum, au fost semnate declaratii de raspundere pentru peste 100 de ciini, din cei 200 care au fost prinsi. Sterilizari pe banda In cele cinci adaposturi, in care pot fi "cazati" 1.700 de ciini, se afla acum circa 500 de maidanezi. La baza de ecarisaj din bulevardul Theodor Pallady au inceput ieri sterilizarea si castrarea celor 260 de ciini care se afla aici, urmind sa fie operati, zilnic, 100 de ciini. Primarul general Traian Basescu a tinut sa asiste personal la aceste operatii. Dupa ce a inspectat timp de citeva minute camarutele care serveau drept sali de operatie, in care abia se putea respira din cauza duhorii, Basescu a comentat: "Recunosc ca mirosul de aici seamana cu mirosul pe care il au ciinii mei dupa ce stau nespalati un an. Conditiile de aici sint acceptabile, daca tinem cont de conditiile in care stau oamenii in unele spitale". Traian Basescu le-a cerut din nou bucurestenilor sa adopte maidanezii, pentru a-i scapa de la moarte. Ciini ascunsi de hingheri Stringerea maidanezilor continua, dar nu fara incidente. Ieri, "frontul de lupta" a fost zona Nitu Vasile, din cartierul Berceni, de unde, dupa vreo cinci ore de "vinatoare", au fost adunati, cu greu, 30 de ciini, desi norma zilnica este de 40. La vederea echipajelor de la ASA, unii bucuresteni au bagat ciinii in scara blocului, blocind usa de acces in imobil: "Plecati de-aici, ca va rup picioarele, nenorocitilor, criminalilor! Lasati-i in pace ca sint ciinii nostri, nu ii dam nici morti!". Altii, suparati ca le-au fost muscati copiii, i-au condus pe hingheri in locurile unde se adaposteau maidanezii. Sandu Feraru, unul dintre hingheri, ne-a declarat: "Sintem disperati, nu mai stim ce sa facem. Toata lumea ne injura, ne arunca borcane in cap, unii ne imbrincesc, ne iau la goana cu pietre. Ar trebui sa fim paziti de jandarmi pentru ca, altfel, nu o sa reusim sa prindem nici in 10 ani 200.000 de ciini, asa cum vrea primarul. Dar n-avem incotro, trebuie sa venim la munca, sa avem cu ce ne creste copiii". MONA STOICA Loteria Romana a platit Plutonierul SPP Murariu, milionar in dolari Cistigatorul premiului de peste un milion de dolari si un apartament cu trei camere, pus in joc de Loteria Romana la tragerea Loto 6/49, din 21 ianuarie, a intrat ieri in posesia banilor. Compania Loteria Romana a onorat cistigul, dupa ce politia a anuntat ca a finalizat dosarul si l-a declarat pe Constantin Murariu drept adevaratul posesor al lozului cistigator. Episodul "Ogica" Reamintim ca premiul pus in joc la extragerea din 21 ianuarie a fost revendicat de Stancu Ogica, cu doua zile dupa anuntarea numerelor cistigatoare. Acesta a reclamat ulterior furtul lozului, prezentind politiei, pe linga scenariul tilhariei, si un certificat medico-legal, din care rezulta ca fusese batut. La 10 zile de la extragere, Stancu Ogica a fost retinut de politie sub acuzatia de inselaciune, in aceeasi zi fiind anuntat adevaratul cistigator al marelui premiu: plutonierul SPP Constantin Murariu. Desi Loteria Nationala a validat lozul cistigator in aceeasi zi, 31 ianuarie, posesorul acestuia nu a putut incasa premiul decit dupa finalizarea cercetarilor. Ieri, Constantin Murariu s-a prezentat, impreuna cu sotia, la sediul Loteriei Romane de unde a ridicat cecul in valoare de peste un milion de dolari. "Voi continua sa joc la Loto" Desi a anuntat ca a avut parte de mai multa publicitate decit si-a dorit, proaspatul milionar in dolari a acordat un scurt interviu revistei Loto-Prono, din data de 5 martie. "Doi adolescenti cuminti, extrem de educati, emotivi, ale caror zimbete sfioase tradau un zbucium inca nerisipit pe de-a-ntregul", aceasta este imaginea cuplului de milionari in dolari, surprinsa de fotoreporter, "la cald". Interviul raspunde citorva curiozitati firesti: ce vor face cu banii, daca vor pleca din tara, daca vor mai juca, daca ii poarta pica lui Ogica pentru cele intimplate. Constantin Murariu a anuntat ca nu stie inca ce va face cu banii. Dar, pentru ca este un om cu credinta in Dumnezeu, "in mod cert vor ajuta acolo unde considera ca poate sa dea o mina de ajutor". Nu va pleca din tara. In plus, desi este convins ca nu se va mai intilni cu un asemenea noroc, va continua sa joace la Loto: "N-am fost ahtiat dupa jocuri, dar am jucat mai mereu cind am avut un ban in buzunar". Plutonierul SPP nu vrea sa se gindeasca la cum i se va schimba viata de-acum incolo. El a declarat insa reporterului ca "pina acum, schimbarea produsa de loz a fost una neplacuta. Chestia cu dl. Ogica ne-a dat peste cap. Dupa ce o zi sau doua am fost cei mai fericiti oameni de pe planeta, ne-am trezit dintr-o data disperati. Trebuia acum sa producem dovezi ca noi sintem posesorii de drept ai biletului cistigator... A fost un timp de asteptare care nu se mai termina. Nopti de insomnie, incertitudini, suspiciuni". MIHAELA BALEA Abonamente la piine Peste 700 de locuitori din orasele Vaii Jiului si-au facut abonamente la piine, abonatii fiind in general pensionari, informeaza cotidianul "Hunedoreanul" in editia de luni. Cele peste 700 de persoane care isi fac lunar abonament spun ca astfel se asigura ca, daca ramin fara bani in ultimele zile ale lunii, vor avea cel putin piine. Abonatii platesc cu o suta de lei mai putin pentru fiecare piine pe care o cumpara pe cartela. Pe linga pensionari, abonamentele sint preferate si de unele familii nevoiase. Femeile spun ca prefera sa isi trimita sotii la cumparaturi cu cartela, decit sa le dea bani, pe care acestia ar fi tentati sa-i cheltuiasca prin circiumi.(A.M.) Pictorul Aurel Cogealac lupta inegal cu birocratia Expozitia la Paris, tablourile in vama la Oradea Ieri seara, la Galeria "Samsara" din Paris, a avut loc vernisajul unei expozitii de pictura. 20 de locuri bine pozitionate au ramas goale, desi pliantul promotional consemna acolo prezenta unor lucrari semnate Aurel Gheorghiu Cogealac. Curiosii, atrasi de fotografiile pliantului, n-au putut pricepe probabil explicatia balcanica a acestei absente: din cauza birocratiei, operele zac de o saptamina in vama unui oras numit Oradea. Aurel Gheorghiu Cogealac este la a doua expozitie in strainatate. Primul vernisaj a avut loc in Elvetia. Tinarul artist n-are nici macar pasaport, asa incit nici gind sa-si fi vazut lucrarile atirnate prin "tara cantoanelor". Spre norocul sau, formalitatile pentru scoaterea picturilor din Romania au fost urmarite si indeplinite minutios de partea elvetiana. Pentru expozitia din Paris, francezii au raspuns rapid ca sint interesati de lucrarile sale, 20 la numar, pe care artistul sa le trimita urgent pentru apropiatul vernisaj de la Galeria "Samsara". La Comisia Nationala de Patrimoniu, unde i s-a eliberat un certificat pentru export definitiv. Cind tablourile sa fie insa impachetate frumos la vama din Oradea, cei pusi sa opreasca scurgerea valorilor autohtone si, se pare, afirmarea lor peste granita, si-au amintit c-ar mai fi necesar ceva - o evaluare. Nimic insa despre o indrumare precisa, un citat din lege, regulamente s.a.m.d. Sa se descurce si el, oricum, numai evaluare sa fie. La Directia generala a vamilor (DGV), a fost sfatuit sa apeleze la una din galeriile Uniunii Artistilor Plastici. "Expertii" de acolo nici nu l-au bagat in seama pe Cogealac, pe motiv ca este "amator", n-a terminat vreo facultate de specialitate si nu este membru al uniunii. O a doua sugestie a fost sa lase lucrarile intr-o consignatie si apoi sa le cumpere chiar el. Contra unui comision ce ar fi reprezentat, cum ar veni, plata pentru "evaluare". Pina la urma nici asta n-a tinut. Uimit si amuzat de haosul reglementarilor si cunostiintelor din capul vamesilor, Cogealac s-a intors la biroul de informatii al DGV. In ceata totala, femeia de la ghiseu l-a rugat amabil sa adreseze "o cerere domnului director" si sa astepte rabdator un raspuns calificat. Ceea ce ar fi insemnat, sigur, ca tablourile sa ajunga la destinatie mult timp dupa inchiderea expozitiei. Ultima idee apartine unui vames oradean impresionat de incurcatura artistului: "Sa vina omul dumneavoastra din Franta, veniti si dumneavoastra din Bucuresti, semnati un proces de predare-primire si tablourile pot pleca". Cu alte cuvinte, un fel de mica intelegere, acceptata in final de artist si partenerul sau din Franta, doar-doar se va sfirsi odata aceasta hilara aventura. MARIANA BECHIR BOGDAN OPREA Trichineloza de la parastas Aproape 20 de persoane din comuna Jilava, infestate cu trichineloza, au ajuns, la sfirsitul saptaminii trecute, la Spitalul de Boli Infectioase si Tropicale "Victor Babes" din Bucuresti. Cei 20 de pacienti mincasera la un parastas preparate din carne de porc infestate cu Trichinella spiralis, a declarat ieri dr. Gheorghe Enache, medicul de garda al clinicii. Georgeta Ancu si Gabriel Voinea au declarat medicului de garda ca, in ianuarie, au cumparat din Tirgul de la Calugareni un porc, pe care l-au taiat la putin timp dupa ce l-au adus acasa. De atunci, au mincat de mai multe ori din carne, dar nu au patit probleme. In schimb, imediat dupa parastas, Georgeta Ancu s-a simtit foarte rau, temperatura corpului coborise la 35 de grade si tensiunea era oscilanta. Astfel incit femeia a fost internata de urgenta la Spitalul "Victor Babes". Impreuna cu ea au fost adusi sotul, copilul si alte 14 persoane, dintre care 13 au fost internate, prezentind forme medii ale bolii. "Carnea de proc a fost testata sanitar-veterinar abia dupa ce au aparut primele imbolnaviri, specialistii constatind ca animalul era puternic infestat", a mai spus dr. Enache. In primele doua luni ale anului 2001, la Spitalul "Victor Babes" au fost internati 54 de bolnavi de trichineloza, aproape dublu fata de perioada similara a anului trecut. Desi medicii umani si veterinari au lansat avertismente in mod repetat in legatura cu testarea carnii de porc inaintea consumului, tot mai multi oameni ignora apelurile si prepara carnea fara sa fi fost controlata trichinoscopic. (G.R., T.D.) Proaspat instalat director al Spitalului Judetean Hunedoara Doctorul "Nurofen" s-a numit si sef de sectie Proaspat instalat in postul de director medical al Spitalului Judetean Hunedoara, celebrul doctor Oana, "Nurofen", a luat prima sa decizie, prin care s-a numit sef de sectie Balneo-fizio-terapie a spitalului pe care il conduce. Devenit sef de sectie, doctorul Oana, cel care a privat-o pe Andreea Raducan de titlul olimpic la individual compus, se intoarce pe postul pe care l-a ocupat timp de 21 de ani, pina in 1994. Sectia de BFT a Spitalului Judetean functioneaza ca un spital de sine-statator, numit de localnicii din Deva, Baia Sarata. Personalul medical l-a intimpinat pe Oana cu retinere, dat fiind ca el s-a numit in functie dupa ce timp de sase ani dr. Bucse a condus sectia reusind sa faca dotari superioare celor din timpul a 21 de ani de domnie a doctorului Oana. Pacienti, medici, profesori de cultura fizica medicala, asistente si infirmiere privesc cu groaza reinstaurarea dictaturii Oana la Baia Sarata. Din datele aflate de noi, doctorul Oana avea numirea de la minister pe functia de sef de sectie din 25 decembrie 2000, data la care a pierdut, prin concurs, presedintia Casei de Asigurari de Sanatate Hunedoara. El a asteptat intii numirea sa pe functia de director de spital si abia apoi a scos si inregistrat la Directia de Sanatate Publica Hunedoara hirtia care poarta semnatura ministrului. ANTONIA GROZAVU "In valuri ape repezi curg / Si vuiet dau in cale" Apele ameninta si moara lui Cosbuc Bistrita-Nasaud: 16 comune sub ape Potrivit ultimului raport al Comisiei Judetene de Aparare impotriva Dezastrelor Bistrita-Nasaud, apele iesite din matca riurilor Somesul-Mare, Salauta, Cormaia, Ilva si Lesu au inundat 16 comune din acest judet, au intrat in 480 de case, au rupt doua poduri si, acoperit 1.026 de hectare de teren agricol. Apele Somesului Mare au inundat si orasele Singeorz-Bai si Beclean, unde au produs mari pagube. Primarul comunei Cosbuc (cea mai afectata de viituri), Nicolae Anghel, a declarat ca apele Salautei au lasat populatia fara apa potabila si fara alimente si au dus la vale garduri, grajduri si nutretul animalelor salvate. Acesta a mai declarat ieri ca apele Salautei sint intr-o crestere alarmanta si ameninta sa mature podul care este declarat monument istoric. El a mai afirmat ca si celebra moara a lui Cosbuc este acoperita de ape si ar putea fi distrusa in totalitate de viituri. FLORICA DURA Inundatii puternice in zona municipiului Dej Ca urmare a ploilor cazute in ultima vreme in judetul Cluj, in ziua de 4 martie riul Somesul Mare s-a revarsat in zona municipiului Dej si a provocat inundarea a peste 21 gospodarii, 1.421 hectare, un pod a fost avariat, 650 de metri de drum judetean distrus, doi kilometri de drum judetean decopertat de stratul de asfalt pe un sens. Directorul Regiei Autonome a Drumurilor Judetene Cluj, ing. Liviu Bota, a declarat ca viitura a blocat mai multe portiuni de drum, principalele zone afectate fiind Dej-Vad si Sacuieu-Scind. Toate satele din zona Cetan sint inundate, iar in prezent sint izolate. Viitura de pe riul Somesul Mare a lovit iar duminica seara in jurul orei 20.00 zona municipiului Dej si a provocat izolarea completa a localitatilor Vad, Valea Grosilor, Cetan, Bogota de Jos, Bogota de Sus, Calna, Curtuiusul Dejului. Topirea zapezilor a provocat alunecari de teren in zona localitatilor Rachitele si Smida, fenomen care a blocat mai multe localitati din zona Huedin. Liviu Bota a precizat ca un deal intreg s-a surpat, ca urmare a infiltratiilor mari de apa. In zona s-a actionat cu rapiditate si in mai putin de sase ore drumul a reusit sa fie deblocat in totalitate. Ca urmare a acestor alunecari de teren s-au inregistrat avarii la reteaua de transport de inalta tensiune a energiei electrice, mai multi stilpi fiind doboriti la pamint. Meteorologii anunta pentru urmatoarele zile temperaturi intre 9 si 18 grade Celsius si ploi care vor aduce precipitatii de circa 15-25 litri/metru patrat. MIHAI SOICA Bihor: Opt localitati afectate de inundatii Potrivit Inspectoratului Judetean de Protectie Civila Cluj au fost inundate opt localitati si 55 de gospodarii. Apa s-a revarsat pe 480 de hectare de teren agricol, a avariat cinci poduri si podete si a afectat citeva drumuri comunale. In urmatoarele 24 de ore, meteorologii bihoreni prognozeaza precipitatii. MIRUNA IONESCU Suceava: 26 de persoane evacuate Pompierii militari suceveni au evacuat duminica noaptea 26 de persoane, dintre care zece copii, din zonele inundate la Dorna Candrenilor si Poiana Stampei, dupa noua ore de eforturi sustinute. Din cauza incalzirii bruste a vremii, pe cursurile de apa din zona Dornei s-au format baraje de gheata care au condus la cresterea nivelului apei, si implicit, la inundarea si izolarea mai multor case. Pentru evacuarea locuitorilor au fost solicitati pompierii militari care au intervenit cu barci pneumatice si veste de salvare. Apele au afectat 60 de gospodarii si 300 de hectare de teren agricol si au distrus partial sase podete. TIBERIU AVRAM Vremea se raceste Comisia Centrala de Aparare Impotriva Inundatiilor a anuntat ieri ca sapte judete au fost afectate de inundatii, iar in 78 de localitati au fost afectate 1.094 de gospodarii. In judetul Maramures sint 155 de gospodarii izolate si 571 de persoane au fost evacuate. Potrivit meteorologilor, in urmatoarele 24 de ore va mai ploua in nordul si nord-vestul tarii, cantitati insemnate de apa urmind sa cada in Crisana si Maramures. De astazi, vremea se va raci accentuat. Temperaturile maxime se vor situa intre 2 si 10 grade Celsius, iar noaptea vor cobori pina la -5 grade C. La Bucuresti se va inregistra o maxima a temperaturii de 8 grade C. ROBERTA VORNICU Telegrafice Fantomele de sub pat . Mai multi tarani din localitatea clujeana Cojocna au anuntat duminica seara politia ca in casa lui Tegzesiu Mircea se aprinde si se stinge lumina fara nici o explicatie. Vecinii au declarat ca acesta era plecat de acasa la o ruda din Oradea, iar aprinderea luminii au pus-o pe seama unor fantome. Alertati, politistii s-au deplasat la casa cu pricina unde la etajul unu au descoperit, sub un pat, doi minori. Augustin Ciprian, in virsta de 17 ani, si Ciprian Vladimir, 13 ani, au declarat politistilor ca au venit la furat, stiind ca proprietarul este un om bogat. In gradina au descoperit un al treilea hot si acesta minor. ( Mihai Soica) Torta vie la Primaria Iasi. Cristinel Atudorei, un tinar handicapat de 27 de ani, din Iasi, s-a stropit ieri cu benzina, apoi a scaparat o bricheta, transformindu-se rapid intr-o torta vie chiar in fata intrarii in Primaria Iasi. Atudorei a apelat la gestul sau disperat pentru ca nu avea bani sa-si faca rost de acte de identitate. (Catalin Dumitrescu) Dolari falsi la Vaslui. Doua persoane au fost retinute, duminica, in Vaslui, in timp ce incercau sa plaseze o bancnota de 100 de dolari falsa. Ei se numesc Mugurel Nicusor Ceauseni, 21 de ani, si Giani Sorin Sislataru, 25 de ani, din Caracal, Olt, fara ocupatie si cu antecedente penale. Politistii au mai gasit asupra acestora alte sase astfel de bancnote false, fiind retinuti pentru "detinere in vederea punerii in circulatie de bancnote false". (Ioana Tudor) Politist fugar . Parchetul Militar din Craiova a fost sesizat ieri de faptul ca subofiterul de politie Dumitru Vancica, ajutorul sefului de post din comuna Dabuleni, judetul Dolj, a comis infractiunea de parasire a locului faptei. Subofiterul conducea, in ziua de 3 martie, autoturismul sau, cu nr. 5-DJ-1270, pe raza localitatii si l-a acrosat cu partea dreapta pe Paul Dulea, 63 de ani, care stationa cu bicicleta pe sosea, accidentindu-l usor. Dupa comiterea accidentului, politistul a fugit de la locul faptei si a dus masina in curtea socrilor sai, in comuna Grojdibodu, judetul Olt. Din cercetari a rezultat vinovatia subofiterului, astfel ca va fi trimis in fata Consiliului de judecata din M.I., urmind sa suporte si consecintele penale ale faptei sale. (Ion Spanu) A cazut de la trei metri uitindu-se dupa femei. Un iesean a cazut de la inaltime pentru ca se uita dupa o fata. In urma impactului cu solul, Mihai Bucur (35 de ani) a suferit un traumatism cranio-cerebral, o contuzie cerebrala minora si o fractura a miinii stingi. Barbatul se afla simbata pe o terasa, in spatele careia era un garaj. Urcat pe marginea bordurii, Mihai urmarea cu privirea o domnisoara, s-a dezechilibrat si a cazut de la o inaltime de trei metri. El a fost transportat la spital, iar acum se afla in afara oricarui pericol. (Catalin Dumitrescu) Primul arestat in "Furtul Secolului" de la Iasi. Autoritatile iesene au operat prima arestare in cazul disparitiei a 2.600 tone de motorina de la Pascani. Gestionarul Depoului CFR Pascani a fost aruncat dupa gratii, duminica seara, pentru delapidare, fals si uz de fals. Procurorii Parchetului de pe linga Curtea de Apel Iasi au emis un mandat de arestare pentru 30 de zile pe numele lui Virgil Stoleru, fostul administrator al Depoului CFR Pascani. Dupa emiterea mandatului de arestare pe numele lui Virgil Stoleru, procurorii care ancheteaza acest caz au declarat ca cercetarile continua si ca aceasta arestare va fi urmata de altele. Virgil Stoleru nu a dorit sa faca vreo declaratie presei dupa arestarea sa, la fel procedind si avocatii sai. (C.D.) Curatenie de primavara in IPJ Prahova. Potrivit unui comunicat de presa al IPJ Prahova, colonelul Dumitru Tirnovscki, care a fost arestat, la sfirsitul saptaminii trecute, pentru favorizarea infractorului, a fost suspendat din functia de prim-adjunct al sefului inspectoratului. O numire speciala a fost, printre altele, cea a col. Ion Ilie, care a detinut pina de curind sefia uneia dintre politiile de sector din Bucuresti. El a devenit adjunct al sefului IPJ Prahova. (Violeta Stoica) Disparitie. A disparut de la domiciliul ei din Bucuresti, Ispir Teodora Georgeta. La data disparitiei, 1 martie 2001, in jurul orei 16.00, era imbracata cu geaca din piele neagra, pantaloni negri si pantofi cu talpa groasa. Are inaltime 1.70 m, greutate 52 kg, par lung negru, ochi caprui, fata ovala. Cei care pot da relatii sint rugati sa sune la telefonul 424.97.30 au la cea mai apropiata unitate de politie. Astazi, "Evenimentul zilei" prezinta un exemplar al faimoasei lucrari a lui Constantin Brancusi "Domnisoara Pogany", expusa la tipografia grupului EXPRES Incurcate si nebanuite sint caile prin care faima unei opere de arta depaseste granitele unui grup de initiati si atinge notorietatea. Scandalul provocat de modul in care sculptura "Domnisoara Pogany" de Constantin Brancusi a fost luata Muzeului National de Arta si cedata fratilor Botez si de scoaterea ei din tara, pe sub nasul autoritatilor, era tot ce mai lipsea celebrei lucrari ca in jurul ei sa se teasa o adevarata legenda. Insa, cu toate ca in ultimele luni s-au scris mii de pagini despre acest subiect, se pare ca sintem aproape la fel de departe de adevar ca la inceput. Misterul vine din faptul ca nu exista o singura sculptura "Domnisoara Pogany" si din conditiile precare in care, in Romania anilor '50, s-au executat copii, fara acordul lui Constantin Brancusi. Din acest motiv, este posibil ca intreaga disputa generata de gestul fratilor Botez sa aiba ca obiect o simpla copie neautorizata de artist. In 1913, sculptorul Constantin Brancusi a comandat la Paris, la turnatoria de lux Valsuani, patru Pogany din bronz. Una dintre statui a fost facuta cadou de Brancusi familiei de colectionari de arta Cecilia si Federich Storck. Dupa razboi, in 1948, fortata de alternativa confiscarii, Cecilia Storck a facut o oferta statului, de donatie a intregii colectii. Donatia a fost acceptata abia in 1951. In 1950 insa, inainte ca obiectele din colectie sa fie preluate de stat, Cecilia Storck a acceptat sa se faca doua copii in bronz dupa Pogany, fara acordul lui Brancusi. Dupa parerea expertului in arta Petru Romosan, documentele publicate de Barbu Brezianu in albumul "Brancusi in Romania" (Editura All, 1998) arunca serioase dubii asupra autenticitatii sculpturii care s-a aflat pina nu demult in Romania. Conform acestor documente, la 24 martie 1950, Octav Mosescu si Pompiliu Papahagi se angajau "a nu mai face nici o reproducere decit cea ingaduita de doamna Cecilia Cutescu-Storck, dupa capul de femeie, de Brancusi...". Pompiliu Papahagi, descendent al unei familii de colectionari, a murit in 1989, iar in testamentul sau evaluase valoarea copiei Domnisoarei Pogany la suma de 5000 lei. Dupa deces, o colocatara a colectionarului a afirmat ca a vindut copia "la o gura de metrou". Sperind ca nu va adinci si mai mult misterul, astazi, cu ocazia inaugurarii tipografiei grupului "EXPRES", "Evenimentul zilei" are sansa extraordinara de a expune un exemplar al "Domnisoarei Pogany". Timp de trei ore, incepind cu ora 17,00, invitatii vor avea ocazia sa admire in incinta noii cladiri acest bronz patinat in aur. Colegilor nostri din mass-media, le lasam placerea de a afla pe cont propriu detalii despre splendidul exemplar. DAN CRISTIAN TURTURICA Astazi, la ora 17.00, se inaugureaza tipografia grupului "Expres", care editeaza cotidianul "Evenimentul zilei". La festivitate si-au anuntat participarea presedintele Ion Iliescu, primul-ministru Adrian Nastase, fostii prim-ministri Mugur Isarescu si Victor Ciorbea, peste 300 de personalitati din lumea presei, politicii, afacerilor, culturii, sportului. Noua tipografie, amplasata in cartierul Cringasi, reprezinta cel mai mare si mai modern proiect din industria tipografica romaneasca. Instalata intr-o hala renovata a fostei intreprinderi "Grant-Metal", tipografia a fost realizata pe parcursul a opt luni si a costat peste o suta de miliarde lei. Investitia a fost facuta de grupul "Expres", in care partenerul german "Grüner+Jahr" AG (din cadrul corporatiei "Bertelsmann") este actionarul principal. Realizarea tipografiei este doar primul pas al politicii de dezvoltare gindite de "Bertelsmann" in Romania. Instalatiile tipografice, aduse chiar din Germania, folosesc ultimele tehnologii din domeniu. Ele asigura sute de alternative de tiparire, in conditii grafice si de culoare exceptionale, la o viteza de tipar de 70.000 de exemplare pe ora. Surpriza evenimentului o va constitui expunerea unui exemplar din celebra opera brancusiana "Domnisoara Pogany", chiar in tipografia care va fi inaugurata astazi.(S.C.) Drumul capodoperei prin labirintul justitiei Dupa ce a focalizat, timp de citeva luni, atentia opiniei publice, scandalul produs de disparitia sculpturii "Domnisoara Pogany" pare a fi intrat, in ultima vreme, intr-un con de umbra. Abia in ultimul timp, cind a devenit clar ca situatia a scapat de sub control, factorii de decizie par a se fi dezmeticit si incearca sa mai repare cite ceva. La 24 ianuarie a.c., Politia Economico-Financiara si Parchetul Curtii de Apel Bucuresti au declansat urmarirea penala a fratilor Alexandru si Alvaro Botez, acuzati de incalcarea regimului de Disparitia unei capodopere Fratii Calin Alexandru Eugeniu Botez, 64 de ani, si Mircea Alvaro Botez, 56 de ani, au intrat in posesia sculpturii dupa un proces civil, pe care l-au cistigat in detrimentul Muzeului National de Arta al Romaniei. Acest drum intortocheat parcurs prin labirintul justitiei a inceput la data de 24 mai 1995, cind fratii Botez au introdus, la Judecatoria Sectorului 1, o actiune civila prin care cereau muzeului restituirea lucrarii "Domnisoara Pogany", ai carei posesori devenisera, cu trei ani inainte, prin incheierea unui act de vinzare-cumparare intre ei si unchiul lor Romeo Kunzer. Aceasta prima faza a procesului a durat pina la data de 23 mai 1997, cind instanta a pronuntat sentinta civila nr. 6780, prin care Muzeul de Arta era obligat sa restituie sculptura reclamantilor. Muzeul de Arta a atacat sentinta prin apel, judecat la Sectia a lll-a Civila a Tribunalului Bucuresti. Prin decizia civila nr. 510/18.02.1998, aceasta instanta le-a acordat si ea cistig de cauza celor doi frati. Muzeul de Arta a atacat si aceasta decizie prin recurs inaintat la Curtea de Apel Bucuresti, in care solicita doar casarea sentintei 510, pronuntate in apel la Tribunalul Bucuresti si retrimiterea cauzei spre rejudecare la instanta de fond. Prin sentinta nr.1088/4.07.1998, Curtea de Apel Bucuresti a admis recursul muzeului si a dispus casarea sentintei 6780/23.05.1997, pe care a schimbat-o, in sensul ca a respins actiunea prin care Judecatoria Sectorului1 daduse cistig de cauza fratilor Botez, urmind ca muzeul sa-si pastreze sculptura in patrimoniu. Din pacate, ceea ce parea sa fie o victorie absoluta a Muzeului de Arta s-a dovedit a fi, pina la urma, o infringere definitiva. Din neatentie, ori poate ca nu chiar dezinteresat, magistratii care au judecat acest recurs nu au bagat de seama ca "au dat reclamantului mai mult decit a cerut", adica mai mult decit simpla rejudecare a procesului ceruta de muzeu. Folosind cu abilitate aceasta inadvertenta, avocatii fratilor Botez au atacat sentinta din recurs prin cererea de revizuire nr. 3008/6.07.1998. Faptul ca, la recurs, instanta oferise intr-adevar reclamantului mai mult decit ceruse era incontestabil. Prin Decizia civila nr. 3110/19.11.1999, instanta a admis cererea de revizuire formulata de fratii Botez, a desfiintat decizia nr.1088 /4.07.1998, pronuntata in recurs la Curtea de Apel Bucuresti, si a fixat rejudecarea aceluiasi recurs in ziua de 17.12.1999. La aceasta data, Sectia a lll-a a Curtii de Apel Bucuresti a pronuntat decizia civila nr. 3565 prin care s-a hotarit, in mod irevocabil, restituirea lucarii "Domnisoara Pogany" catre fratii Alexandru si Alvaro Botez. Citeva luni mai tirziu, pe 29 martie 2000, in jurul orei 13.00, sculptura a fost predata acestora, cu acte in regula. Dupa inca o jumatate de an avea sa explodeze bomba: "Domnisoara Pogany" a disparut Vinduta pentru 200.000 de lei In loc sa clarifice situatia juridica reala a sculpturii, pe tot parcursul procesului civil dus cu fratii Botez, Muzeul de Arta a plecat de la premisa ca "Domnisoara Pogany" a apartinut lui Jean Romeo Kunzer, ca mostenire de la mama sa. La rindul sau, cu opt luni inainte de a muri, Kunzer, aflat la Paris, a vindut lucrarea, pe 21 februarie 1992, fratilor Botez, nepotii sai aflati unul in Norvegia si celalalt in Franta. A fost desigur o tranzactie de complezenta, prin care unchiul nu a vindut decit dreptul de a revendica lucrarea de la Muzeul de Arta. Cu toate ca atit vinzatorul, cit si cumparatorii traiau in strainatate, deci nu aveau nevoie de leii romanesti, vinzarea s-a facut contra sumei de 200.000 de lei, pret insignifiant, stabilit doar pentru a "ocoli" taxele de timbru si impozitele cuvenite. Opera din rezervorul de benzina Pe tot parcursul procesului, fratii Botez au sustinut ca nu vor sa instraineze sau sa scoata sculptura din tara. Ba, mai mult, ei au promis de fiecare data ca lucrarea va fi expusa in "Colectia Cutescu-Storck", redeschisa in Muzeul de pe strada V. Alexandri, nr. 16. Ce s-a ales din aceasta promisiune solemna se stie deja. Persoane care s-au aflat in anturajul celor doi frati afirma, fara sa poata insa demonstra cu documente, ca ei au mai intentionat sa scoata "Domnisoara Pogany" din tara, in anul 1970. Sculptura ar fi trebuit sa iasa ascunsa in rezervorul de benzina al unui automobil pe care cei doi il primisera din strainatate, dar, din motive necunoscute, ei au renuntat la aceasta aventura. Dupa cum spuneam, ancheta pornita de Politia Economica si de Parchet este o masura tardiva, iar amenintarea discreta continuta in promisiunea ca fratii Botez nu vor fi arestati in cazul in care vor readuce lucrarea in tara nu are decit valoarea unei autoincurajari fara nici o eficienta reala. VASILE SURCEL [37][pl.dll?rid=expresro] 