 Secretarul de stat nu se amesteca in scandalul "divelor" din atletism "Sa se faca liniste!", cere Marasescu Nicolae Marasescu, secretar de stat la Ministerul Tineretului si Sportului, a fost bulversat de acutizarea scandalului dintre cele mai valoroase atlete ale Romaniei, Gabriela Szabo si Violeta Beclea-Szekely. Nasul de cununie al sotilor Gyongyossy prefera sa "stea la cutie", neimplicarea lui in acest incident fiind privita cu nedumerire de alte foste glorii ale atletismului romanesc, printre care Maricica Puica. Zilele trecute, Violeta Beclea, vicecampioana olimpica in proba de 1.500 de metri, a sustinut ca, din cauza Gabrielei Szabo, a pierdut citeva concursuri internationale. "Organizatorii mi-au comunicat ca nu pot sa ma invite la competitii din cauza faptului ca acest lucru a fost conditionat de Szabo". In replica, micuta campioana olimpica la 5.000 de metri a spus ca nu este vina ei ca Beclea nu-i invitata la turneele internationale. "Nu am nici o vina. Organizatorii au luat aceasta initiativa, spunindu-mi mie ca «nu doresc ca publicul lor sa vada o atleta asa de urita»". In toiul acestui scandal, personalitati ale atletismului nostru i-au solicitat lui Nicolae Marasescu sa ia o masura. "Nu este treaba mea. In aceste situatii, cred ca «tacerea e de aur». Ar fi nemaipomenit daca ambele sportive si-ar vedea de treaba si s-ar gindi la competitiile oficiale. In acest an sint programate Campionatele Europene si riscam ca fetele sa-si piarda concentrarea, tot implicindu-se in acest scandal. Sa se faca liniste", a solicitat ferm Nae Marasescu. LAURENTIU CIORNEI Florentin Petre a devenit vegetarian Florentin Petre, mijlocas de banda la echipa de fotbal Dinamo, urmeaza sa efectueze, pe 15 februarie, un control medical amanuntit, in functie de rezultatele caruia i se va intocmi programul de recuperare. "Acum ma simt excelent. La fel ca si inainte de a ma imbolnavi. Nu mai dorm tot timpul, asa cum faceam in perioada cind boala se agravase. Aproape ca am devenit vegetarian. Maninc numai salate, morcovi, paste si nu pun gura pe carnea de porc. Nu-mi tin de foame morcovii, dar, ca sa ma satur, maninc si eu mai des, de vreo 5-6 ori pe zi. Doctorul la care mi-am facut analizele mi-a spus ca sint cel mai tinar pacient pe care l-a avut vreodata si ca recuperarea decurge mai repede decit de obicei". "Peter" isi umple timpul jucindu-se cu fiul sau, Patrick. "Dupa ce vine de la gradinita, cind nu se joaca cu play-station-ul, se lipeste de mingea de fotbal. Ma pune si pe mine sa ma joc cu el. Eu stau in poarta. Trebuie sa-mi cumpar genunchiere si cotiere pentru ca m-am saturat sa tot fac plonjoane pe gresie. In aceasta perioada nu am prea multe lucruri de facut. Nu ma mai duc nici la pescuit. Mi-e frica sa dau la copca pentru ca risc sa cad sub gheata". Florentin a marturisit ca se simte mai bine de cind s-a casatorit, cu acte in regula, cu Catalina: "Ma simt implinit. Poate ar fi trebuit sa facem nunta mai devreme, dar, fiindca am fost mai mereu prin cantonamente, am aminat drumul la primarie". DANIEL CONTESCU Flash Splendoare pe gheata Cea de-a 51-a editie din "NHL All Star Game" (meciul vedetelor din NHL, Liga Profesionista Nord-Americana de Hochei pe Gheata) s-a disputat duminica seara, la Denver, in arena unde evolueaza pe teren propriu echipa Colorado Avalanche. Partida a fost cistigata de reprezentativa nord-americana, scor 14-12, in fata selectionatei lumii, care a fost triumfatoare anul trecut (de altfel, nord-americanii au cistigat patru din ultimele cinci intilniri care s-au disputat in acest sistem). Numarul mare de goluri marcate, 26, reprezinta un record pentru evenimentul asteptat cu sufletul la gura de zeci de milioane de fani din toata lumea ai sportului cu crosa si pucul. Mario Lemieux, celebru jucator canadian si, totodata, proprietar al echipei Pittsburgh Penguins, a declarat ca "asa ceva nu vezi in sezonul regulat. Ai la indemina 42 dintre cei mai buni hocheisti ai lumii, toti foarte talentati, care evolueaza pe gheata in acelasi moment. Asta face bine jocului". Bill Guerin, de la Boston Bruins, selectionat pentru prima data la un "All Star Game", a fost declarat MVP-ul partidei, cu 5 goluri reusite pentru echipa nord-americana. El a realizat si un hat-trick, cel de-al 12-lea in istoria acestei prestigioase confruntari anuale. De la invinsi, cei mai buni jucatori au fost Mats Sundin (doua goluri, doua pase decisive) si un alt debutant, Fredrik Modin (patru pase decisive). (M.B.) Lomu iscusit Celebra firma de echipament sportiv "Adidas" va lansa o campanie publicitara la televiziune pentru a-si promova noile produse. Concernul occidental se va folosi de imaginile unor sportivi celebri, precum Martina Hingis (jucatoarea elvetiana de tenis aflata pe prima pozitie in clasamentul WTA), Jonah Lomu (vedeta echipei nationale de rugby a Noii Zeelande, All Blacks) si Sergio Garcia (starul spaniol al jocului de golf). Evenimentul a fost marcat de o conferinta de presa, desfasurata la Tokyo, prilej cu care Lomu, o adevarata forta a naturii, a pozat tinind-o in brate pe Martina.(M.B.) Bilardo promite stirpirea coruptiei Carlos Bilardo, fostul antrenor al nationalei argentiniene de fotbal, cu care a cistigat Cupa Mondiala in 1986, candideaza la alegerile prezidentiale din 2003, din partea Partidului Unitatii, grupare parlamentara infiintata la mijlocul anului trecut. In virsta de 61 de ani si de profesie medic ginecolog, Bilardo a promis electoratului ca va curata tara de coruptie, fenomen care a luat o amploare fara precedent in Argentina. (D.N.) Eriksson interzice consumul de alcool Sven Goran Eriksson, noul antrenor al echipei nationale de fotbal a Angliei, si-a avertizat jucatorii sa nu consume alcool in timpul cantonamentelor, in caz contrar urmind sa primeasca amenzi usturatoare. "Cine joaca in nationala Albionului nu are voie sa bea o sticla cu bere sau un pahar cu vin nici macar in timpul meselor. Nu voi face nici o exceptie. Sint suedez si recunosc ca imi place sa beau, insa un fotbalist profesionist nu trebuie sa faca acest lucru daca vrea sa faca parte din echipa nationala", a afirmat fostul tehnician al campioanei Italiei, Lazio Roma. (D.N.) Prodan pune ofertele pe cintar Internationalul Daniel Prodan, in prezent liber de contract, s-a antrenat ieri in Drumul Gazarului, la baza de pregatire a echipei de fotbal Rocar. Prodan asteapta sa discute cu Gheorghe Florea, patronul echipei din Berceni, conditiile in care ar urma sa semneze un nou contract cu formatia antrenata de Dumitru Dumitriu. "Am discutat cu Dinamo, acum nu mi-a ramas decit sa aud si oferta Rocarului. Dupa ce le voi cintari, voi lua hotarirea pe care o consider cea mai avantajoasa. Cu nea Titi vorbesc zilnic la telefon, asa ca n-o sa ma mai duc la Norcia. In continuare, astept propunerea din Anglia. Am timp, nu ma grabesc", ne-a declarat satmareanul.(D.C.) Ceahlaul da piept cu nationala Moldovei FC Ceahlaul urmeaza sa joace, vineri, la Piatra-Neamt, incepind de la ora 13.00, o partida de verificare in compania nationalei de fotbal a Republicii Moldova. "Am inteles ca moldovenii vor veni cu cea mai buna echipa a lor", ne-a declarat ieri presedintele Gheorghe Stefan. Duminica, "galben-negrii" pleaca intr-un turneu de pregatire in Ungaria. Singurul jucator cu probleme din lotul pietrenilor este mijlocasul la inchidere Tiberiu Serban. Acesta si-a aminat vizita pe care trebuia s-o faca ieri, la Bucuresti, in vederea efectuarii unui nou control medical cardiologic, necesar pentru a obtine avizul de joc.(D.C.) Muresan, 13 puncte in 14 minute Elan Bearnais Pau-Orthez, echipa baschetbalistului roman Gheorghe Muresan, a triumfat in partida de campionat disputata simbata, pe teren propriu, impotriva formatiei Le Mans, scor 93-77. Atit Pau, cit si Le Mans spera intr-o clasare finala pe podium, motiv pentru care lupta a fost foarte ascutita. Dupa prima jumatate a meciului, scorul era egal, 44-44, pentru ca, in sfertul al treilea, EBPO sa ia un usor avans, urmat de o noua egalitate. Insa finalul reprizei a treia a apartinut americanului Jerry McCullough, cel mai bun jucator de pe teren (16 puncte, trei recuperari, 10 pase decisive). "Big Ghitza" a jucat 14 minute, timp in care a reusit 13 puncte, doua recuperari si o pasa decisiva. Urmatoarea partida din campionat va avea loc pe 10 februarie, la Pau, impotriva echipei Dijon. Pina atunci, Elan Bearnais are de disputat, joi, un nou joc in Suproleague, la Oostende (Belgia).(M.B.) Lauri pentru Romario Atacantul brazilian Romario da Souza Faria, in virsta de 34 de ani, a fost desemnat fotbalistul anului 2000 in America de Sud, in urma unei anchete organizate de ziarul "El Pais" din Montevideo. Celebrul jucator a primit acest titlu in cadrul unei gale organizate la Hotel Conrad din Punta del Este, in Uruguay, festivitate la care au participat personalitati de marca din lumea fotbalului sud-american. In urma anchetei, Romario a primit 67 de voturi, reusind sa-i devanseze pe atacantul argentinian Juan Ramon Riquelme (64 de voturi) si pe portarul columbian Oscar Cordoba (53 de voturi). Cel mai bun antrenor al anului trecut a fost desemnat argentinianul Carlos Bianchi, care a intrat pentru a treia oara in posesia acestui premiu. (D.N.) Ronaldo, atacat de cinci indivizi inarmati Ronaldo Luiz Nazario da Lima, fotbalistul brazilian al echipei Internazionale Milano, a fost jefuit la Rio de Janeiro de cinci indivizi inarmati, care l-au obligat sa paraseasca autoturismul personal sub amenintarea pistolului. Jucatorul sud-american, care a scapat teafar, a afirmat ca s-a speriat foarte tare si nu s-a impotrivit cererii atacatorilor. "M-au inconjurat si m-au obligat sa cobor din masina. Apoi au plecat", a spus "Balonul de Aur" din anul 1997. Ronaldo a fost jefuit in vestul orasului, aproape de "Favela do Vadigal", o zona rau famata, care pune mai mereu probleme politiei braziliene. Starul, care urmeaza un program de recuperare dupa grava accidentare de anul trecut, a recunoscut in fata autoritatilor ca hotii s-au aratat uimiti cind au constatat pe cine au atacat. Asta nu i-a impiedicat sa plece insa cu masina starului, un BMW ultimul tip. Autoturismul a fost gasit o ora mai tirziu, in sudul orasului, linga Gradina Botanica. Ronaldo a recunoscut ca a gasit "doar niste acte" in masina, fiind deposedat si de o suma de bani, care nu a fost data insa publicitatii. Brazilianul a afirmat ca, pe viitor, nu intentioneaza sa-si angajeze bodyguarzi. "M-am nascut aici si am speranta ca situatia se va schimba", a spus Ronaldo, atunci cind a parasit sediul politiei. DANIEL NAZARE De ziua lui, "Regele" a primit o placheta din partea Galatei Fotbalistul roman Gheorghe Hagi va fi avertizat de actuala sa echipa, Galatasaray Istanbul. In timpul partidei cistigate simbata, in deplasare, la Erzurumspor, scor 2-1 (1-1), cel mai bun fotbalist roman din toate timpurile a parasit terenul de joc fara acordul antrenorului Mircea Lucescu, informeaza in numarul de ieri cotidianul turc "Radikal". Potrivit aceleiasi publicatii, tehnicianul roman a vrut sa-l inlocuiasca pe Hasan Sas in a doua repriza, insa Hagi a iesit singur de pe teren la schimbarea cu Serkan. "Hagi este un jucator de valoare si nu poate contesta nimeni ceea ce a facut pentru fotbal. Are o influenta foarte mare asupra coechipierilor. Daca el stranuta pe teren, toata echipa ar raci. Pe gazon, poate avea uneori si o evolutie slaba, dar mai important este sa nu stirbeasca autoritatea antrenorului si sa nu aiba un comportament care ar dauna imaginii echipei", a afirmat Cuneyt Tanman, directorul sportiv de la Galatasaray Istanbul, pentru cotidianul turc, citat de Mediafax. Mircea Lucescu a explicat ieri cum au decurs lucrurile in partida cu Erzurumspor: "Gica s-a lovit in timpul jocului. In momentul cind eu am vrut sa fac o alta schimbare, Gica mi-a zis ca nu mai poate continua si a iesit de pe gazon. Am jucat pe un teren greu, inghetat. Gica s-ar putea sa nu joace nici cu Fener. Astazi (n.r. - ieri), ministrul sporturilor le-a oferit jucatorilor de la Galata premiile, constind in monede din aur, pentru cistigarea Cupei UEFA si a Supercupei Europei". "Regele" a implinit ieri 36 de ani, prilej pentru colegii sai de echipa sa-i ofere un tort urias. "Gica a primit un tort imens, iar in aceasta seara (n.r. - ieri) va da o masa romanilor de la Galata. De asemenea, conducerea clubului i-a oferit o placheta superba, ca semn de apreciere a intregii sale activitati", a marturisit "Il Luce". DANIEL NAZARE DANIEL CONTESCU Craioveanu si-a facut abonament la gol Gheorghe Craioveanu se afla la al treilea meci consecutiv in care a reusit sa-si treaca numele pe lista marcatorilor. Villarreal a invins formatia Deportivo Alaves cu 2-0 (1-0) si a trecut pe pozitia a cincea in campionatul spaniol de fotbal, cea mai inalta pozitie atinsa in acest sezon de "Submarinul galben". Craioveanu a intrat pe gazon in minutul 65, inlocuindu-l pe argentinianul Martin Palermo, vedeta echipei, pentru care s-au platit peste 11 milioane de dolari, si a inscris in minutele de prelungire, dupa o actiune personala de toata frumusetea. "A debutat Palermo, dar a marcat... Craioveanu", este titlul cronicii din publicatia spaniola "El Mundo Deportivo", care lauda jocul etalat de roman si, in special, eficacitatea din ultimele etape. "Inlocuitorul lui Palermo? Craioveanu. Ca si in etapa trecuta, el a adus punctele necesare si gloria pe care ne-a promis-o Palermo atunci cind a sosit", ironizeaza cotidianul madrilen "As" prestatia sud-americanului. La Alaves, Cosmin Contra a jucat toate cele 90 de minute. Evolutia echipei din Vitoria a fost una palida l Laurentiu Rosu a bifat doar ultimele 17 minute ale intilnirii Numancia - Valladolid (0-0), dar nu a avut timp sa se remarce. Jean Barbu a fost doar rezerva Valencia a remizat cu Real Palma de Mallorca, in deplasare, scor 2-2. Adrian Ilie continua perioada de convalescenta si nu a intrat in vederile lui Hector Cuper Titular pe toata durata intilnirii disputate in deplasare, Costel Gilca a contribuit la victoria celor de la Espanyol in fata Osasunei Pamplona, scor 3-1. "Costellino" a avut o evolutie excelenta, apreciata de majoriatea publicatilor iberice In Segunda Division, Elche si Betis Sevilla au remizat, 1-1. La gazde, Dennis Serban a fost inlocuit in minutul 69, in timp ce la oaspeti, Iulian Filipescu a jucat tot meciul. Betis a pierdut prima pozitie a clasamentului, in dauna rivalei din oras, FC Sevilla. Actualul lider a intrecut Salamanca, scor 2-0, iar la oaspeti a evoluat doar Catalin Munteanu, cu o prestatie stearsa. Stelea si Marinescu au fost rezerve In Portugalia, Maritimo Funchal a pierdut acasa, 0-1, cu Salguieros. Marius Sumudica n-a fost folosit de gazde nici macar un minut. DANIEL NAZARE Mick Doohan dubleaza rotile Multiplu campion mondial la motociclism viteza, australianul Mick Doohan a decis sa schimbe ghidonul cu volanul. El va lua startul in "Raliul Tasmaniei", competitie care se va desfasura in luna aprilie, urmind sa piloteze un Mercedes CLK 55. "Nu am nici un fel de experienta in acest tip de curse, insa Mercedes-Benz si AMG imi vor pune la dispozitie o masina fantastica, iar eu voi da tot ce am mai bun. Va fi o provocare serioasa, insa nu voi simti aceeasi presiune ca intr-o cursa de Mare Premiu. Voi profita de aceasta ocazie mai mult pentru amuzament", a declarat Doohan. Australianul a declarat ca nu stie inca daca participarea sa la acest raliu va insemna o reprofilare de durata. "Acum fac o incercare, vom mai discuta dupa raliu", a adaugat el. De cinci ori campion mondial la motociclism, clasa 500 cmc, australianul a fost silit sa se retraga din activitate in decembrie 1999, nereusind sa se refaca dupa accidentarea suferita cu sase luni mai devreme, in timpul incercarilor dinaintea Marelui Premiu al Spaniei, de la Jerez. El ocupa acum postul de director general la Honda Racing Corporation. HORIA HASNAS 