 Madrilenii l-au cumparat pe "Zizou" cu 73 de milioane dolari! "Nu mai e nimic de spus. Zidane - la Real" Achizitionarea francezului reprezinta cel mai scump transfer din toate timpurile Real Madrid a spart un nou record in ceea ce priveste suma platita pentru transferul unui fotbalist. Dupa ce, vara trecuta, gruparea madrilena a oferit 52 de milioane de dolari Barcelonei pentru achizitionarea portughezului Luis Figo, acum presedintele Florentino Perez a oferit 73 de milioane clubului italian Juventus Torino pentru a-l aduce la Madrid pe francezul Zinedine Zidane. Cotidianele spaniole "Marca" si "As" au alocat, ieri, spatii ample "transferului secolului". "Nu mai e nimic de spus, Zidane va fi jucatorul lui Real Madrid sezonul viitor. Fanii gruparii de pe "Santiago Bernabeu" trebuie sa-i multumeasca din suflet presedintelui Florentino Perez pentru ca le-a adus sub ochi o noua stea a fotbalului mondial", a titrat "Marca". "Este un jucator important si va aduce o stralucire si mai mare echipei", adauga "As". "Marca" nu scapa ocazia sa scoata in evidenta faptul ca antrenorul Vicente Del Bosque va avea sub comanda trei mijlocasi ofensivi - Raul, Figo si Zidane -, care, impreuna, valoreaza aproape 200 de milioane de dolari! De partea cealalta, mass-media din "Cizma" regreta despartirea de fostul cistigator al "Balonului de aur". "Este o mare pierdere pentru Juve", scrie "Gazzetta dello Sport", in vreme ce "Corriere dello Sport" considera cedarea conducatorului de joc drept "o eroare grava a conducatorilor torinezi". Celebrare pre-centenara Din momentul in care a ajuns la conducerea "albilor", in urma cu doar un an, Perez si-a pus serios amprenta asupra destinului gruparii madrilene. El a achitat datoriile de peste 250 de milioane pe care Realul le avea la diversi creditori, i-a achizitionat pe Figo si pe Zidane si nu intentioneaza sa se opreasca aici. "Pentru sezonul 2001-2002, cel in care vom aniversa Centenarul clubului, trebuie sa punem pe picioare o echipa stelara, capabila sa ia titlul, Liga Campionilor si Cupa Spaniei", a declarat, saptamina trecuta, Florentino. In acest scop, Perez incearca sa-l transfere si pe mijlocasul Gaizka Mendieta, pentru care a facut Valenciei o oferta de 40 de milioane de dolari. SILVIU TANASE Copos l-a dat afara pe Frasineanu! Mijlocasul de banda stinga Cornel Frasineanu, fotbalistul echipei Rapid, a parasit miercuri dupa-amiaza cantonamentul echipei din Giulesti. Jucatorul a fost pus pe lista de transferari de patronul George Copos, dupa ce acesta i-a taiat prima de obiectiv, in valoare de 8.000 de dolari. "Berlusconi din Giulesti" i-a dat jucatorului o hirtie prin care se atesta ca, de la 1 iulie, "Frasi" este liber sa se transfere la orice echipa doreste. Frasineanu nu s-a prezentat nici ieri la antrenamente. "Nu am nimic cu domnul Hizo. Aceasta decizie am luat-o din pricina faptului ca nu mi-am primit banii. Nu-i nici o problema, imi gasesc eu o echipa la care sa joc", ne-a declarat ieri fotbalistul, care ar putea reveni la Universitatea Craiova, nefiind insa exclusa nici varianta trecerii in curtea Stelei, unde este dorit de Victor Piturca. De asemenea, Frasineanu, care se afla in relatii bune cu antrenorul Mircea Rednic, are mari sanse sa i se alature "Puriului" la FCM Bacau, unde este pe cale sa ia nastere o "colonie" de rapidisti. "Hizo nu s-a schimbat cu nimic. E la fel cum il stie toata lumea. E acelasi sef de hipodrom", s-au plins ieri citiva jucatori ai echipei Rapid, dupa cel de-al doilea antrenament efectuat de giulesteni sub "biciul" noului antrenor, sedinta de pregatire desfasurata in cursul diminetii. "Am parcurs peste 10 kilometri si de-abia am revenit din vacanta. Pina duminica, avem programate cite doua antrenamente, iar luni plecam in Poiana Brasov. Ne e frica sa ne gindim cit vom alerga la munte", au mai spus fotbalistii, sub protectia anonimatului. Marea nedumerire a jucatorilor o reprezinta atitudinea antrenorului-jucator Nelutu Sabau, care a acceptat sa-l secundeze pe "Dulau". "Poate vrea sa prinda iar nationala, altfel nu se explica de ce il asculta pe Hizo", opineaza colegii si, in acelasi timp, supusii Motului. DANIEL CONTESCU LAURENTIU CIORNEI Fundasul se desparte cu ochii-n lacrimi de Dinamo Daniel Florea: "M-au tratat ca pe un gunoi" Dupa veteranul Gica Mihali, Dinamo i-a administrat si lui Daniel Florea, fundasul stinga al "ciinilor rosii", un tratament injositor. Miercuri dupa-amiaza, acesta a fost sunat de Cristi Borcea, care l-a anuntat ca nu intra in planurile echipei pentru noul sezon. "Sint suparat. Am jucat patru ani la aceasta echipa, cu care am reusit eventul, iar acum ma trateaza ca pe un gunoi. Mi s-a spus ca s-a facut un plan al echipei, insa nu stiu cine l-a facut. Cred ca domnul Cristi Borcea. Nu ma suparam daca mi se spunea: "Nu mai avem nevoie de serviciile tale". M-au luat in cantonament la munte, pentru ca dupa aceea sa ma anunte ca nu mai au nevoie de mine. Ma deranjeaza tratamentul lor. Caracterul ori il ai, ori nu-l ai, nu se gaseste de cumparat. Eu i-am tratat cu sufletul. Mai intii, mi-au propus sa semnez pentru trei ani, dupa aceea s-au razgindit. Dinamo s-a gindit numai la bani. Dar poate ca este mai bine asa. Aici, la Craiova, il am alaturi pe Gigi Netoiu, care imi da multa incredere in mine. Cu atmosfera la echipa n-am probleme. Il am alaturi pe "fratele" meu, Daniel Rednic (n.r. - impreuna cu care a fost transferat de la Otelul Galati)", a declarat ieri Florea. Fundasul, care va semna in zilele urmatoare un contract pe doi ani cu "Stiinta", s-a despartit cu ochii in lacrimi de fostii sai colegi. El a fost apelat ieri pe telefonul mobil de numerosi coechipieri, care i-au transmis incurajari. (D.C.) Siman: "Stabilitate totala la Sportul Studentesc" Echipa de fotbal Sportul Studentesc, formatie nou-promovata in Divizia A, este singura grupare din primul esalon care nu si-a stabilit pina acum conducerea tehnica. Vasile Siman, presedintele Consiliului de Administratie al gruparii din Regie, nu pare nelinistit: "E stabilitate totala la Sportul Studentesc. Numai ca nu dorim sa luam o decizie pripita in ceea ce priveste numirea antrenorului. Le transmitem tuturor tehnicienilor ca noi jucam partidele doar pe teren. Nu se stie daca tocmai acest amanunt i-a facut sa nu semneze cu Sportul. Cert este ca ei ne-au aminat pina acum. Nu este vina Sportului", a declarat ieri Siman. Totodata, omul de afaceri a anuntat ca, pina luni, nu va negocia cu nici un antrenor, mentionind: "Sigur este ca va antrena cineva echipa".(D.C.) "Sageata" se descurca bine la oral Marius Niculae a luat nota 10 la engleza Fotbalistul Marius Niculae a discutat ieri telefonic cu Cristi Borcea, directorul executiv al echipei Dinamo, in privinta revenirii atacantului la pregatirile formatiei din Soseaua Stefan cel Mare. In urma convorbirii, cei doi au cazut de comun acord ca jucatorul sa se prezinte luni la echipa, detinatoarea Cupei Romaniei aflindu-se momentan intr-un contonament montan la Poiana Brasov. Jucatorul, care nu s-a gindit daca va da curs ordinului emis de club (de a-si prelungi contractul cu inca trei ani), se va prezenta la echipa impreuna cu tatal sau, Constantin. Marti, lotul "ros-albilor" va pleca intr-un turneu de pregatire in Iugoslavia. Lectii de istorie de la Dinu "Sageata" se afla in "focurile" examenului de bacalaureat, el urmind sa sustina astazi ultima verificare in scris. Saptamina trecuta, "Sageata" s-a descurcat destul de bine la probele orale, dialogul cu profesorii fiind unul dintre deliciile sale. Conform unor martori oculari, "Nicu" n-a avut dificultati in a-si impune punctul de vedere in fata dascalilor, mai ales dupa ce a luat numeroase lectii de istorie si de viata de la Cornel Dinu. Conform unor surse apropiate jucatorului, Niculae a sustinut bacalaureatul in orasul Roman. El a absolvit cursurile Liceului Nr. 4, la seral, si intentioneaza sa se inscrie la ANEFS. Virful dinamovist a luat nota 10 la limba engleza si 7 la limba romana. DANIEL NAZARE DANIEL CONTESCU Bogdan Patrascu, cetatean bulgar Conducatorii clubului Litex Loveci intentioneaza sa obtina cetatenia bulgara pentru fotbalistul roman Bogdan Patrascu. Aceasta masura vine ca urmare a faptului ca Litex este foarte aproape de a transfera doi brazilieni de la Botafogo, care s-ar adauga celor cinci "stranieri" (doi romani, Rachita si Patrascu, doi brazilieni, Rodrigues si Motta, si marocanul Hidoued) care se afla deja sub comanda antrenorului Ferario Spasov. In acest moment, regulamentul Federatiei Bulgare de Fotbal (BFS) permite unei echipe sa foloseasca intr-un meci maximum cinci "stranieri". Patrascu n-ar fi primul fotbalist strain naturalizat de Litex, din lotul gruparii patronate de Grisa Gancev facind parte si doi sirbi, Neboisa Ielenkovici si Zoran Iankovici, care sint cetateni bulgari inca de anul trecut, cel de-al doilea avind chiar trei selectii in prima reprezentativa de la sud de Dunare. Exista sanse ca situatia sa se rezolve fara ca Patrascu sa fie nevoit sa devina cetatean bulgar, in cazul in care Adunarea Generala a BFS va aproba propunerea facuta de presedintele clubului Levski Sofia, fostul mare international Nasko Sirakov, de a permite formatiilor din prima liga sa foloseasca intr-un meci un numar nelimitat de jucatori straini. "La Litex e ca-n gara" Aflat in cantonament la Teteven, o micuta localitate montana situata la 80 de kilometri de Loveci, Patrascu ne-a declarat: "Stiu de intentia conducatorilor inca de luna trecuta si sint de acord, mai ales ca ea nu afecteaza cu nimic statutul meu de cetatean roman. In plus, eu am evoluat in destule meciuri oficiale pentru nationala de tineret a Romaniei si nu mai pot juca pentru nici o alta formatie reprezentativa de pe glob. Oricum, la Litex vin si pleaca strainii mai ceva ca intr-o gara. Saptamina trecuta au fost doi algerieni, acum sint asteptati doi brazilieni si tot asa". In cazul in care va fi nevoie, Litex doreste sa-i propuna si lui Rachita obtinerea cetateniei bulgare. "Trebuie sa joci in campionatul lor vreo sapte-opt luni si apoi nu ai mari probleme in a deveni cetatean bulgar. Eu indeplinesc aceasta conditie, Vivi - abia prin noiembrie", a adaugat Patrascu. Pe 12 iulie, Litex se va deplasa in Germania, unde va disputa, printre altele, meciuri amicale cu Trabzonspor si Polonia Varsovia, iar de pe 24 iulie pina pe 30 iulie va efectua un stagiu de pregatire in Italia. "Tragem tare pentru ca vrem sa cistigam campionatul si sa trecem trei-patru tururi in Cupa UEFA", sustine internationalul roman. SILVIU TANASE Flash Razvan Lucescu, Sburlea si Viorel Ion - doriti de FCM Bacau Mircea Rednic, noul antrenor al echipei FCM Bacau, a condus ieri prima sedinta de pregatire a gruparii moldave. Dupa o sedinta de un sfert de ora in vestiar, cu intreg lotul, "Puriul" a iesit pe gazonul stadionului "Nicolae Paduraru" si a alergat cot la cot cu jucatorii sai, inclusiv cu "renegatii" Anton si Axinte. Cu un tricou albastru, cel original al echipei, si cu pantaloni albi de fis, Rednic a glumit permanent, poantele sale fiind gustate din plin de fotbalisti. La un moment dat, noul tehnician s-a incalzit si a ramas intr-un sort al Rapidului, stirnind rumoare in tribuna. Citeva sute de suporteri, dornici de a-l vedea la lucru pe Rednic, l-au aclamat si i-au urat un sezon plin de succese. Dumitru Sechelariu, primarul urbei si cel care "taie si spinzura" in cadrul clubului, va sosi duminica seara dintr-un voiaj din Delta Dunarii, urmind sa-l intilneasca pe Rednic abia luni, cind este programata o conferinta de presa in care va fi prezentat oficial noul antrenor al "galben-albastrilor". FCM Bacau trateaza in aceste zile aducerea lui Razvan Lucescu, Cosmin Bar, Viorel Ion si Ioan Sburlea, jucatori care sa intareasca actualul lot al moldovenilor. Petrolistii maninca fara spor Marin Barbu, antrenorul echipei de fotbal Petrolul Ploiesti, isi supune jucatorii unui regim draconic de pregatire. "Ne alearga la "rupere". Chiar daca nu mai facem trei antrenamente pe zi, ne ajung doua. Sint la o intensitate iesita din comun, dar nu ne plingem. Putem sa mincam orice, fiindca oricum nu reusim sa punem ceva pe noi", a afirmat unul dintre jucatori. "Ii las sa comenteze, chiar daca sint un adept al disciplinei", a punctat "Magiun", auzind reactia elevilor sai. Petrolul va pleca la sfirsitul lunii intr-un turneu in Iugoslavia. ( D.N., A.D. ) Botez, sub cutit Dumitru Botez, mijlocasul stinga al echipei de fotbal Ceahlaul Piatra-Neamt, urmeaza sa se opereze la menisc, luni, la Spitalul de Urgenta din Bucuresti. Interventia chirurgicala va fi efectuata de doctorul Gheorghe Popescu, recuperarea durind circa trei saptamini. Viorel Hizo il doreste pe Botez la Rapid. ( D.C. ) Din puscarie, la Botafogo Un fotbalist brazilian a semnat un contract valabil pentru un an cu clubul Botafogo Rio de Janeiro la numai citeva ore dupa ce a fost eliberat conditionat din puscarie. In urma cu doi ani, Hernande (27 de ani) primise o condamnare de trei ani dupa ce a provocat un accident rutier care s-a soldat cu ranirea grava a doua persoane. Dupa efectuarea a doi ani de temnita grea, Hernande a fost pus in libertate, insa justitia braziliana l-a obligat ca pe toata perioada eliberarii conditionate sa se prezinte seara de seara la inchisoarea din Bangu, de unde va putea pleca la ora 8.00 dimineata. ( S.T. ) Hotelul "IAKI" va fi administrat de Marilena Hagi Gica Hagi si-a inaugurat miercuri seara hotelul "IAKI-Bucuresti" din Mamaia, clasificat la categoria patru stele. Dan Matei Agathon, ministrul turismului, a onorat cu prezenta aceasta festivitate, el fiind cel care i-a inminat, personal, certificatul, Marilenei Hagi, sotia noului selectioner. Marilena a fost permanent insotita de sora sa, Luminita, sotia lui Gica Popescu, fotbalistul Galatei, aflat cu echipa in cantonament in Elvetia. Alaturi de Hagi s-au aflat Gabi Balint si Miodrag Belodedici, impreuna cu consoartele. Nu au lipsit de la eveniment Gigi Becali, principalul finantator al Stelei, varul sau, Victor, coproprietar al firmei ISM, Ion Craciunescu, fostul arbitru international, Mircea Angelescu, fost presedinte al FRF si al LPF, politicieni, oameni de afaceri. Viorel Paunescu, presedintele Consiliului de Administratie de la FC Steaua, a tinut sa-si felicite viitorul "rival" din zona. Paunescu este proprietarul hotelului "Rex-International" din aceeasi statiune de pe litoral. El a declarat: "E bine ca Hagi s-a implicat in turism si ar fi bine daca si alti mari sportivi i-ar urma exemplul. Concurenta e bine venita. Gica mi-a spus ca a avut emotii mari inainte de aceasta inaugurare si ca se simtea ca inaintea unui meci important, motiv pentru care a slabit trei kilograme". Balint, "secundul" lui Hagi la echipa nationala, a spus ca "Hagi se va preocupa numai de fotbal. Este singura lui afacere. Hotelul va ramine in grija sotiei sale. El va demonstra tuturor ca va fi un antrenor valoros, iar eu il voi ajuta in acest sens". MARGARIT BANUTA LAURENTIU CIORNEI Sechelariu l-a asigurat pe Rednic ca nu va mai face blaturi Descinderea noului antrenor pe meleagurile bacauane pare sa fi adus un suflu nou, dorit cu ardoare de Dumitru Sechelariu, cel care a insistat pentru instalarea lui Mircea Rednic pe scaunul parasit de Ghita Poenaru. Schimbarea stilului de lucru a fost resimtita imediat atit de jucatori, cit si de personalul administrativ al clubului. Proaspatul tehnician al moldovenilor a acceptat ieri sa-si dezvaluie, pentru cititorii "Evenimentului zilei", planurile pe care le are la FCM Bacau, precum si conditiile in care a ajuns acolo. "Am pus lucrurile la punct" Domnule Rednic, cum v-a convins Sechelariu sa preluati FCM Bacau, o echipa hulita in acest moment de toata lumea? Cu domnul Sechelariu am avut o discutie inca dinaintea barajului pentru mentinerea in Divizia A. Mi-a spus ca "noi am vrea sa schimbam si imaginea echipei, si imaginea orasului. Tu ai o reputatie buna, esti tinar si ai avut performante". Am acceptat, pentru ca am multi prieteni aici, iar ei mi-au spus de conditiile excelente pe care le are echipa, ca si de sustinerea totala de care se bucura din partea autoritatilor. Credeti ca veti fi intimpinati cu ostilitate pe stadioanele din tara dupa toate cele petrecute in finalul sezonului? Nu cred. Lumea ma cunoaste. Am discutat despre asta cu domnii Sechelariu si Chivorchian si am pus lucrurile la punct. De fapt, vreau sa cred ca n-a fost chiar asa cum s-a spus. Daca se faceau presiuni nu ajungeau la retrogradare, nu? Dar nu va temeti ca veti ajunge sa asistati la mascarade precum cele cu Gloria si FC Brasov? Nu, asa ceva va garantez ca n-o sa se mai intimple niciodata! Ce, eu sint in fotbal de ieri, de azi? Este adevarat ca vi s-a garantat disparitia jocurilor de culise? Da. Asta a spus, de fapt, si Sechelariu. Ca s-au saturat de lucrurile astea si vor sa faca treaba serioasa. "Nu voi aduce jucatori straini" Veti mai aduce jucatori din strainatate, ca la Rapid? Nu. Am constatat ca se adapteaza greu in Romania si sint primiti cu raceala. Vreau sa vad in amanuntime lotul, de ce sint in stare baietii, dar cred ca in proportie de 70% voi pastra actualul nucleu. Cum ati gasit echipa si clubul? O baza materiala exceptionala. Eu crezusem ca doar la Rapid este posibil asa ceva in Romania, dar m-am inselat. Apoi, o echipa cu moralul la pamint. Jucatorii sint terminati. Nu-i de mirare, pentru ca lumea iubeste fotbalul aici, si n-a scapat nimeni de apostrofari. Dar asta se poate remedia. Fara sa exagerez, aici sint conditii cu care la anul putem ataca si un loc de cupe europene. DANIEL NAZARE MATEI UDREA [23][pl.dll?rid=expresro] 