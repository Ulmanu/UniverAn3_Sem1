 Cercetat pentru trafic cu masini, fostul sef al Politiei Rutiere Gorj e acuzat ca incalca din nou legea Colonelul-cofetar Dumitru Milosteanu, dat in judecata Fostul sef al Politiei Rutiere Gorj, lt.-col. Dumitru Milosteanu, va fi dat in judecata de locatarii Blocului 8 din cadrul Asociatiei de proprietari nr. 87 pentru ca si-a extins ilegal laboratorul de cofetarie situat la parterul blocului. Milosteanu s-a aflat la conducerea Serviciului Politiei Rutiere pina in anul 1998 cind, in urma implicarii intr-un scandal privind traficul cu masini din import, s-a retras din politie pe motive medicale. Dosarul penal in care este cercetat acesta se afla la Parchetul Militar si nu a fost finalizat nici pina in prezent. Laboratorul de la "Select" aduce gindaci in bloc Dupa ce a plecat din IPJ Gorj, lt.-col. Milosteanu a cumparat reteaua de cofetarii SC VENUS SA din Tirgu-Jiu. La scurt timp a inceput extinderea laboratorului situat la Cofetaria "Select", desi nu avea autorizatie de construire. Fostul politist nu a cerut nici macar acordul locatarilor din blocul cu pricina pentru extinderea si modernizarea laboratorului, asa incit acestia s-au trezit ca zidul exterior al blocului a fost darimat si mutat aproape doi metri in exterior, pentru ca Milosteanu sa-si poata construi al doilea cuptor. In perioada septembrie-octombrie 1999, firma VENUS a ridicat un cos pentru evacuarea fumului provenit de la cele doua cuptoare, dar tot fara avizul organelor abilitate sau al proprietarilor blocului. Fumul, diversele mirosuri, furnicile si gindacii de bucatarie au invadat casa scarilor si apartamentele, fapt care i-a nemultumit pe proprietari. Mai mult, zgomotul produs de malaxoarele si utilajele de cofetarie se aude pina la etajul trei al cladirii, la orice ora din zi sau din noapte, facind imposibila odihna proprietarilor de la etajele inferioare. Rodica Margarint locuieste intr-o garsoniera situata la etajul 7 si spune ca nu mai poate suporta fumul evacuat pe cosul ancorat de fatada blocului, la 1,5 metri de fereastra locuintei sale. In prezent, ea este vicepresedinta a Asociatiei de proprietari nr. 87 si este hotarita sa-l dea in judecata pe patronul Milosteanu pentru a-si recapata drepturile de proprietar. Locatarii Blocului 8 au facut nenumarate plingeri catre primaria Municipiului Tirgu-Jiu, ICLPUAT Gorj, Agentia pentru Protectia Mediului si Directia pentru Sanatate Publica, insa laboratorul cofetariei "Select" creeaza in continuare disconfort proprietarilor. Singura masura luata prompt, in urma reclamatiilor inaintate, a fost o amenda de 7.000.000 de lei dispusa de ICLPUAT Gorj, conform Notei de constatare nr. 129/06.09.2000, in care se mentioneaza ca "SC VENUS SA , reprezentata de Dumitru Milosteanu, a executat, fara autorizatie de construire, o extindere si un cuptor in incinta Cofetariei "Select" din Tirgu-Jiu". Institutia respectiva a dispus, de asemenea, ca, pina la data 15 septembrie 2000, lucrarile executate fara autorizatie de construire sa fie desfiintate. Serviciul Urbanism si Amenajarea Teritoriului din cadrul Primariei Municipiului Tirgu-Jiu a verificat sesizarile inaintate de proprietari si a trimis o comisie la fata locului. Conform procesului-verbal de constatare nr. 47/41/18332/04.09.2000, singura fapta savirsita de SC VENUS SA este executia unui cos de fum fara autorizatie de construire, fara a se pomeni nimic insa despre extinderea ilegala a laboratorului. In schimb, primarul Florin Circiumaru semneaza documentul, aplica amendarea societatii cu suma de 7.000.000 si dispune desfiintarea lucrarilor executate fara autorizatie de construire, pina la data de 15.09.2000. Numai ca, de-atunci au trecut aproape doua luni si nici un reprezentant al primariei nu a mai trecut prin zona pentru a lua masuri de respectare a dispozitiilor primarului. Proprietarii blocului s-au gindit sa sesizeze ei instanta judecatoreasca si astazi vor depune dosarul de inaintare in judecata a SC VENUS SA la Tribunalul Judetean Gorj. CLAUDIA TIPLUICA Mitica Zvinca si-a hacuit amanta cu toporul Mintile ravasite ale romanilor dau in clocot catre sfirsitul toamnei. Mizeria si lipsa de civilizatie, carora li se mai adauga si efectele nocive ale consumului exagerat de alcool conduc la deznodaminte tragice. Subofiterii postului de Politie Birnova, judetul Iasi, au fost alertati simbata dimineata de Catalin-Cristinel Stegaru (26 de ani) care si-a gasit mama moarta, hacuita cu toporul. Imediat, politistii au venit la fata locului si au constatat ca Olga Ciobanu (47 de ani) zacea pe un fotoliu, intepenita, capul si toracele fiind despicate cu toporul. Cercetarile echipei criminalistice au scos la iveala faptul ca, in noaptea de vineri spre simbata, 3/4 noiembrie, amantul Olgai, Mitica Zvinca, s-a intors acasa beat-turta si pus pe scandal. S-a dus la magazie de unde a luat un topor si a inceput sa-si lovesca amanta cu salbaticie. Femeia a cazut in fotoliu, dar criminalul nu s-a oprit pina cind nu a fost sigur ca Olga Ciobanu a murit. Linistit, betivul s-a dus dupa aceea in pat, unde a adormit bustean pina a doua zi, cind s-a trezit si a realizat crima odioasa pe care o comisese. Procurorii Parchetului de pe linga Tribunalul Iasi au emis ieri un mandat de arestare preventiva pentru 30 de zile pe numele lui Mitica Zvinca, sub invinuirea de omor. CATALIN DUMITRESCU Cataloage falsificate la Colegiul "Sfinta Ana" De opt ani si mai bine, Cornelia Bors introdusese moda de referinta in Constanta - primul colegiu privat. Totul a pornit, in 1992, de la o SRL care avea sediul intr-un apartament de doua camere si obiectul de activitate declarat gradinita de copii. Un an mai tirziu, dupa obtinerea unui precar aviz de functionare de la Ministerul Invatamintului, gradinita doamnei Bors si-a mutat lucrurile in Tabara de copii de la Navodari care, libera pe timpul iernii, a afisat pompoasa titulatura de Colegiul privat "Sf. Ana". Sfestanii, preoti, discursuri televizate si radiodifuzate au marcat inaugurarea colegiului "tip pension" cum pretios ii placea doamnei Bors sa-si denumeasca business-ul, trecut acum in patronajul Societatii "Demnitatea Femeilor". Diplome gen "de toate pentru toti"! E drept ca la inceput inscrierile au abundat. Colegiul organiza pregatire de la ciclul primar pina la cel post-liceal. Specialitati cu denumiri pompoase, gen birotica, secretariat, inspectori vamali etc., abundau. Citeva luni mai tirziu multi cursanti au inceput sa fie retrasi la solicitarea parintilor. In holul institutiei de invatamint functiona nonstop si caf?-barul taberei, tot in locatia doamnei Bors, si mai multi copii isi faceau cursurile benevol la "fara frecventa". Bulversata de campania de retrageri de la scoala, Cornelia Bors, autointitulata directoare, desi calitatea de profesoara fara definitivat nu-i permitea, restructureaza colegiul si deschide cursuri de liceu, la fara frecventa si intensive, organizind chiar si sesiuni de bacalaureat cu de la sine putere. Prospatul sef al Inspectoratului Scolar al Judetului Constanta, profesorul Gheorghe Carutiu, spune ca, practic, "bacalaureatii pe banda rulanta pe care i-a aflat proveniti de la Colegiul "Sf. Ana", il pusesera pe ginduri de mult timp si recent a si avut posibilitatea sa verifice temeinicia studiilor facute aici. "Este incredibil, ne-a declarat Gheorghe Carutiu, ce s-a intimplat aici in decursul citorva ani. Cite iluzii vindute pe bani grei, cite destine irosite si cita impostura… Practic, o inspectie de fond realizata de ISJ Constanta la Colegiul "Sfinta Ana" a evidentiat faptul ca intreaga activitate pedagogica a pretinsei directoare Cornelia Bors si procesul instructiv-educativ desfasurat sub auspiciile acestei institutii scolare sint de natura penala". Teze la educatie fizica Comisia de ancheta condusa de Martisor Hohdrila a descoperit ca MEN a avizat functionarea Colegiului "Sf. Ana" abia in 1998, pentru o singura promotie, dar numai pentru invatamintul de zi, cu profilul "liceu economic". Potrivit registrelor matricole si cataloagelor inca existente in scoala, Cornelia Bors a inceput de la infiintare, din 1992, "sa fabrice" pe banda rulanta liceeni si "bacalaureati" la fara frecventa. La un moment dat, in clasa a IX-a erau inregistrati doar doi elevi, desi normele didactice prevad minimum 18 elevi. Si ilegalitatile abunda. Sesiunea de examene organizata intr-un singur semestru, 15 note acordate unui elev intr-o singura zi, medii trimestriale transformate in medii anuale, teze la... "educatie-fizica", pagini lipsa si pagini adaugate in cataloage, cite doua cataloage pentru o singura clasa cu efective diferite de elevi, note diferite la aceleasi materii. Elevi repetenti reinregistrati ca promovati, transferuri dubioase, elevi inscrisi in clasa a IX-a fara sa fi obtinut examenul de capacitate, diplome de bacalaureat false eliberate fara datele de origine si poze, corigenti examinati si promovati la matematica de chiar directoarea Cornelia Bors, profesoara de limba romana - fara definitivat. Potrivit inspectorului general Gheorghe Carutiu, raportul final si concluziile comisiei de ancheta vor fi trimise ministerului in urmatoarele saptamini, urmind a se hotari asupra oportunitatii continuarii procesului de invatamint la aceasta institutie sau reorganizarea ei pe criterii legale. La rindul ei, Cornelia Bors, patroana Colegiului "Sf. Ana", afirma ca: "ancheta instrumentata de Inspectoratul Scolar Judetean este ilegala si vadit tendentioasa, un adevarat atentat la viata si integritatea morala si fizica"Ea a amenintat ca va face reclamatii la Consiliul Europei a Guvernului Romaniei, pentru obstructionarea initiativei private. DAN MIHAESCU Noii edili denunta "greaua mostenire": 1.300.000 de dolari pierduti intr-un an de Primaria Sectorului 1 Viceprimarul Ion Todiras sustine ca "gaura" reprezinta efectul privatizarii frauduloase a pietelor, parafata de George Padure fara aprobarea Consiliului Local Una dintre mostenirile lasate de fostii edili sint contractele paguboase prin care unele piete bucurestene au fost concesionate sau date in administrare unor firme. Contracte incheiate cu "bune" intentii, de altfel, de catre unii dintre fostii primari de sectoare care promiteau gresie si termopan in piete. O astfel de afacere, menita sa "modernizeze" pietele, l-a bagat in puscarie pe Marin Lutu, fostul edil al sectorului 4. Insa, privatizarea frauduloasa a pietelor din sectorul 4 nu este un caz singular. Pietele din sectorul 1 au avut aceeasi soarta. Solutia Parchetului Curtii de Apel Bucuresti: neinceperea urmaririi penale Motivind ca bugetul primariei nu permite investitii pentru modernizarea complexelor agroalimentare, in vara anului trecut George Padure a dat in administrare unor firme patru piete din sector, fara a avea, asa cum este legal, avizul Consiliului Local. Situatia a fost semnalata, la vremea respectiva, in presa, iar "privatizarile" lui Padure au devenit tinta atacurilor contracandidatilor sai la "locale". In urma scandalului creat, George Padure a fost dat pe mina Parchetului. A trecut mai bine de un an si nu s-a rezolvat nimic. In cazul fostului primar de la sectorul 1, Parchetul Curtii de Apel Bucuresti, unde au ajuns contractele, a dispus neinceperea urmaririi penale a lui George Padure, acuzat de consilierii locali de abuz in serviciu. Verdictul, dat de Parchet in urma cu aproximativ trei saptamini, a fost urmarea faptului ca fosta conducere a primariei nu a adus nici un argument din care sa reiasa ca privatizarea celor patru piete a fost una frauduloasa. In realitate, "afacerea" a adus primariei un prejudiciu de peste 1,3 milioane de dolari, sustin actualii edili ai sectorului. Padure a promis investitii in piete de 85,5 miliarde de lei Pe data de 5 august 1999, Padure semneaza, dupa o licitatie organizata de ochii lumii, patru contracte de asociere cu firmele "Florian Haus Prodcom" SRL, "Elite Club Impex" SRL si "Best Wood" SRL, care iau in administrare pietele Amzei, 1 Mai, Floreasca si Domenii. O privatizare dubioasa de la bun inceput, dat fiind ca licitatia si semnarea contractelor pentru cele patru piete s-au facut fara aprobarea Consiliului Local, care a respins hotarirea inaintata in acest sens de primar. Mai mult, desi incheiate in numele primariei, contractele au fost semnate doar de primar, fara a avea macar avizul unui jurist. Fostul primar al sectorului 1 sustinea ca licitatia a fost absolut legala, conform articolului 5 din hotarirea Consiliului General al Municipiului Bucuresti nr. 125 din 1997. Cit despre refuzul consilierilor locali de a aproba prin hotarire privatizarea pietelor, Padure declara ca alesii locali s-au opus initiativei sale fiind "nemultumiti ca nu pot pune si ei mina pe piete, asa cum au facut consilierii sectorului 4". George Padure promitea, ca efect al acestei "marete" privatizari, investitii in piete de 85,5 miliarde de lei. Bani ce urmau, conform contractelor, sa fie investiti, conform unui calendar strict, pe parcursul anului 2000, astfel incit pietele sa fie amenajate conform standardelor occidentale. Mai mult, primaria sectorului ar fi trebuit sa se aleaga, lunar, cu 7.500 de dolari, drept cota de participare la "beneficiile rezultate din exploatare". "Numai firma care administreaza Piata Amzei baga in buzunar 600.000 de dolari pe an" Efectul real al acestor privatizari este unul singur: un prejudiciu de 1,3 milioane de dolari, adus primariei. Starea celor patru piete este aceeasi. Nici hale amenajate, nici termopan, nici conditii mai bune. "De un an si jumatate, de cind cele trei firme au luat in administrare pietele, primaria sectorului a pierdut peste 1,3 milioane de dolari: banii din taxele si chiriile percepute in piete intra, in proportie de 90 la suta, in buzunarul firmelor. Intr-un an, numai din chiriile si taxele percepute in Piata Amzei ies 500.000-600.000 de dolari, bani care, pina la privatizare, se duceau la bugetul Administratiei Pietelor. Acum se duc in bugetul firmelor. Firma care administreaza Piata Amzei, de exemplu, a dat primariei, dupa noua luni, 10.000 de dolari. De la celelalte doua firme ne alegem cu cite 500 de dolari pe luna", ne-a declarat ieri viceprimarul sectorului 1, Ion Todiras. Viceprimarul se plinge ca primaria are miinile legate in ceea ce priveste rezilierea contractelor cu firmele care administreaza cele patru piete: "Noi nu recunoastem aceste contracte si vrem ca pietele sa redevina ale Administratiei Pietelor. Aceste firme nu fac decit sa manince banii cetatenilor si sa aduca primariei prejudicii de milioane de dolari. Le-am dat in judecata pentru rezilierea contractelor. Din nefericire, actiunea noastra in instanta taraganeaza. In timp ce noi pierdem o gramada de bani, procesele se tot amina din cauza diverselor pretexte invocate de aceste firme". "Ne-am saturat de amenintarile lor" Contactat telefonic, Vasile Cornea, directorul firmei Best Wood, care administreaza Piata 1 Mai, ne-a declarat: "Nu am facut nici o investitie in piata pentru ca ni s-au pus bete in roate. Nu putem face nimic fara autorizatie de constructie, iar aceasta am obtinut-o acum citeva luni. Probabil ca de azi vom incepe lucrarile de modernizare. Cit priveste incasarile noastre, nu pot sa va spun acum nimic. Nu am contabilitatea la indemina ca sa pot spune cit incasez si ce procent din incasari dau primariei. Habar n-am, nici macar estimativ. Oricum, respectam contractele". Dan Constantin, directorul "Florian Hous Prodcom", firma care administreaza pietele Amzei si Domenii, recunoaste ca, prin contractul incheiat cu primaria, era obligat, in calitate de administrator al pietei, sa faca investitii de 2 milioane de dolari in Amzei. El pretinde insa ca nu a demarat lucrarile de modernizare din cauza actualei conduceri a primariei: "Avem toate proiectele si avizele necesare. Sa vedeti ce proiecte avem pentru modernizarea Pietei Amzei! Dar nu ne-am putut apuca de treaba din cauza primariei care ne ameninta ca, daca facem investitii, le facem pe riscul nostru, pentru ca vor cistiga in instanta si ne vor lua piata. Ne-am saturat de amenintarile lor, mai ales ca nici nu avem cine stie ce incasari din taxele si chiriile percepute in Amzei. Cu chiu, cu vai, cistigam, net, cam 250 de milioane de lei pe luna, din care dam 46% primariei". MONA STOICA Padure: "Actuala conducere a primariei se lasa furata" Fostul primar al sectorului 1, George Padure, ne-a declarat ca vina apartine actualei conduceri a primariei, care inchide ochii si se lasa furata: "Gherasim (n.r. - actualul primar al sectorului 1) se face vinovat de abuz si neglijenta in serviciu. In contractele incheiate de mine cu cele trei firme se precizeaza ca primarul se va intilni, saptaminal, cu administratorii pietelor, a caror activitate trebuie sa o monitorizeze. Eu faceam asta, dar Gherasim nu o face. E clar ca firmele fura ca-n codru. Dar de ce actuala conducere a primariei nu ia masuri si se lasa furata cu buna stiinta? De ce nu cheama politia? De ce accepta furtul? Nu cumva s-au patat si ei?" Fiul consilierului Noaghiu din Predeal sare pe fereastra pentru a scapa de furia tatalui sau Mihaita Noaghiu, in virsta de 13 ani, fiul consilierului local din Predeal, Mircea Noaghiu, s-a aruncat pe fereastra, pentru a scapa din miinile tatalui sau. Copilul a fost internat, joi seara, la Sectia Reanimare a Spitalului de Pediatrie din Brasov, cu multiple leziuni la nivelul capului. Medicul V. Cristea a constatat ca baiatul fusese victima unei agresiuni fizice. Mihaita ne-a declarat ca a fost nevoit sa sara pe fereastra pentru a scapa de furia tatalui sau. "Aveam si eu partea mea de vina, dar tatal meu trebuia sa ma pedepseasca in alt mod. M-a lovit furios peste cap de nenumarate ori. Eram plin de singe si el tot ma mai lovea. A iesit pentru o fractiune de secunda din camera si eu am profitat si m-am aruncat pe fereastra. De frica, am fugit la mama, care a divortat de tatal meu tot pentru ca el o batea", ne-a spus Mihaita. Consilierul local Mircea Noaghiu are insa alta varianta. El sustine ca fosta lui sotie incearca sa-i strice imaginea publica. "Fiul meu a facut o boacana mare. Nu vreau sa spun ce, fiind o problema de familie. I-am dat doua palme, iar el s-a aruncat pe geam. Copilul nu ma acuza, cea care l-a invatat este mama lui, fosta mea sotie, ne-a declarat consilierul Noaghiu. Mihaela Noaghiu, fosta sotie a consilierului, sustine varianta fiului sau si a medicilor de la Spitalul de Pediatrie din Brasov. "Ne-am despartit in anul 1996, de doi ani sintem divortati. Este un tip foarte violent, mai ales cind bea. In urma cu citiva ani, dupa ce m-a batut, m-am aruncat si eu de la fereastra casei, de la etajul unu. Ne-am impacat pentru copil, dar n-am putut rezista regimului de teroare din casa. L-am iubit foarte mult pe fostul meu sot si nu vreau sa-i stric imaginea cu acest scandal", ne-a spus Mihaela Noaghiu. Politistii din Predeal au fost chemati la spital de medicii care il ingrijesc pe Mihaita, dar acestia nu au ajuns nici ieri la clinica brasoveana pentru a lua declaratii copilului agresat. CAMELIA CSIKI Ciobanul din Obreja, Alba, l-a injunghiat pe vacar O altercatie violenta intre ingrijitorii de animale din satul Obreja, comuna Mihalt-Alba, a condus la internarea vacarului localitatii in Spitalul Judetean din Alba Iulia. Simbata, la prinz, ciobanul satenilor din Obreja, Vasile Jibertean (32 de ani), din localitatea Oarda, a traversat cu turma de oi proprietatea lui Dumitru Rupa (35 de ani), ingrijitorul vacilor din acelasi sat. Cei doi s-au certat citeva minute, fiecare dintre ei revendicindu-si terenul de pasunat. Ciobanul Vasile a luat cutitul de la briu si l-a infipt de mai multe ori in abdomenul lui Rupa. In incercarea de a se apara, vacarul din Obreja s-a ales cu mai multe taieturi in zona abdomenului si a genunchiului. Dumitru Rupa a fost internat in spital cu diagnosticul "plaga taiata penetranta in zona abdominala". Barbatul a fost supus unei interventii chirurgicale, evolutia starii sale de sanatate fiind pozitiva. Ciobanul Jibertean este cercetat in stare de libertate, incadrarea faptei urmind sa fie stabilita dupa concluziile medicului legist. LUCIAN DOBRATER O suta de politisti au scotocit Padurea Rediu in cautarea criminalului din Aroneanu Ultima ascunzatoare a criminalului din Aroneanu, descoperita de redactorii "Evenimentului zilei", a pus pe jar politia ieseana. Imediat dupa aparitia ziarului pe piata, comuna Aroneanu si Padurea Rediu, unde-si facuse culcus Vasile Dascalu, au fost impinzite de peste o suta de politisti. La operatiune a participat si Detasamentul de Interventie Rapida, politistii imbracati in negru si cu cagule pe fata bagind in sperieti toti satenii. Cercetarile au ramas insa fara nici un rezultat. Sederea lui Vasile Dascalu, atit in capitele de fin ale familiei Radu din satul Rediu, cit si culcusurile pe care asasinul si le facuse in padure, s-au confirmat intocmai descrierilor facute de redactorii nostri, dar criminalul disparuse. Fortele de ordine au misunat simbata pina seara tirziu prin satele comunei Aroneanu. Un tinar, Robert A. (14 ani), a fost luat la palme de politisti chiar in fata discotecii din comuna Aroneanu pentru ca nu ar fi vrut sa dea detalii despre criminal. Parintii adolescentului vor depune plingere astazi la IPJ Iasi impotriva acestei comportari a subofiterilor angrenati in cercetari. Unul dintre anchetatori ne-a confirmat faptul ca la omor au existat si complici, prin care se pare ca era si o femeie. Reamintim faptul ca in noaptea de 28/29 octombrie, Minerva Luca, mama colonelului SPP Gheorghe Luca a fost omorita in bataie cu un ceaun de lut, victima primind toate loviturile in plina figura. CATALIN DUMITRESCU 500 milioane de lei despagubiri unui arestat pe nedrept Prin Minuta 238/2000, emisa vineri de Tribunalul Judetean Hunedoara, statul roman este obligat sa plateasca 500 milioane de lei despagubiri catre Pompiliu Bota din Orastie. Acesta a stat timp de 68 de zile in arestul politiei si in Penitenciarul Barcea Mare fara a fi vinovat de vreo infractiune. In fapt, Bota a fost arestat pe data de 22 ianuarie 1998, cind politia l-a ridicat fara a-i acorda dreptul la avocat. Acuzatiile care i s-au adus au fost fals, evaziune fiscala si rupere de sigilii. In plus, Bota a fost tinut ilegal 18 zile in puscarie, dupa expirarea mandatului de arestare. Pe 25 mai 2000, Curtea de Apel Alba Iulia l-a achitat fara drept de apel pe Pompiliu Bota. El a deschis actiune impotriva statului roman, cerind daune in valoare de 1 miliard. Pentru ca Tribunalul Hunedoara i-a acordat doar 500 de milioane, Pompiliu Bota ne-a declarat ca va face apel. LUCIAN STANCIU Necrofilul Traian Dascalu si-a violat matusa dupa ce a omorit-o Barbatul suferea de epilepsie deoarece in copilarie cazuse de pe cal Localnicii din satul Coltu Cornii, comuna Grozesti, judetul Iasi, au avut un sfirsit de saptamina desprins parca din filmele de groaza. Natalia Dascalu (64 de ani) a fost gasita omorita si violata in spatele gradinii. Vineri si simbata, ofiterii criminalisti ieseni au reusit sa-l identifice si sa-l retina pe autorul faptei, care nu era altul decit nepotul victimei. Cercetarile au scos la iveala ca nenorocirea s-a petrecut in seara de 2 noiembrie intre orele 19.00 si 20.30. Batrina locuia impreuna cu nepoata sa, Gilda Dascalu (17 ani). In seara fatidica, Traian Dascalu (40 de ani), nepotul batrinei, a venit la Natalia unde a gasit un alt vecin, care venise cu o sticla cu vin. Gilda a fost trimisa in vecini, la televizor. Fata s-a intors acasa in jurul orei 20.30 si a strigat-o pe Natalia, dar nu i-a raspuns nimeni. Banuind ca este plecata pe undeva, adolescenta s-a culcat linistita, fara sa banuiasca ce drama se petrecuse. Abia a doua zi dimineata, Gilda s-a trezit din somn, a vazut ca este in continuare singura in casa si s-a speriat. A cautat-o pe Natalia in toate camerele si, dupa aproape o jumatate de ora, s-a gindit sa se uite si in spatele casei. Acolo zacea Natalia Dascalu, cu picioarele desfacute si cu ochii dati peste cap. Fata batrinei era vinata din cauza loviturilor primite. Strigatul de disperare al Gildei a alertat vecinii care au chemat politia. Dintii victimei zburasera citiva metri in urma loviturilor primite In urma anchetei, politistii au descoperit ca, dupa plecarea fetei, s-au petrecut lucruri de necrezut. Vecinul care fusese in vizita a fost trimis acasa, si criminalul a pindit momentul cind matusa lui s-a dus in spatele casei pentru necesitati fiziologice. Atunci i-a propus o partida de sex. Batrina a refuzat. Enervat peste masura, Traian a luat-o la bataie cu pumnii si picioarele pina cind femeia a murit. Asasinul a tirit cadavrul citiva metri, dupa care l-a violat salbatic de citeva ori. Anhetatorii au gasit incisivii victimei imprastiati chiar linga casa si suvite de par smulse de agresor in timp ce se chinuia sa tirasca cadavrul. Costica Macarie, primul om care a auzit strigatele Gildei, a declarat: "Nu am mai vazut in viata mea asa ceva. Natalia avea toata fata distrusa de lovituri. Stiu ca Traian suferea de epilepsie deoarece cazuse de pe cal cind era mic si nu avea voie sa bea alcool. Cred ca batrina a fost si violata deoarece avea pantalonii dati jos, strinsi in jurul unui picior". Pe numele lui Traian Dascalu, procurorii criminalisti au emis un mandat de arestare preventiva pentru 30 de zile sub acuzatia de omor. Agresorul a fost incarcerat simbata, fiind gasit in propria locuinta. CATALIN DUMITRESCU Capii armatei romane au variante diferite de integrare in NATO Vrajba intre generali In ultimii ani, de cind Romania se afla in cursa contra cronometru, pentru integarea in NATO, in armata au existat mai multe curente, unele diametral opuse fata de modul, directia si momentul integrarii in structurile euro-etlantice. "Romania poate fi angrenata intr-un razboi de tip clasic, ascuns sau combinat" In urma cu doi ani, seful contraspionajului militar de atunci (in prezent loctiitor al sefului SMG si favorit la sefia Fortelor Terestre), generalul Eugen Badalan, proaspat instalat in functie, facea citeva declaratii-bomba, asemanatoare cu cele ale generalului Chelaru. In timpul prezentarii tezei sale de doctorat, la Academia Militara, in septembrie 1998, generalul Badalan a spus ca "Romania, indiferent cum va fi privita, dinspre Est sau dinspre Vest, va reprezenta si in viitor un obstacol, fie in calea rusilor catre slavii din Balcani, fie in fata agresiunii islamice asupra Europei crestine". Descriind evolutiile posibile ale structurilor de securitate, el vedea Romania pusa in fata mai multor variante de integrare: in structurile occidentale, intr-o structura central occidentala sau balcanica ori intr-una dirijata de la Moscova. Generalul Badalan nu excludea nici varianta nealinierii. Tot el declara ca ne aflam in fata unui deficit de securitate fara precedent", si ca aceia care afirma ca in viitorul apropiat nu ne va ataca nimeni "nu se gindesc la interesul national". "In urmatorii 10-20 de ani nu vom beneficia de explozia supertehnologiilor militare", "Romania poate fi angrenata intr-un razboi de tip clasic, ascuns sau combinat" sau "razboiul ascuns se manifesta prin actiuni de ajutorare sau pactificare", sint doar citeva dintre ideile generalului Badalan, care au socat la acea vreme. Generalul Balaban si col (r) Siteanu au propus alianta cu "o mare putere", ca alternativa la integrarea in NATO La aproape doi ani diferenta, pe 24 martie 2000, la o sesiune de comunicari legata de aniversarea a zece ani de la infiintarea SRI, in plin scandal "Firul rosu cu Moscova", intr-o aula a Institutului National de Informatii, doi ofiteri superiori din MApN faceau si ei o declaratie socanta. Comandantul Colegiului de Stat Major din Academia Militara, Constantin Gheorghe Balaban, si col. (r) Eugen Siteanu, profesor consultant la aceeasi academie, au propus, nici mai mult nici mai putin, decit alianta cu o alta "mare putere", ca alternativa la integrarea in NATO. Dupa scandalul declansat de aceste afirmatii, facute in fata unor viitori ofiteri de informatii, autorii studiului au incercat s-o dreaga spunind ca nu s-au gindit la Federatia Rusa, ci la Germania. Presedintele ANMR schimba cadenta din mers Desi ideile generalului Chelaru, atit cele despre implicarea militarilor in politica, cit si cele despre integrarea in NATO, semanau ca doua picaturi de apa cu statutul ANMR si cu discursurile mai multor membri fondatori ai acestei asociatii - "sa intram in NATO, dar nu oricum" - am stat din nou de vorba cu generalul Vaduva, presedintele ANMR, despre aceasta chestiune. Generalul Vaduva ne-a declarat ca "sint voci, intr-adevar, care spun, lasati-ne in pace cu NATO, dar acest lucru nu se intimpla la noi, la ANMR, unde integrarea in NATO si in UE reprezinta o religie". Acelasi general vorbeste despre faptul ca "probabil s-a inteles gresit problema disponibilizarilor din armata, pe care noi am criticat-o, in sensul ca trebuie ajutati militarii disponibilizati sa se reintegreze in societate". Din cele de mai sus reiese clar ca integrarea si obiectivele NATO creaza mari probleme de constiinta, mai ales in rindurile unor generali care se simt depasiti. Acest fapt a dat nastere, se pare, unui adevarat razboi al generalilor din armata, care se lupta acum pentru pastrarea functiilor. CHRISTIAN LEVANT SRI si Jandarmeria se hirjonesc pentru paza Scolii Americane Vizavi, spun vecinii, isi face (alta) casa Adrian Nastase Scenele din filmele americane in care FBI-ul vine vijelios si preia un caz, incepind cu alungarea politiei locale, incep sa aiba corespondent si in Romania. Saptamina trecuta, SRI si Jandarmeria au avut o astfel de ciocnire "jurisdictionala" pe care se straduiesc din greu sa o tina departe de curiozitatea presei. Varianta vecinilor Perimetrul cu pricina, intersectia strazilor Zambaccian si Costinescu (una din zonele 0 ale Dorobantilor), include citeva obiective strategice care necesita masuri maxime de siguranta, printre altele si Ambasada Iranului. Incidentul dintre cele doua institutii s-a nascut in timpul instalarii gheretelor de vreme rea pentru jandarmii care pazesc zona. Intrucit informatiile venite din partea birourilor de presa au fost eliptice in cel mai bun caz, vom reda mai intii varianta vecinilor, persoane care, din motive lesne de inteles, tin mortis la pastrarea anonimatului. Asadar, intr-una din zile a fost adusa o noua ghereta a Jandarmeriei. Din neant au aparut cadre ale SRI-ului care au interzis instalarea obiectului pe partea Scolii Americane (ale carei cursuri sint urmate si de citiva copii de ambasadori), aflata si ea in interiorul ariei disputate. Pe motiv ca s-ar fi instalat un dispozitiv temporar al SRI in zona, iar ghereta incurca locul operatiunii, jandarmii au fost somati sa se regrupeze strict la paza obiectivelor aflate in atributiile lor. Asa a fost mutata ghereta de pe o latura a intersectiei pe alta, de parca ar fi fost piesa de sah. In timpul discutiilor, spun vecinii, s-a ridicat tonul, s-a cerut rezolvarea la virf a situatiei si, spun unii, s-au rostit chiar amenintari cu armele deasupra capului. Varianta SRI La Biroul de presa al SRI, incidentul nu a fost infirmat, dar a fost redat ca o mica problema juridica. Potrivit colonelului Iordache si faxului trimis de acesta, SRI are mai multa putere in cazul protectiei antiteroriste a demnitarilor romani si straini (conform art. 6 din Legea privind organizarea si functionarea SRI), in timp ce (conform art. h din Legea de organizare si functionare), Jandarmeria "indeplineste impreuna cu celelalte institutii specializate ale statului misiuni de prevenire, neutralizare si lichidare a actelor teroriste si diversioniste pe teritoriul" tarii. Intrebat daca a existat vreo amenintare la adresa vreunui copil de la Scoala Americana sau altceva asemanator, col. Iordache a declarat abscons ca se mai trezesc unii care stau comod in fotoliu sa anunte cine stie ce lucru si sa sperie lumea. In astfel de cazuri, amenintarile sint luate in serios, obligatoriu. Dar, ne spune amuzat colonelul, nici vorba de pistoale in conflictul SRI-Jandarmerie, asa cum auzisem noi. Sint incidente care se vor rezolva: "Tocmai se lucreaza la niste protocoale ce vor delimita clar atributiile" si nu vom mai asista la repetarea unei scene tip "capa si spada" intre orgoliosii antitero de la Jandarmerie si SRI. Varianta Jandarmeriei La Jandarmerie, intrebarea noastra a stirnit ilaritate. "Nici asa, sa se scoata pistoalele. Bine ca nu spuneti de tancuri sau avioane", a comentat in prima faza colonelul Boblea. Dupa ce s-a informat ierarhic, ne-a raspuns categoric: "1.) Nu a existat nici un incident intre noi si SRI. 2.) Se continua montarea gheretelor pentru persoanele care asigura paza sediilor misiunilor diplomatice in Romania etc.." In pofida infirmarii fara dus si intors, la insistentele noastre, colonelul si-a amintit de un ordin care ar fi ajuns cu intirziere in ziua respectiva. Nimic altceva, oricit de mult ne-am dori noi sa gasim asemanari cu americanii. La un moment dat, vecinii spun ca s-ar fi gasit solutia de compromis - instalarea pe partea cealalta, la o distanta putin mai mare, dar pe o pozitie ce ar fi impacat pe toata lumea. Acolo, insa, in dreptul unui teren imprejmuit unde se lucreaza in forta la fundatia unei cladiri, s-au ivit alte probleme. Cineva cu informatii la zi a sarit ca ars: "Nu se poate dom'le, ca aici ii facem casa lu' Adrian Nastase". Pe viitorul premier nu l-am gasit pentru ca sa aflam daca intr-adevar isi schimba supranumele ("Nastase/patru case") si daca a avut vreo problema cu ghereta si SRI-ul. Cert este ca acea ghereta a discordiei dintre Jandarmerie si SRI sta si acum, stinghera si neocupata, pe un coltisor de strada. MARIANA BECHIR 