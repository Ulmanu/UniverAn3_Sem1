 Negocierile pentru SIDEX se intind pina la toamna Ministrul privatizarii Ovidiu Musetescu a anuntat ca firma cu care statul roman va incepe negocierile pentru vinzarea SIDEX este grupul metalurgic multinational ISPAT. Nu e o surpriza faptul ca Autoritatea pentru Privatizare va incepe negocierile cu ISPAT. Pina miercuri, cind a expirat termenul pentru depunerea ofertelor, ISPAT a ramas singura firma care s-a aratat interesata sa cumpere de la statul roman pachetul majoritar de actiuni, adica aproape 75 la suta din capitalul social al SIDEX, in valoare de peste 6,3 miliarde de lei. Au fost si alte firme interesate dar nu sa cumpere actiuni, ci doar sa preia managementul, adica friiele combinatului, statul urmind sa ramina in continuare proprietar. O astfel de oferta a facut-o grupul turco-franco-german format din Erdermir, Usinor-Sacilor si Salsgitter. La fel ar fi dorit si consortiul romanesc format din patru firme de comert exterior, care faceau afaceri cu produsele SIDEX. Romanii au anuntat insa in ultimul moment ca se retrag dupa ce - au spus ei - autoritatile au introdus clauze suplimentare in contractul pe baza caruia ar fi urmat sa inceapa negocierile. Deschiderea ofertei ISPAT nu inseamna ca statul roman a si vindut combinatul. Incep doar negocierile, in cursul carora vinzatorul spune in ce conditii vrea sa vinda iar cumparatorul ce e dispus sa ofere. Va fi perioada cea mai importanta, la capatul careia e posibil ca statul roman sa bata sau nu palma cu ISPAT. Nu va fi usor. Combinatul are datorii neplatite de aproape 650 de milioane de dolari si, potrivit unor studii, ar avea nevoie de alte peste 600 de milioane de dolari pentru modernizari tehnologice. La acesti bani s-ar adauga alte 250 de milioane de dolari capitalul de lucru, adica banii de care SIDEX are nevoie ca sa poata produce constant. Pe de alta parte, Autoritatea pentru Privatizare a inasprit in luna februarie conditiile de vinzare a intreprinderilor de stat. Cumparatorii trebuie sa mentina neschimbat obiectul de activitate, sa respecte o anumita cifra de afaceri si sa pastreze un anumit numar de salariati convenit la vinzarea actiunilor. Potrivit ministrului privatizarii Ovidiu Musetescu, in contractul pe baza caruia se va negocia vinzarea SIDEX au fost introduse si alte conditii. "Au fost citeva elemente importante cum sint garantia platilor, ori definirea investitiilor si garantarea acestora. Am mai solicitat ca viitorul investitor sa asigure (sa incheie polite de asigurare-n.a.) integral principalele echipamente si sa le reasigure in strainatate si, nu in ultimul rind am introdus o clauza legata de Krivoirog" - a spus ministrul privatizarii. La Krivoirog se construieste un combinat de minereuri in care statul roman a investit aproape 850 de milioane de dolari. SIDEX este singurul combinat siderurgic din tara care poate folosi materia prima de la Krivoirog - asa-numitele pelete. Ovidiu Musetescu a explicat ce intelege statul roman prin aceasta conditie: "In masura in care un viitor acord intre statul roman si cel ucrainean va confirma plata creantelor Romaniei prin aceste pelete, valorificarea lor se poate face numai prin furnalele de la SIDEX. Ni s-a parut normal ca, indiferent cine va fi viitorul proprietar, statul roman sa nu-si poata recupera banii investiti decit prin SIDEX. Negocierile incepute azi ar trebui sa se incheie pe 8 iulie. Daca cele doua parti nu se inteleg pina atunci, termenul poate fi prelungit pina in septembrie". - Numar salariati: 27.000 persoane - SIDEX are o pozitie apropiata de monopol pe piata interna a produselor plate, detinind aproximativ 87% din piata (97a pentru tabla grea) in 1999 si 2000. In plus, combinatul galatean are si o pozitie relativ puternica pe pietele traditionale de export, detinind o cota de 6a din piata mondiala accesibila pentru tabla groasa. - Piata externa a societatii a crescut cu aproximativ 18a din 1997 pina in 2000, de la 1.447 mii tone la 1.712 mii tone aproximativ 80% din cresterea mentionata producindu-se in perioada 1999-2000 si fiind datorata cresterii vinzarilor de tabla laminata la cald. SIDEX exporta in peste 23 tari, insa principalele destinatii sint Europa de vest si Orientul Indepartat. - Primii cinci clienti ai SIDEX in 1999, din punct de vedere al volumului, au fost AUTOMOBILE DACIA, INTFOR Galati, ZIMTUB Zimnicea, OTELINOX Tirgoviste si TEPRO Iasi, iar AUTOMOBILE DACIA si ARCTIC consuma 60% din totalul vinzarilor SIDEX de tabla laminata la cald. - Trebuie remarcat faptul ca pentru tabla grea SIDEX nu are concurenti interni, singurii concurenti venind din Comunitatea Statelor Independente si alti exportatori din Comunitatea Economica Europeana, care reprezinta doar 3% din cererea de tabla grea pe piata interna. Insa este de presupus ca in viitor sa se intensifice competitia cu producatorii externi pentru piata interna, pentru ca alti producatori din Europa centrala si din Rusia au intrat deja pe piata romaneasca. - Pentru tabla galvanizata SIDEX acopera aproximativ 90a din piata interna, restul fiind impartit intre patru producatori interni si importuri. Produsele la care SIDEX se confrunta cu cea mai acerba competitie pe piata interna sint tagla si tevile sudate, dar acestea reprezinta doar 18% din vinzarile SIDEX. Trebuie spus ca pentru SIDEX principala amenintare nu o reprezinta producatorii interni, ci exportatorii de produse cu preturi scazute din CSI si CEE. - Aportul SIDEX la obtinerea veniturilor din export ale Romaniei este deosebit de important, la fel ca si aportul la formarea Produsului Intern Brut (PIB), unde combinatul galatean contribuie singur cu aproximativ 5%. O eventuala cadere a SIDEX ar insemna, cel putin pentru sase luni, un crah al industriei utilizatoare de tabla, lucru care, pentru multe societati comerciale, poate deveni fatala, generind reactii in lant. - Comisia de negociere pentru privatizarea SIDEX, constituita la nivel interministerial este formata din: MINISTERUL FINANTELOR - Ion Ilie si Gheorghe Oana (secretari de stat), Adriana Suta si Elena Ianda (director general, respectiv director general adjunct); MINISTERUL MUNCII SI PROTECTIEI SOCIALE - Ioan Cindrea (secretar de stat), Laurentiu Ungureanu (director); MINISTERUL DEZVOLTARII SI PROGNOZEI - Mihai David (secretar de stat), Ion Simion (director); MINISTERUL APELOR, PADURILOR SI MEDIULUI - Ileana Vasilescu (director); MINISTERUL JUSTITIEI - Maria Anghelescu (secretar de stat); MINISTERUL INDUSTRIEI SI RESURSELOR - Dan Ioan Popescu (ministru), Petru Ianc (director general); APAPS - Ovidiu Musetescu (ministru), Roxana Bichel (consilier). PETRE DINU OVIDIU ZARA Continental AG investeste inca 80 milioane de marci la Timisoara Concernul Continental AG isi va consolida pozitia pe piata romaneasca prin investirea, pina la finele anului 2002, a 80 milioane de marci germane in fabrica de anvelope de la Timisoara, a informat ieri corporatia germana. Astfel, investitia totala va creste de la 120 milioane marci, cit este in prezent, la 200 milioane marci. "In Romania, Continental AG a construit la Timisoara cea mai moderna fabrica de anvelope cu productie de serie mare din Europa - Continental Automotive Products" a spus Bogdan Craja, oficial al companiei. Investitiile in tehnologie de ultima ora vor permite, la finalul anului 2002, realizarea unei productii anuale de 8 milioane anvelope pentru autoturisme. Pina la sfirsitul acestui an, numarul de salariati cu inalta calificare va creste de la 400 la 750, a informat compania. Concernul Continental AG detine locul opt in clasamentul celor mai mari furnizori de sisteme pentru industria automobilelor din lume. In plus, strategia de expansiune globala a concernului german include si achizitionarea recenta a 60% din actiunile producatorului de componente si sisteme electronice pentru automobile si camioane Temic GmbH, valoarea tranzactiei situindu-se intre 623 si 633 de milioane euro. LIDIA MOISE Dacia isi majoreaza capitalul social cu 210 milioane de dolari Automobile Dacia Pitesti isi va majora capitalul social cu 5.800 miliarde lei (n.r. - aproximativ 210 milioane de dolari), printr-o emisiune de actiuni cu valoare nominala de 1.000 de lei. Conform deciziei Consiliului de Administratie, plata actiunilor subscrise se va face in trei transe, astfel: 35a din valoarea nominala in momentul subscrierii, 32,5a pina la 31 iulie si 32,5a pina la 28 septembrie. Actualii actionari inregistrati pina la 28 martie a.c. vor avea drept de preemtiune la cumpararea de noi actiuni in termen de 30 de zile, de la data publicarii in Monitorul Oficial a hotaririi de majorare de capital. Oficiali ai Dacia au mai comunicat faptul ca in perioada 5-9 aprilie vor acorda reduceri de preturi, intre 50 si 500 euro (in functie de model), pentru automobilele aflate in stoc. Insa reducerea nu va putea fi cumulata cu cea deja existenta pe piata, de 10 milioane de lei, pentru cumpararea unui automobil nou in schimbul casarii la REMAT a unuia vechi. OVIDIU ZARA Premiera comerciala "XXL Mega Discount!" - magazinul pentru portofele mici si mijlocii Concernul german Rewe a inaugurat ieri primul magazin "XXL Mega Discount!" din Romania, introducind astfel un nou concept comercial, aplicat de multa vreme in strainatate. Magazinul de tip discounter se adreseaza cu precadere populatiei cu venituri mici si medii, toate produsele comercializate cu amanuntul - de la cele alimentare pina la electronice si articole vestimentare - avind preturi reduse datorita excluderii intermediarilor in achizitionarea marfurilor si reducerii cheltuielilor suplimentare. Intr-o prima etapa, mai mult de trei sferturi din produsele comercializate vor proveni de la furnizorii locali, importurile fiind limitate, tocmai din dorinta de a mentine preturile la un prag minim, dar si pentru a sustine si incuraja productia locala, a declarat Reiner Exel, directorul general al Rewe Romania. El a aratat ca investitia depaseste 10 milioane de marci germane, magazinul creind 120 de noi locuri de munca. Amplasarea magazinului in zona Fundeni Colentina a fost aleasa datorita aglomeratiei urbane si traficului intens. Amenajat pe o suprafata de 3.500 de metri patrati, magazinul "XXL Mega Discount!", pune la dispozitia clientilor sai si 300 de locuri de parcare. Concernul Rewe detine in Europa o serie de magazine tip discounter (MiniMal, PennyMarkt), "XXL Mega Discount!" fiind un nou brand lansat in Romania. Reprezentanta locala Rewe Romania face parte din grupul german Rewe Zentral AG Köln, lider in retailingul german si european care detine peste 11.600 de magazine de tip supermaket, hipermarket si discounter. N.BURTAN [13][pl.dll?rid=expresro] 