 Vaporul Callatis 2001 revine la Mangalia Pregatirile pentru Festivalul Callatis 2001 se apropie de sfirsit, iar unul dintre cele mai importante elemente ale festivalului, scena- vapor - unicat in Romnia -, se afla deja in Portul Turistic Mangalia. Intre 13 si 19 august, in fiecare seara, pe aceasta scena vor avea loc spectacolele. Dintr-o nava de 50 metri lungime si 20 latime, folosind 40 de tone de armaturi si o tona de vopsea, specialistii de la Daewoo Mangalia- Heavy Industries au construit scena-vapor care a devenit unul dintre simbolurile Festivalului Callatis. Aceasta cintareste o tona si, daca isi pun mintea, pot urca pe ea cinci mii de oameni! Callatis 2001 incepe cu o "Parada a stelelor de mare", un spectacol in stilul Oscar-ului american, in care evolueaza mari personalitati ale scenei si ecranului care au participat la editiile anterioare ale festivalului si isi regasesc, acum, numele pe Aleea Stelelor de Mare. Alaturi de ei vor defila si candidati la acest statut mult - rivnit. Iubitorii muzicii latino vor fi rasplatiti de organizatorii festivalului cu SUPER CALLATINO. Ritmurile fierbinti vor incinge publicul spectator si telespectator. Miercuri, 15 august, Callatis 2001 sarbatoreste Sfinta Maria prin spectacolul "Maria si marea" in care vor fi prezente aproape toate genurile muzicale. In 16 august, spectacolul "Muzica la puterea a patra" ofera turistilor prilejul de a asculta trei genuri muzicale diferite - pop, rock si dance -, in interpretarea celor mai indragiti artisti. Spectacolul din a cincea zi a festivalului ii va bucura pe nostalgicii Cenaclului Flacara. "Te salut generatie in blugi!" vor spune protagonistii spectacolului - fosti membri ai cenaclului -, iar publicul isi va reaminti sau va fredona, pentru prima data, hituri ale anilor ‘70. Pe 18 august, spectatorii si ascultatorii postului de radio Europa FM vor afla, in sfirsit, cine a intrunit conditiile pentru a ocupa primul loc in Europa Top Hit. Ultima seara a Festivalului Callatis se anunta, evident, plina de surprize! OTILIA MIHAILOV UB 40, la "Cerbul de Aur" La editia din acest an a Festivalului International "Cerbul de Aur", unul dintre recitaluri va fi sustinut de celebra trupa britanica UB 40. Desi se afla in negocieri cu mai multe vedete, pina la ora actuala Societatea Romana de Televiziune (SRTV) a semnat contract doar cu UB 40. Printre cele mai cunoscute piese ale celor de la UB 40 se numara "Baby come back", "I got you babe", "I'll be yours, baby tonight", "Kingston town", "Red, red, wine". Reprezentantii TVR se afla in negocieri cu Whitney Huston si cu Chris Rea. Vedetele autohtone care vor sustine recitaluri la "Cerbul de Aur" sint Stefan Banica Jr. & The Fifty's, Directia 5, 3-rei Sud-Est si Holograf. Prezentatorul festivalului va fi cunoscutul actor Horatiu Malaele. IOANA CERNA Oferta verii pe Internet Turism erotic la Bucuresti, pentru elvetieni si germani Oferta de turism erotic a agentei "Cinderella" (al carei patron este cetateanul elvetian Jakob Hausmann, proprietarul cabaretului "Moldova" din Capitala) poate fi vazuta pe site-ul www.cinderella.ro: o calatorie la Bucuresti, pentru un week-end sau pentru o saptamina, in compania unei tinere pe care "clientul" o alege din galeria foto pusa la dispozitie pe paginile site-ului . In materialul publicitar prezentat pe Internet nu se face nici o referire la pornografie sau la prostitutie, insa este putin probabil ca un client occidental sa cheltuiasca o multime de bani doar ca sa vada un spectacol sexy. "Toate visele se vor transforma in realitate" Cum functioneaza sistemul? Amatorii de "romance fierbinti" trebuie mai intii sa achite in contul agentiei 25 de marci, printr-o carte de credit. Cei care achita acesta suma au acces, timp de o luna, la galeria foto "amanuntita" a fetelor. De asemenea, clientilor li se mai ofera filme scurte, de 15 si 30 de secunde, in care "fetitele" arata ceea ce pot. Daca doreste sa-si cunoasca mai bine aleasa si sa petreaca clipe de vis cu ea, amatorul de turism erotic etse invitat la Bucuresti, unde i se asigura servicii complete: cazare la hotel, cit si de intretinerea "fetitelor". Pentru a ajunge insa aici, clientii trebuie sa completeze un formular in care sa-si treaca numele, adresa de e-mail si sa precizeze cu care dintre fetele aflate pe lista agentiei doreste sa petreaca saptamina in care "toate visele se vor transforma in realitate". Inainte de a alege, clientii au posibilitatea sa consulte un horoscop erotic pentru a identifica persoana care li se potriveste cel mai bine. "Veti sti astfel cum s-o impresionati pentru ca stiti deja mai multe despre ea", sint indemnati consumatorii, carora patronul are grija sa le ureze si "mult noroc". "Aceste fete dragute va asteapta in Bucuresti pentru a va arata orasul atit ziua, cit si noaptea" O alta componenta a site-ului prezinta potentialilor clienti posibilitatea de a petrece clipe de neuitat (cu partenera) in statiunile de lux din Romania. Pe harta care apare in oferta sint marcate statiunile Predeal, Sinaia, orasele Constanta si Sighisoara, plus statiunile de pe litoral. "Cinderella" nu prezinta doar fete dezbracate - exista si fotografiile ceva mai decente ale fetelor, insotite de datele lor personale. Fiecare fata are si o adresa de e-mail, la care au acces doar cei care platesc taxa de 25 de marci pe luna: "Aceste fete dragute va asteapta la Bucuresti pentru a va arata orasul, atit ziua cit si noaptea. Trimiteti un e-mail si va vom spune cind sint libere si ce va pot oferi". In capul listei este o anume Angi, nascuta in 1973, 1,60 m inaltime, 45 kg, cunoscatoare a limbii engleze. Cele mai multe dintre fete vorbesc insa pe linga engleza, italiana, spaniola si greaca. Pentru cei care nu-si permit sa plateasca sejurul in Romania, exista o ofera speciala: cine reuseste sa gaseasca prieteni care sa acceseze site-ul si, evident, sa platesca, poate primi din partea firmei un week-end gratuit la Bucuresti, in compania alesei lui. "Deocamdata, sintem in faza de proiect" Ieri, am contactatat-o telefonic pe Crenguta Hausmann (sotia patronului elvetian) pentru a afla mai multe amanunte despre activitatea ineditei agentii. Aceasta ne-a declarat ca, momentan, agentia nu functioneaza, din motive tehnice: " Inca nu functionam, am fost in concedii, in renovare si sper sa putem incepe de la toamna. Asa ca nu va pot spune cit ar costa. Noi ne vom rezuma doar la a-i aduce pe clientii occidentali la Bucuresti, sa le asiguram cazarea si vizionarea unor spectacole erotice de cabaret, atita tot. Pentru deplasarile din afara Capitalei, in statiuni sau in alte orase, le vom intermedia legatura cu alte agentii". DANIEL NEAMU GETA ROMAN Reprezentanta "bulinarilor" a obtinut locul 1 la Cupa Presei la tir organizata de Jandarmeria Romana "Evenimentul zilei" - drept la tinta Aproape 160 de ziaristi au incercat simbata, la poligonul Jandarmariei, sa demonstreze ca, daca situatia o cere (asa cum a precizat seful Statului Major al Jandarmeriei Romane - colonelul Petru Mihut), ei pot atinge tinta nu doar cu vorba, ci si cu pistoalele austriece Glock. Rezultatele finale, cu mai mult de jumatate din gloante trase in decor (spre spaima zburatoarelor), le-au aratat jandarmilor inca o data ca ziaristii sint adeptii dialogului, pacifisti prin structura si activisti ai dezarmarii. Motiv pentru care, o concurenta acerba s-a inregistrat la premiile de consolare, sefii Jandarmeriei trezindu-se in mare impas la momentul alegerii a doar trei dintre cei 48 de jurnalisti care n-au atins nici macar o data tinta. Cei trei invingatori la capitolul "consolare" au primit cite o diploma de atestare a neprihanirii lor ca tragatori si cite un pistol - jucarie, pentru antrenamente, ce-i vor urca in clasamentul anului viitor. Marele premiu de la individual feminin a fost cucerit de reprezentanta "Evenimentului zilei", Irina Chirgan, colega ce tot incearca sa ne convinga ca n-a practicat pina acum decit tirul cu pistoale din plastic, pe culoarele redactiei. Uimindu-i si pe profesionesti, cu scorul de 44 din 50 de puncte posibile, Irina a fost invitata sa se antreneze din cind in cind cu tragatorii de la DIAS. Locul 1 la individual masculin a fost obtinut de Robert Ghemert, de la Agentia France Press. Pe echipe, marele premiu a revenit celor de la 7abc Prahova. Baieti galanti si atestati drept cunoscatori in aprecierea farmecelor feminine, cei din Jandarmerie au asezat pe lista "probelor" de la Cupa Presei la Tir, si titlul de "Miss Pistol", acordat celei mai frumoase ziariste participanta la concurs, indiferent de aptitudinile sale militare. Titlul, recompensat cu un iepuras botezat "Cartus", conform traditiei, i-a revenit Silvianei Ionescu, de la cotidianul "Libertatea". Toti premiantii au fost recompensati cu ajutorul sponsorilor BRD - Groupe Societe Generale si firma KSB. In pofida bilantului final (mai mult de jumatate din gloante neatingind tinta), concurentii s-au straduit amarnic sa urce pe podiumul cimpului de lupta si au elaborat indelung strategii care sa-i duca spre victorie: de la banalul deget ridicat in bataia vintului pina la focul concentrat al echipelor (formate dintr-un ziarist si o ziarista), intr-o singura tinta, in loc de doua, asa cum preciza regulamentul. Desi socoteala teoretica dadea sanse mai mari pentru un numar dublu de focuri intr-un singur "inamic", briza placuta a diminetii sau alte fenomene naturale potrivnice reporterilor - pistol, au facut ca tintele sa ramina in continuare zone libere de gloante. Ca urmare, spre mingiierea numeroaselor orgolii de Rambo aflate in suferinta, s-a constituit ad-hoc "Asociatia prietenilor tintelor din poligoane". Niste recorduri tot au fost doborite, dupa afirmatiile celor de la Fundatia "Revista Jandarmeriei Romane", organizatorii competitiei, si anume, la viteza de executare a focurilor. Inspirati din filmele cu cowboy, ziaristii au lansat cele cinci gloante la foc automat, fara a mai pierde timpul cu luarea in vizor a tintei. Nu s-au inregistrat victime. ALINA GRIGORE MARIANA BECHIR Reportaj cu arma la timpla Dupa incheierea concursului, jandarmii au oferit citeva demonstratii de virtuozitate. Baieti echipati in negru au tras artistic din toate pozitiile (inclusiv atirnati de fringhii sau cu capul in jos), spulberind sticle, caramizi sau ciuruind tintele considerate de noi mult prea micute. In baza de antrenamente a jandarmilor, in timpul simularii unor atacuri teroriste diverse, citiva dintre jurnalisti au avut norocul sa fie luati "ostatici" si, mai apoi, eliberati de membri ai echipelor de ordine ale jandarmeriei, intr-un nor de fumigene, zgomot de petarde si gloante oarbe. Dupa cum spuneam, nu s-au inregistrat victime, mai ales ca anuntatul meci de fotbal dintre jandarmi si plapinzii utilizatori de condeie s-a aminat pentru o data necunoscuta inca. Astfel incit, sub ordinul "Traiasca berea!" colonelul Gheorghe Boblea, purtatorul de cuvint al institutiei-gazda, i-a condus pe ziaristi, in mars triumfal, pina la livada unde s-a consumat cel mai pasnic moment al zilei - picnicul de infratire intre Jandarmerie si mass-media. Un roman de succes in America isi cauta succesul in Romania "Focul lui Damian" se aprinde la Bucuresti Virtuozul cintaret la nai de origine romana Damian Draghici a creat o noua lume a muzicii, care incorporeaza jazz-ul, muzica clasica, flamenco, rock'n roll si muzica de avangarda. Damian s-a nascut intr-o familie cu traditie in muzica, ce se intinde de-a lungul a sapte generatii. Stra-stra-strabunicul sau l-a impresionat atit de tare pe compozitorul rus Rimsky Korsakov cu maiestria muzicii sale, incit acesta i-a compus "Mlada", prima opera in care naiul are un rol principal. "Legenda spune ca atunci cind Pan cinta la fluierul sau, toti cei care-l ascultau se indragosteau de muzica sa. Eu m-am indragostit de acea muzica, si visul meu este ca si ceilalti sa o faca…", marturiseste artistul. Damian Draghici a cistigat de cinci ori consecutiv premiul I la Festivalul "Cintarea Romaniei", iar la virsta de 14 ani interpreta Mozart si Bach pe postul national de televiziune la un nai mai mic. Pentru ca era prea mic pentru a cinta la un nai obisnuit i s-a confectionat special un instrument. Supranumit "Viteza luminii" pentru interpretarile sale rapide si complexe, Damian a fost capabil de timpuriu sa stapineasca tehnica "triple tongue staccato", ceea ce i-a permis sa cinte de trei ori mai rapid decit un cintaret la nai obisnuit. El este, de asemenea, singurul cintaret care cinta la nai in gama cromatica, in orice scala. Si-a riscat viata ca sa scape de comunism La virsta de 18 ani, dupa ce era deja foarte cunoscut, situatia politica si sociala de atunci din Romania l-a facut sa paraseasca tara. Si-a impachetat naiul si citeva lucruri si a pornit catre granita cu Iugoslavia. "Dumnezeu a fost cu mine atunci, in acea noapte, si m-a calauzit pe tot parcursul calatoriei. A fost una dintre cele mai ploioase nopti din ultimii ani, iar calauzele mele luau refugiatii in carutele lor asa am putut sa dorm atunci cind am traversat muntii de la granita cu Iugoslavia", isi aminteste Damian. Am mers apoi timp de patru zile si patru nopti prin Iugoslavia pina am ajuns la granita cu Grecia: "Era o noapte frumoasa, insa atit de cetoasa incit nu-ti puteai vedea degetele de la capatul minii. M-am strecurat pina la granita si am fugit spre Grecia prin padure. Am aflat mai tirziu ca acea zona era minata si multi si-au pierdut viata incercind sa fuga pe acolo". In partea greceasca a frontierei, un camionagiu rus care, de asemenea, fugise, i-a intins o mina de ajutor. "I-am spus de aventurile mele si m-a ascuns in compartimentul frigorific pentru carne, timp de o ora, cit a durat traversarea pina la ultimul punct de frontiera. Inghetasem, dar eram liber!". O data ajuns in Grecia, lucrurile n-au devenit mai simple "In primul an am cintat pe strazi, cistigam doar atit cit sa-mi permit sa dorm la un hotel mizer si sa maninc ce apucam. Imi era frica permanent ca voi fi descoperit de politie", dar intr-o zi am avut norocul de a intilni un muzician care voia sa cint la pian intr-un club (pianul este unul dintre instrumentele la care stiu sa cint). Mi-a dat 200 de cintece sa le invat intr-o saptamina si, de atunci, am inceput sa cint regulat" . Dintr-un club de jazz din Grecia, bursier in America In urmatorii ani, Damian si-a cistigat o faima internationala, inregistrind 14 CD-uri si cintind la diferite festivaluri din Europa, devenind unul dintre cei mai cunoscuti cintareti la nai din lume. A fost descoperit de un absolvent al Scolii de Muzica din Berklee (SUA), cind cinta intr-un club de jazz din Grecia. Au devenit prieteni, si acesta i-a stabilit o intilnire cu un reprezentat al Scolii Berklee pentru a sustine un examen. In acea noapte, Damian a invatat sa cinte o piesa a lui Miles David si Charlie Parker pentru a se prezenta la auditie. Directorul scolii a fost atit de impresionat, incit Damian a obtinut o bursa de studii integrala, desi nu era din Statele Unite. In doi ani (jumatate din perioada normala de studiu) a absolvit scoala cu Magna Cum Laude. Damian Draghici este singurul cintaret din lume care are o diploma la nai. Acum, la 30 de ani, charismaticul muzician s-a stabilit in California de Sud. A cintat cu diverse grupuri, cum ar fi Filarmonica din Londra, cu cistigatorul a patru Premii Grammy, Paul Winter, cu Randy Crofton si Paul Simon (tobosari), cu multi-instrumentistul turc Omar Faruk si multi, multi altii. Acum, Damian se afla in Romania pentru a-si lansa un nou CD - DAMIAN'S FIRE - si pentru a pregati un mare concert in luna septembrie, concert la care se estimeaza prezenta a 15.000 de persoane. La acest concert vor veni din strainatate multe nume sonore ale muzicii pentru a cinta cu Damian. Concertul va fi transmis de televiziunea PBS din Statele Unite. LITORAL "Fetitele" bune se descurca de minune Tinerele de bani gata se declara foarte satisfacute de sejurul de pe plajele romanesti, desi preturile nu sint pentru toate buzunarele. Doua pustoaice, absolvente ale unui curs de manechine la o casa de moda renumita, sustin ca o duc mult mai bine cu banii decit in Bucuresti. "In Bucale, plateam mai mult: ultravioletele, coaforul, machiajul. In discoteca mergeam oricum, iar taxiurile ne rupeau. Aici, ca sa ne agate, fac astia cinste intr-o veselie". Cele doua fete, Oana S. si Iuliana V., se bucura de valurile si nisipul fin ca niste copii mici. Insa nu uita in nici o dimineata sa alerge pe plaja, oricit de obosite ar fi. Nimic nu e mai bun ca aerosolii, iar in plus alergarea prin apa face piciorul frumos si nu se compara cu alt exercitiu fizic. DIANA FLORIAN Sa nu-mi iei niciodata dragostea, ca-ti dau un inel si mergem apoi in camera Formatia Holograf si-a entuziasmat fanii, simbata seara, la Teatrul de Vara din Neptun. Timp de doua ore, Dan Bittman & Co. au trecut in revista cele mai importante piese ale trupei din ultimii ani, fiind bisati in mai multe rinduri de spectatori. Dupa inchiderea spectacolului, pina spre dimineata, grupuri de tineri le cereau iubitelor sa nu le ia niciodata dragostea, dupa ce, multumiti de raspuns, le daruiau un inel. Apoi se retrageau in camera pentru a continua discutia pe aceste teme. Inchiderea discotecilor, paguba taximetristilor Arsi la buzunare de limitarea programului de functionare a discotecilor de pe litoral nu sint doar patronii acestor unitati, ci si taximetristii. Cu sau fara autorizatie, taximetristii se puteau lauda ca muncesc cu adevarat abia dupa miezul noptii, cind trasurile erau trase pe dreapta pentru odihna cabalinelor, iar microbuzele isi odihneau si ele caii-putere, dupa o zi de "alergat" prin caldura torida. Noaptea raminea, deci, sub stapinirea taximetristilor, care bateau litoralul in lung si-n lat ducind turistii dornici sa se distreze si in alte statiuni. Inchiderea discotecilor la ora 1.00 a redus considerabil numarul turistilor "migratori", iar incasarile taximetristilor au scazut la jumatate. Victor Chirila, taximetrist particular din Mangalia, ne-a declarat ca: "Noi traim jumatate de an cu banii pe care ii cistigam in sezon. Ordinul asta cu inchiderea discotecilor la ora 1.00 ne afecteaza mai tare pe noi decit pe patronii discotecilor. Ei tot mai cistiga ceva. Va trebui sa scadem tarifele pentru a avea activitate mai mare in timpul zilei". Scandalul frigiderelor Majoritatea hotelurilor de pe litoralul romanesc se confrunta cu o situatie fara precedent. Frigiderele dispar din camere, dupa ce sint mutate succesiv prin mai multe camere. "Clientii care au de gind sa fure frigiderul il muta dintr-o camera intr-alta si anunta la receptie aceste modificari tocmai pentru a se pierde urma agregatului. Cind parasesc camera anunta ca l-au lasat in alta, du-pa aceea este schimbat de celalalt, care ramine pina cind ajunge intr-una unde nu mai este nimeni cazat, si frigiderul dispare pe balcon", a declarat receptionera Olimpia Sauciuc, de la un hotel din Olimp. Metoda de furat frigidere prin mutarea lor numai pe hirtie este cunoscuta in lumea interlopa drept "metoda suveica". Denumirea a fost imprumutata de la oamenii de afaceri care fac evaziuni fiscale de miliarde de lei, inselind, in principal, bugetul de stat prin metoda amintita. TIBERIU DUMITRESCU "Bulinarii" si-au asezat tabara la Venus Petrecere in foc continuu "Bulinarii" au aprins, vineri noaptea, un urias foc de tabara pe plaja Palas, din Venus, atragind zeci de turisti dornici de distractie pe cinste. Petrecaretii s-au adunat rapid, si foarte curind atmosfera a devenit incendiara: ritmuri latino, salsa, merengue. Indraznetii au dansat nebuneste, sustinuti de cei mai putin curajosi, care au preferat sa chibiteze de pe margine. Condus de "oamenii in rosu", sirul de dansatori a strabatut multimea, indreptindu-se spre "zona de concurs", pazita cu strictete de un arbitru poznas, dar extrem de obiectiv: broscuta "Evenimentului zilei". Entuziasmati, participantii s-au impartit, rapid in echipe, pregatindu-se de marea confruntare. Extrem de dinamica, galeria echipei din Onesti a facut mare taraboi, sustinindu-si, neobosit, reprezentantii. Dupa ce au topait in saci din plastic si au facut slalom printre fanioane, concurentii si-au incercat puterile la categoria "Bancuri", alaturi de Kenny si Eduard, animatori neobositi si, cel putin la aceasta categorie, rivali de temut. Onestiul e tare in sini Multimea si-a tinut rasuflarea in momentul in care a fost anuntat concursul de tricouri ude. Cum atmosfera era incendiara, o baie in mare era bine venita. Prin urmare, nenumarate "Eve" si-au anuntat intentia de a participa. Fetele au imbracat tricourile cu bulina, unele cu dezinvoltura, altele acoperindu-se, sfioase, cu prosoape. Lucrurile s-au schimbat complet la finalul probei: siroind de apa si total lipsite de inhibitii, fetele s-au lasat admirate de publicul in delir. Onestiul a explodat in momentul in care a fost anuntata cistigatoarea: blondina super-sexy din orasul lor! Fuga dupa balonul rosu Doamnele cu posteriorul ceva mai bombat si-au incercat puterile la concursul de spart baloane cu fundul. Indirjite, concurentele au topait pe plaja, facind bucati, dupa metoda punct ochit-punct lovit, toate baloanele cu bulina. In pauzele de dans, pe ring se nasteau idile, in timp ce infierbintatii se racoreau in valurile marii. La "Ora Agathon", boxele au susurat in surdina, iar petrecaretii, purtind tricouri, sepcute sau bandane cu bulina, au pornit spre hoteluri, inca voiosi si, fara indoiala, cu amintiri de neuitat! BIANCA BACARDI In ritmul lui Dracula, pe plaja din Jupiter Zeci de insi perpeliti de soare au incins ieri, pe plaja din Jupiter, o petrecere ardeleneasca cu chiuituri, invirtind hora pe nisipul fierbinte. Amatorii de distractii ad-hoc s-au adunat ca la circ, batind cu totii, marunt, in "ritmul lui Dracula", asa cum i-au indemnat invitatii de seama, Marius Dragomir si simpatica lui sotie, Nadia. Ca orice artist care se respecta, cei doi au venit pe litoral pentru a-si promova noul album, "Da-ma, mama, dupa Gyuri", lansat in urma cu trei saptamini. Cel mai cu foc a cintat micutul Dragos Eduard, fiul cel mare al familiei Dragomir. Probabil face vocalize pentru a-i putea cinta "La multi ani" surioarei lui, Sandra Karina, care implineste azi doi anisori. DIANA EVANTIA Cronica "Ispitei" Mihai, ispitit Daca fosta sa viitoare sotie, Simona, nu s-ar fi aratat generoasa, am fi putut spune despre Mihai ca, in urma emisiunii de la PRO TV, a ramas si... ispitit, si cu banii luati. De aceea, pentru zimbetul la care nu a renuntat nici o clipa, in timp ce toata lumea - Simona, Dalia, mama soacra, prezentatorii emisiunii, celelalte ispite - il infiera la unison si drept compensatie pentru baia rece pe care a indurat-o cu stoicism, ii acordam lui Mihai bila alba. In plus, datorita "nemerniciei" sale si suferintelor pe care i le-a pricinuit Simonei, telespectatorii n-au mai avut nici un fel de dubiu atunci cind au votat. Dalia, ispita Dupa ce ca s-a aruncat asupra bietului Mihai cu pofta cu care un uliu plonjeaza din inaltimile cerului asupra unui soricel, "ispita" Dalia a trecut cu arme si bagaje in tabara Simonei-cea-tradata, facindu-l de doi lei, in direct si la o ora de maxima audienta, pe cel care, in premiera, cazuse prada farmecelor colegei de camera oferita de PRO TV. Daca pentru abilitatea si "profesionalismul" cu care a reusit sa-i abata lui Mihai gindul de la insuratoare nu poate fi acuzata - asta e regula jocului, acceptata de toti participantii - Daliei i se poate reprosa comportamentul din final, cind a incercat sa iasa din pielea "ispitei" si sa intre in cea a unui lup moralist. Vara ispitelor face victime in directa "Minca-l-ar mama pe el de baiat!" In America se numeste "victim tv", iar maestru al genului este Jerry Springer. Cum se procedeaza? Se aduc intr-o emisiune oameni obisnuiti, dispusi sa vorbeasca despre problemele lor cele mai intime. Lasati sa creada ca vor avea parte de intelegere, sint pusi intr-o situatie exploziva in care cedeaza psihic, spre deliciul publicului. "Vara ispitelor" face parte din acest gen, deja bine conturat, de "victim tv". A treia etapa s-a terminat, simbata, cu o despartire in direct, o despartire care ne-a tinut cu sufletul la gura. Simona a vazut clar, pe caseta, ca iubitul ei, Mihai, cu care urma sa se casatoreasca peste doua luni, cedase cu totul ispitei. Si, cu ochii umezi de lacrimile femeii inselate, "i-a dat papucii". Toata lumea l-a "infierat" cu hotarire pe Mihai, incepind cu Dalia, femeia care l-a ispitit atit de bine, si terminind cu mama Simonei, care l-a numit "un om de nimic". La prima vedere, victima ar fi ea, suava, fidela si tradata Simona. Dar, hai sa fim seriosi, nu pe EA au aruncat-o baietii in apa, nu EA a fost injurata in "fata natiunii", nu EA s-a facut de ris, ci EL. Realizatorii "Verii ispitelor" stiu foarte bine ce fac. Nu e greu sa descoperi un cuplu nepotrivit (e plina lumea de ele) si sa aprinzi intre cei doi scinteia care sa arunce butoiul in aer. Asa ceva se face dintotdeauna, cu mult inainte de inventarea televiziunii. Amintiti-va "Legaturi primejdioase", cartea lui Choderlos de la Clos (sau filmul, daca n-ati citit cartea), in care niste personaje malefice reusesc sa dezbine perechi mai inchegate si mai constiente de pericol decit perechea noastra de la Pro TV. Doar ca in Romania zilelor noastre, personajul sacrificat, trebuie sa fie EL. Baietii sint cei carora li se spune ca sint prosti, ca nu se spala (si li se ofera cadou un spray), ca sint imaturi etc. Fetele au, de regula, dreptate, pentru a perpetua mentalitatea vajnicelor telenoveliste, intotdeauna gata sa exclame: "Barbatii sint niste porci". Ei bine, "barbatul", sau mai degraba pustiul, Mihai a picat in aceasta capcana intinsa de profesionisti. I s-a adus o ispita pe placul lui, una care i-a amortit vigilenta, purtindu-se "mamos" cu el (la un moment dat i-a spus, pupindu-l cu foc pe obraz: "Minca-l-ar mama pe el de baiat!"), i s-a sugerat ca pentru el ar fi un fel de petrecere a burlacilor, la care singura lui grija e sa se distreze. Inocent, baiatul s-a distrat. Fericit ca toate merg struna, ca o femeie ca Dalia nu mai stie ce sa-i faca, s-a lasat dus. Adica sedus, cu o naivitate care ar fi trebuit sa induioseze si sa demonstreze ca e o fiinta incapabila sa minta, incapabila sa joace teatru. Luati un asemenea baiat, dati-l pe mina unei echipe de profesionisti si veti avea, intr-o saptamina, o prada usoara. Cu alte cuvinte, veti avea Victima, personajul-cheie al telenovelei. ALINA PAVEL Mihai: "Pina acum imi era greu sa recunosc ca m-am grabit cu insuratoarea!" Marele perdant al serii, asa cum l-a numit cea care trebuia sa-i devina sotie pe 13 octombrie, a fost deci Mihai Niculescu, Varsator, in virsta de 22 de ani. Intr-un exces de solidaritate cu logodnica inselata, cei trei ispiti l-au aruncat pe infidel in piscina. Ud pina la piele din cauza baii nedorite, Mihai cauta disperat o tigara si un prosop. Singurele cuvinte pe care le-a spus au fost: "Poate ca sint necopt pentru insuratoare". Dupa ce s-a schimbat de hainele ude, Mihai a revenit in restaurantul Hotelului "California", unde deja toata lumea roia in jurul Simonei, incercind s-o consoleze. Putini au fost cei care l-au mai bagat in seama. In afara de producatori, care au avut o vorba buna si pentru el, concurentii si ispitele au schimbat cu el doar citeva cuvinte, si acelea de ochii lumii. Cind spiritele s-au mai potolit, si lumea s-a asezat la masa, Mihai si-a inceput povestea. "Am cunoscut-o pe Simona la o petrecere, in urma cu trei ani, si intre noi nu s-a intimplat mare lucru. Ne-am despartit dimineata si ne-am revazut apoi, din intimplare, la mare, in acelasi an. De atunci, sintem impreuna." In urma cu aproape un an, intr-o zi, in autobuz, Mihai a cerut-o de nevasta. Ea a zis "da" si au inceput pregatirile. Despre ceea ce s-a intimplat la Hotel "California" timp de o saptamina, Mihai crede ca a fost "o experienta unica" si ca i-a schimbat complet viata. "Daca pina acum imi era teama sa recunosc, chiar si fata de mine, ca m-am grabit atunci cind m-am decis sa ma insor, emisiunea asta m-a ajutat sa fiu sincer cu mine si sa ma gindesc mai bine ce intentionez sa fac in viitor", spune el. Planurile lui de viitor se reduc la intoarcerea la vechii prieteni, la vechile obiceiuri, la petreceri si distractii... Iar daca Simona va accepta vreodata sa se intoarca la el, o asteapta cu bratele deschise. Simona: "Nu-mi este teama pentru mine, ci pentru el" "Ii multumesc lui Dumnezeu ca am venit aici. Daca nu ajungeam sa-i vad si aceasta fata, as fi trait in minciuna cine stie pentru cit timp", spune Simona Berechet, cistigatoarea celei de-a treia editii a "Verii ispitelor". Motivatia participarii la concurs a perechii Simona-Mihai a fost simpla: toti banii de care dispuneau cei doi fusesera cheltuiti pentru pregatirile de nunta, iar vacanta de anul acesta nu mai figura in planurile lor. Demersul PRO TV li s-a parut solutia salvatoare, puteau petrece o saptamina la mare fara sa cheltuiasca vreun ban. "Credeam ca il cunosc asa cum ma cunosc pe mine. A fost sansa mea sa se intimple ce s-a intimplat, Dumnezeu m-a adus aici. Acum pot merge pe drumul meu. Mie nu-mi este teama pentru mine, ci pentru el, care se va reintoarce la viata lui de demult, la prietenii lui, la ceea ce i se parea ca este bine. Cred ca i-am oferit echilibru si dragoste, cred ca am primit in schimb dragoste..., iar acum multa dezamagire", spune Simona. Dupa aceasta saptamina de concurs, Simona se va reintoarce la viata ei. Anul viitor, spera sa devina studenta la jurnalism pentru ca acesta este unul dintre putinele ei vise neimplinite. Nu-l va putea ierta niciodata pe Mihai, dar exista posibilitatea ca, peste citva timp, sa devina amici. "Ma doare sufletul pentru el, dar viata merge inainte. O introspectie in sufletele noastre a scos la iveala lucruri nebanuite, cred ca meritam amindoi sa traim si alte experiente", spune fata care a fost invingatoarea serii si care, "generoasa", i-a oferit si fostului ei iubit o parte din premiu: 400 de dolari au fost distribuiti pentru platirea datoriilor facute cu cheltuielile de nunta, iar restul a fost impartit juma'-juma'. (I.T.D.) Intilniri pe fir la Psihiatrie "Epidemia" intilnirilor pe fir a lovit si centrala telefonica a Spitalului de Psihiatrie "Alexandru Obregia" (fostul Spital nr. 9 din Capitala). "Alo! Buna! Poti sa ma suni! Noteaza numarul meu!", te indeamna o voce masculina, in momentul in care tiriitul telefonului nu se mai aude. Modalitatea de "agatare" nu este noua, dar s-a extins asupra tuturor numerelor de telefon care nu sint conectate la o centrala digitala. Apelind centrala Spitalului de Psihiatrie (la care, de obicei, raspunde cineva dupa zeci de incercari), timpul asteptarii unui raspuns este animat de diferite voci de baieti si fete care, speculind pauzele tiriitului de telefon, te invita sa suni la anumite numere de telefon sau te roaga sa le comunici numarul tau, cu intentia aranjarii unei intilniri amoroase. Iata cam ce discuta "pescarii". "Ce faci, mai, batrine?", intreaba baiatul care, in mesajul de intimpinare, se prezentase Marian. "Uite, ma, nu pica nici o fata", ii raspunde celalalt "agatator". "Tu esti tipu' de la cablu?", incearca sa-si descoasa Marian adversarul. "Care cablu?", intreaba mirat si putin iritat concurentul. "N-ai vazut, ma, filmul?", vine sec raspunsul. Citeva minute mai tirziu, aceleasi voci se vaita: "Ai prins, ma, ceva?" - "Nimic, deocamdata. Hai, ma, sa trecem pe 725. Poate avem mai mult noroc". Reprezentantii "RomTelecom" s-au declarat surprinsi de aceasta modalitate de comunicare. "Stiam ca exista aceasta problema, insa numai la liniile cu trei numere 931 sau 958. O explicatie pentru aceasta anomalie ar putea fi urmatoarea: linia de telefon face contact cu cea de la informatii sau de la ora exacta", ne-a declarat Florin Anghel, director la RomTelecom. IULIANA ANGHEL GETA ROMAN Benzina, mai scumpa si la particulari La mai putin de o saptamina de la anuntul SNP Petrom SA privind majorarea pretului de vinzare a carburantilor (din cauza devalorizarii leului in raport cu moneda unica europeana), benzinarii privati scumpesc si ei benzina si motorina, in limitele anuntate de operatorul de stat: 200-300 de lei pe litru. Presedintele Asociatiei Benzinarilor Particulari, Ion Tache, a declarat ca modul in care sint calculate accizele la carburantii auto este incorect atita timp cit salariile sint platite in lei, iar accizele carburantilor sint stabilite in euro. MIHAELA BALEA Pe dealul Feleacului, Un bolid fara frine a spulberat o cladire si trei autoturisme Un autotren ramas fara frine pe dealul Feleacului a distrus azi noapte, in jurul orei 2.00, mai multe autoturisme si un stilp de inalta tensiune. In accident au mai fost avariate o cladire care apartine unui laborator al Muzeului de Istorie al Transilvaniei si o masina de pompieri din perioada interbelica. TIR-ul era condus de cetateanul polonez Malnik Tadeusz, in virsta de 57 de ani, si transporta baloti cu tabla tipografica. Soferul autotrenului cu numar de Polonia a sesizat, la un moment dat, ca autovehiculul pe care il conduce a ramas fara frine, in timp ce cobora dealul Feleacului. Malnik Tadeusz a incercat sa evite zona centrala a Clujului si sa intre pe drumul spre Oradea, dar nu a reusit. In cele din urma, autovehiculul condus de el s-a oprit intr-o cladire apartinind Muzeului de Istorie al Transilvaniei. Alte doua autoturisme, parcate intr-un garaj de pe marginea drumului, au fost distruse de incarcatura desprinsa din remorca autovehiculului. Malnik Tadeusz a fost transportat la Clinica de Chirurgie I unde i-au recoltat probe biologice. Pagubele produse in urma accidentului se ridica la peste un miliard de lei. Seful Inspectoratului de Politie al judetului Cluj, colonelul Nelu Pop, a declarat ca va propune reprezentantilor prefecturii construirea unor refugii din nisip si cauciucuri in care autovehiculele ramase fara frine sa stationeze. MIHAI SOICA Curier Juridic Adresati-va notarului public Pavel S., Turnu Magurele. La cererea dv., notarul public, care a omis sa treaca toate bunurile succesorale in certificatul de mostenitor, poate, cu consimtamintul tuturor mostenitorilor, sa reia procedura succesorala si sa intocmeasca un supliment de certificat pentru bunurile omise. Cererea se timbreaza. Schimbarea presedintelui Garabet Claudiu, Bucuresti. Potrivit legii, Adunarea Generala Extraordinara a Asociatiei de Proprietari poate fi convocata chiar si de catre un grup de proprietari, cu conditia ca acestia sa detina impreuna cel putin 20a din cotele parti indivize de proprietate. Aceasta adunare generala extraordinara poate lua decizia schimbarii presedintelui asociatiei. Ocuparea terenurilor, pedepsita cu inchisoarea Cretu Costel, Hunedoara. Va sugerez ca, inainte de toate, sa va adresati organelor de politie din localitatea in care detineti acest teren, cu atit mai mult cu cit, potrivit Legii nr. 18/1991, ocuparea, in intregime sau in parte, a terenu-rilor de orice fel, infiintarea sau mutarea semnelor de hotar si a reperelor de marcare, fara aprobarea primita in conditiile legii, constituie infractiune si se pedepseste cu inchisoare de 1 la 5 ani. AVOCAT CATALIN-EMIL MALAIA Editia de Transilvania Preotul din Margina, urmarit penal Lugojeanul Mihai Melesi, fostul preot paroh al bisericii ortodoxe din comuna timiseana Margina, este urmarit penal, impreuna cu fiul sau Claudius-Marian Melesi, de 21 de ani, pentru ca au prejudiciat statul romn cu 23 de milioane de lei prin neplata taxelor vamale. Cei doi se fac vinovati de evaziune fiscala, fals intelectual, fals in inscrisuri sub semnatura privata si uz de fals. In anul 1998, pe cind era inca preot la Margina, Mihai Melesi a semnat ca titular in fata autoritatilor vamale un contract de donatie si accept de donatie cu continut fals. In fapt, el a "acceptat", in numele bisericii pe care o pastorea, o masina de fabricatie siriana ca donatie de la un cetatean german, masina pe care a donat-o, mai departe, fiului sau. In acest fel a fost scutita de plata taxelor vamale. Mai mult, niciodata autoturisme nu a fost inregistrat in evidentele contabile ale Parohiei Ortodoxe Margina, ea intrind direct in folosinta fiului preotului. In urma cu opt luni, politistii timiseni l-au mai avut in atentie pe preotul Melesi pentru ca, sub "acoperirea: bisericii din Margina a facilitat intrarea in tara, ca "donatii", a mai multor masini, pentru cunostinte de-ale lui si sateni din comuna Margina. GEORGETA PETROVICI Jaf cu cagule Pensionara Saveta Somesan (62 de ani), din localitatea Simionesti-Bistrita-Nasaud, a fost jefuita, la sfirsitul saptaminii trecute, de doi indivizi inarmati si mascati cu cagule. Cei doi cagulati, pe care politistii bistriteni inca n-au reusit sa-i descopere, au patruns in timpul noptii in casa batrinei si dupa ce au amenintat-o pe aceasta cu pistoalele, i-au luat 15.000 de marci germane. Potrivit IPJ Bistrita Nasaud, femeia, care locuia singura, nu a tinut secret faptul ca avea multi bani in casa, bani ce apartineau unui nepot din Germania, astfel ca numarul suspectilor este foarte mare. FLORICA DURA Petrom vrea in turism Gheorghe Pele, prefectul judetului Arad, a declarat ca Petrom a cerut sa preia in administrare zone de recreere din judet. Au fost propuse campingul din jurul lacului Taut si o zona din comuna Almas, unde se afla un schit. Almasul a fost propus pentru ca in toata zona nu este nici un obiectiv turistic. Implicarea Petrom ar putea realiza la Almas o baza turistica de mare interes. SORIN TROCAN Austrieci morti la Corund Patronul firmei "Probabil", Carol Imre, 49 de ani, cu dubla cetatenie, romna si austriaca, si-a gasit sfirsitul simbata dupa amiaza intr-un tragic accident rutier care a avut loc in judetul Harghita. Aflat la volanul unui autoturism Nissan Patrol, Imre a pierdut controlul volanului pe raza localitatii Corund si s-a izbit de un copac. In masina se mai aflau Ecaterina Bogza, 46 de ani, din Miercurea-Ciuc, si fiica acesteia Cristina-Roxana, 18 ani. In urma impactului violent, Imre si Ecaterina Bogza au decedat pe loc. Tinara a fost grav ranita. (P.C.) Trei copii au sterpelit un VW Passat Trei copii, Ioan Ursu (13 ani), Dan Constantin Mathes (13 ani), ambii din Cisnadie si Alexandru Stanescu (12 ani) dintr-o comuna din judetul Olt, au furat simbata noaptea din Cisnadie, un Volkswagen Passat, pe care l-au abandonat dupa ce s-au plimbat cu el toata noaptea printr-o padure din apropierea de Cisnadioarei. Cei trei s-au plimbat cu masina pina s-au plictisit si au abandonat-o la marginea padurii in apropiere de localitatea Cisnadioara. Pentru ca nu au inca 14 ani , baietii s-au ales cu cite un dosar penal pentru furt. Audi A3, furat de la Bai O alta masina care "s-a topit" simbata noaptea, pare sa fi fost furata de un grup de hoti profesionisti care primesc comenzi pentru autoturisme noi. Un cetatean german care se afla la bai, in statiunea Ocna Sibiului a vazut duminica dimineata ca autoturismul Audi A3, pe care si-l luase de curind, in 1998, a disparut fara urma. Acum politia cauta un Audi A3, gri metalizat, cu numar de inmatriculare german DAH-VP 409. FELIX DAMIAN Aradenii s-au racorit la Festivalul Berii Kaiser Weekend-ul trecut le-a adus aradenilor cea mai mare petrecere in aer liber a anului. Pe imensul strand "Neptun" din Arad, dupa unii cel mai intins din Europa, a avut loc editia a treia a Festivalului Berii Kaiser. Timp de trei seri, pe strand s-a cintat, s-a dansat si s-a baut bere rece in cantitati industriale. Directia 5, Blondy, Rustic, Aurel Tamas, Nicu Paleru, Kamarad, Breack Boys, Sonic, Excel, Cargo, BUG Mafia, L.A., Candy, R.A.S.A., Oxigen, B-Ton, Premier, Animal X, Sexxy si, apoteotic, Bad Boys Blue din Germania au evoluat in cele trei seri pe scena strandului, spre satisfactia zecilor de mii de fani. O intreaga cohorta de DJ-ei a concurat la reusita manifestarii. Mircea Badea si Oreste au facut si ei ce-au putut pentru a se pastra la inaltimea momentului. SORIN TROCAN Angajatii Primariei Timisoara, scosi pe teren Toti lucratorii Primariei Timisoara au fost convocati in acest sfirsit de saptamina sa se intreaca intr-un campionat de fotbal intern, pe stadionul "Electrica" din Timisoara. Chiar daca unii nu au deloc alura de sportivi, sedentarismul si kilogramele in plus nu i-au impiedicat sa alerge de colo-colo pe gazonul proaspat. La campionat s-au inscris patru echipe, una a consilierilor locali timisoreni, una a regiilor si societatilor din subordinea Primariei, alta formata din reprezentanti ai Directiei tehnice si una cu reprezentanti ai Directiei Patrimoniu a Primariei Timisoara. Echipa viceprimarului Dorel Borza cea a Directiei Tehnice si-a adjudecat titlul de campioana a Primariei in fata celor de la Patrimoniu. GEORGETA PETROVICI Placute bilingve la Cluj Serviciul Mass-media al primariei clujene a dat publicitatii vineri seara un comunicat privind vopsirea placutelor de la intrarea in municipiu din directia Oradea si Alba Iulia. In fapt, placutele au fost vopsite in noaptea de miercuri spre joi, dar interventia operativa a celor de la Siguranta Circulatiei a dus la "repararea" placutelor inainte de rasaritul soarelui. Sub denumirea romaneasca din indicatorul de intrare, o mina a scris, cu culoare neagra denumirea ungureasca a municipiului, "Kolozsvar", si apoi a mizgalit tricolorul vopsit pe un suport de beton de sub placa. Directorul Serviciului Siguranta Circulatiei din primarie, col. Alexandru Dima, ne-a declarat ca este al patrulea incident de acest fel si ca a constatat ca scrisul seamana cu celelalte incercari, dintre care ultima a fost in iulie. Aproape de fiecare data, pentru ca se distrugea portiunea reflectorizanta din panou, acesta trebuia inlocuit in intregime, fiind necesare cheltuieli, ca si acum, de 20 milioane lei. Viceprimarul Boros Janos s-a aratat extrem de surprins de comunicatul Serviciului mass-media, aflind de vopsirea panourilor din presa. El ne-a declarat, in exclusivitate, ca va trage la raspundere actiunea purtatorilor de cuvint din primarie deoarece el ar fi trebuit sa preia toate atributiile primarului Gheorghe Funar, si celalalt viceprimar, Mircea Gavrila, fiind in concediu. Viceprimarul Boros Janos spune totusi ca actul de vopsire a placutelor este o iresponsabilitate. Nestiind insa cum s-a facut aceasta actiune, el nu exclude nici o actiune provocatoare, avind in vedere ca, o data intrata in vigoare noua lege a administratiei publice locale, mai multe consilii locale sint obligate sa treaca la inscriptionarea bilingva, inclusiv cel din municipiul Cluj. MIHAI BACALU Calorifere fierbinti in Manastur Peste 20 de familii din cartierul clujean Manastur s-au copt simbata in apartamentele lor deoarece un capac de siguranta de la o vana s-a gaurit. In cele 50 de locuinte erau peste 50 de grade, asa ca locatarii au preferat sa iasa in curte, unde temperatura era mai acceptabila. Ofiterul de serviciu al Regiei, tehnicianul Dorel Pop, ne-a declarat ca asemenea defectiune se poate intimpla o data la zece ani. El i-a mai anuntat pe locatari ca fierbinteala de simbata din calorifere nu va fi facturata. MIHAI BACALU Berbecii dintr-un sat clujean s-au topit Satul Sandulesti din judetul Cluj a ramas in weekend-ul trecut fara 25 de berbeci de prasila, in valoare de aproximativ 50 de milioane. Hotii au operat in timpul noptii, profitind de faptul ca paznicul Dan Greta dormea. Politia turdeana investigheaza cazul, existind suspiciunea ca este vorba despre o retea bine organizata, urmele berbecilor "topindu-se" pe un deal vecin, in dreptul urmelor unui camion. MIHAI BACALU Bistrita-Nasaud: Pasapoarte pentru sanatate Medicii Directiei de Sanatate Publica Bistrita-Nasaud au acordat citeva sute de pasapoarte pentru sanatate, bistritenilor care au trecut simbata prin centrul istoric al orasului Bistrita, in cadrul manifestarilor prilejute de Ziua Mondiala a Inimii. Cu aceasta ocazie, 500 de bistriteni au aflat, gratuit, cum stau cu tensiunea arteriala. Cei cu tensiune mare au fost indrumati catre medicul de familie, iar cei cu tensiune mica au primit recomandarea sa bea o cafea, ori sa faca o partida de sex. FLORICA DURA Biserica pentru tanchisti La brigada de tancuri din Tirgu-Mures se lucreaza in aceste zile la definitivarea constructiei unei biserici ce va fi sfintita pe 1 octombie. Lacasul a fost adus din comuna harghiteana Subcetate si este din lemn. Costurile se ridica la 1,5 milarde lei, banii provenind din donatii. ADRIANA MACSUT A baut diluant Mihai Ailincai (46 de ani), din orasul Rupea, si-a pus in weekend capat zilelor, inghitind diluant. Barbatul a fost transportat de urgenta la Spitalul Orasenesc Rupea, insa medicul de garda nu a mai putut face nimic pentra a-l salva. Ailincai a mai avut o tentativa de sinucidere in luna martie a acestui an, cind a fost salvat de medicii Spitalului Judetean Brasov. IOANA CERNA A murit cu coasa in mina Un barbat de 75 de ani, din satul Benesti, judetul Sibiu, a fost gasit ieri dupa-amiaza, mort pe cimp. Pavel Ziman a murit simbata la prinz in timp ce se afla la cosit. Familia se impacientase ca nu mai vine acasa si l-a gasit, ieri, mort linga coasa. De la Sibiu a fost trimisa o echipa a Serviciului de Medicina Legala care a descoperit ca batrinul suferea de o insuficienta cardiaca. FELIX DAMIAN Romgaz a pierdut monopolul Italienii de la CPL Concordia au cistigat licitatia pentru exploatarea, pe timp de 45 de ani, a retelelor de gaz din opt comune clujene. Consiliile locale din Iclod, Bontida, Jucu, Chinteni, Savadisla, Sic, Moldovenesti si Cojocna au renuntat sa mai astepte traditionalul refuz din partea Romgaz-ului si au mers pe mina italienilor, care promit sa inceapa, din septembrie, lucrarile de instalare, respectiv de intretinere, unde conductele sint defecte. Planul de investitii este de peste 1.000 de miliarde de lei. Alte 35 de comune si-au anuntat intentia de a organiza licitatii pentru concesionarea retelelor de gaz. MIHAI BACALU Cimitir multiconfesional Dupa o sedinta furtunoasa, consilierii din Turda au dat la sfirsitul saptaminii trecute un hectar de teren in administrarea Parohiei Ortodoxe Poiana, cu titlu de folosinta gratuita, pentru amenajarea unui cimitir multiconfesional. Discutiile s-au purtat pe un ton extrem de pasional datorita faptului ca, desi provine din domeniul public, terenul ar putea fi revendicat. "Si atunci ce vom face cu mortii?", s-a intrebat consilierul Lenke Szedilek. Polemica dintre consilieri, seful urbanismului din primarie si juristul Consiliul Local (Liviu Bodea) s-a finalizat dupa mai multe ore de dezbateri aprinse, cu concluzi lui Corneliu Sarbu: "Mortul tot mort e, indiferent in ce religie". MIHAI BACALU Razboi la gara La Complex Rapid Gara, din Baia Mare, s-a iscat vineri seara un scandal de proportii care a facut mai multe victime si a produs pagube materiale. O parte din geamurile termopan ale localului au fost sparte, iar lumea care se afla pe terasa si in sala de bingo a fost luata la bataie. La originea scandalului se afla o gasca de tigani condusi, dupa spusele celor de fata, de Valentin Gherebes zis Balint. Un spectator s-a ales cu urechea taiata Stefan Pop, administratorul unitatii ne-a declarat ca, in jurul orei 20.00, Valentin Gherebes a intrat in local si a solicitat bani cu imprumut. Deoarece se afla sub influenta bauturilor alcoolice, patronul a refuzat sa dea curs cererii lui Balint. De acolo, Balint s-a dus in statia de autobuz din apropiere si a cerut bani de taxi de la un necunoscut. Martori sustin ca Balint a bagat mina in buzunarul omului, i-a luat bani dupa care a plecat cu o masina, lansind in urma amenintari ca se va intoarce cu gasaca sa inarmata cu sabii. Imediat dupa oa 23.00, cind administratorul nu mai era in local, Balint s-a intors, pus pe scandal. O jumatate de ora mai tirziu, Stefan Pop a primit un telefon prin care a aflat ca unitatea sa a fost devastata: A fost Balint, urmat de o trupa de 25-30 de oameni cu rangi, bite baseball, cu pari si patru cinci insi cu sabii ninja. O teaca de la una dintre ele a ramas aici si am predat-o politistilor. Au inceput sa loveasca la intimplare si am aflat ca a fost agresat dur cel putin un cetatean". In timpul luptei a mai fost lovit un taximetrist care transporta personalul localului dupa program. Un alt cetatean a fost batut si in final s-a ales cu o ureche taiata. "Au spart geamul cu mine" Fatada restaurantului a fost sparta, tiganii intrind ca-n filme inauntru. Toti cei din sala au fost amenintati cu bataia si cu moartea. Cam 150 de oameni au asistat neputinciosi la escapada tiganilor ninja. Cei mai multi au fugit imediat dupa incident renuntind la consumatia de pe mese. Vasile Benefalvan (37 de ani) din Baia Mare, este una dintre victimele bataii de la Complex Rapid Gara. Omul statea cu doi vecini la o masa cind au inceput ostilitatile. Ne-am asezat la masa, am baut o bere si cind am luat-o pe a doua nu am mai apucat sa o bem caci am vazut ca au inceput sa se sparga geamurile, au intrat cu capurile prin ele, iar cind au intrat inauntru au ridicat sabiile. Am vrut sa plecam . Am facut zece metri si nu mai stiu ce s-a intimplat mai departe ca am fost lovit cu ceva in cap. M-am trezit tot ud si fara lant la git. Prietenii mei mi-au spus ca au spart un geam cu mine", isi aminteste Vasile. Acest Balint terorizeaza de ani buni toata zona garii. Nimeni nu a luat nici o masura impotriva sa. Are oamenii lui, impinsi la inaintare, el sta in spate. Trupa de tigani a speriat toata lumea mi-a facut un prejudiciu de aproximativ 15 milioane dar si unul moral", a mai adaugat patronul Stefan Pop. ADRIAN RUSU Tabara sub cerul liber 30 de copii din Arad, cu virste intre 15 si 18 ani, au fost nevoiti sa doarma pe plaja, in noaptea de 2 spre 3 august. Vina o poarta profesorii insotitori, Gui Darius si Martin Antoniu, care au venit cu 30 de elevi in plus fata de 55 citi erau trecuti in acte. Mai mult, tinerii au platit celor doi profesori cite 1.500.000 de lei pentru cazare si masa si cite 500.000 pentru transport dus-intors. Ajunsi in tabara, Ioan Datcu, proprietarul acesteia, a refuzat sa primeasca persoane peste capacitatea cladirii. A doua zi, profesorii i-au cazat pe copii la doua vile particulare din Mangalia, desi parintii lor stiu ca sint la Costinesti. O echipa de inspectori s-a deplasat la fata locului, la sesizarea OPC Constanta. (D.B.T) Accident stupid pe creasta Fagarasului Un barbat a cazut peste stinci de la 30 de metri inaltime Un barbat de 32 de ani a supravietuit, ieri, unei caderi de la aproximativ 30 de metri in masivul Fagaras, in zona Bilea, in timp ce incerca sa recupereze un rucsac. El facea parte dintr-un grup de turisti bucuresteni care efectuau un traseu de creasta, in Muntii Fagaras. Ieri dupa-amiaza, ei au facut un popas in zona Saua Caprei, in timp ce se indreptau spre cabana Paltinu. Rucsacul unei femei din grup a alunecat pe iarba si a cazut in prapastie, iar un tovaras de drumetie a incercat sa-l recupereze. El a coborit pina la nivelul rucsacului, dar a alunecat si a cazut peste stincile care se afla in prapastia dinspre Lacul Bilea, 30 de metri, si s-a lovit de stinci. Patrula Salvamont l-a recuperat pe accidentat si i-a acordat primul ajutor. Barbatul a suferit un traumatism cranio-cerebral acut inchis, o plaga craniana si mai multe escoriatii, pierzindu-si de mai multe ori cunostinta. Accidentatul, al carui nume nu a fost dat publicitatii, a fost dus la cabana Bilea unde a fost urcat intr-o ambulanta care l-a transportat la Spitalul Clinic Judetean Sibiu. FELIX DAMIAN [31][pl.dll?rid=expresro] 