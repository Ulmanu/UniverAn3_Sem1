 Reprezentantii APIA sustin ca, in doi-trei ani, romanii vor spune Adio, talciocuri de masini Comertul cu autorturisme second-hand se va face in principal prin intermediul dealerilor auto Comertul cu automobile uzate prin intermediul firmelor specializate va lua amploare, a apreciat ieri Asociatia Producatorilor si Importatorilor de Automobile (APIA). Dezvoltarea acestui tip de comert este permisa de modificarea instructiunilor de aplicare a TVA, in sensul calcularii acestei taxe numai pentru diferenta dintre valoarea de achizitie a automobilului de la persoana fizica si cea de revinzare, care include sumele cheltuite pentru reparatii si modernizare. Pina acum, dealerul auto care cumpara de la o persoana fizica un autovehicul pe care il revindea platea TVA la intregul pret de vinzare, care facea autoturismul greu de cumparat. Calin Popescu-Tariceanu, presedintele de onoare al APIA, a apreciat ca "noua reglementare, in vigoare de la sfirsitul lunii mai, va conduce la normalizarea tranzactiilor cu autovehicule care se efectuau pe «piata gri», direct intre persoane fizice, fara ca statul sa incaseze TVA aferenta vinzarilor". Reprezentantii APIA cred ca noul sistem de taxare ar putea favoriza o relansare semnificativa a comertului de autovehicule second-hand. Astfel, pretul autovehiculului vindut dealerului de catre o persoana fizica se va putea constitui ca avans pentru achizitionarea unui automobil nou, iar firma auto va vinde autovehiculele uzate cu garantie, eventual cu creditare sau in leasing. In aceste conditii, clientii vor evita riscurile tranzactiilor din tirguri de unde puteau cumpara autovehicule cu defecte ascunse sau chiar masini furate. "Ne asteptam ca, in doi-trei ani, majoritatea afacerilor cu autovehicule second-hand sa treaca din talciocuri la dealerii auto", a afirmat Marius Carp, director APIA. NICOLETA BURTAN In asteptarea minunii "cash" BIR nu se da batuta Banca Internationala a Religiilor (BIR) a contestat in instanta decizia Bancii Nationale a Romaniei (BNR) de incepere a procedurii de faliment a bancii, au declarat agentiei MEDIAFAX surse bancare. BNR a solicitat, saptamina trecut, instantei judecatoresti inceperea procedurii de faliment a BIR, deoarece a constatat ca banca nu a indeplinit conditia privind majorarea capitalului social cu 20 de milioane de dolari, stabilita de Consiliul de Administratie al Bancii Nationale. BIR a negociat cu grupul Jaquila participarea la majorarea de capital a bancii, nerespectind insa termenul stabilit de BNR pentru aceasta tranzactie, respectiv 26 iunie, ora 24.00. BNR a respins o solicitare a grupului Jaquila de aminare cu 10 zile lucratoare a termenului de depunere a participarii la capital. BIR a depus la BNR documentatia pentru majorarea capitalului social al bancii "mpreuna cu Centrul International Ecumenic. Aceasta ar trebui sa primeasca o donatie din partea unui grup de firme pentru a participa la majorarea capitalului social. Totodata, in banca trebuiesc aduse alte 40 milioane de dolari care vor servi drept capital de lucru. Capitalul social al BIR ar trebui sa creasca, in viitor, la 1.000 miliarde de lei. (AE) ING Barings cauta 75 de milioane de dolari pentru SNP Petrom Grupul financiar ING Barings a reluat negocierile cu SNP Petrom pentru contractarea unui imprumut in valoare de 75 milioane dolari fara garantii guvernamentale. Negocierile pentru atragerea sumei respective, intrerupte dupa arestarea directorului general Ioan Popa, vor continua in termeni sensibil diferiti. "Evident, SNP Petrom este o companie solida, insa evenimentele recente au influentat negocierile", ne-a declarat Misu Negritoiu, vicepresedintele ING Barings Romania. "Daca initial era vorba despre un imprumut sindicalizat din pietele externe de capital, acum se discuta o alta forma de finantare, cu o deschidere mai strinsa, ale carei costuri nu le stim inca", a adaugat Negritoiu. Fara a oferi detalii, vicepresedintele ING Barings Romania ne-a declarat insa ca noua formula de imprumut va fi club-loan, sindicalizat de la mai multe banci comerciale, model prin care, la nevoie, insasi BNR si-a completat rezerva in toamna trecuta. (L.M.) Din 1 iunie pina-n 31 octombrie, la Hanovra Expo 2000 arata cum se va schimba lumea Expo 2000 arata cit de cosmopolita e Hanovra si Germania insasi, a declarat cancelarul Gerhard Schröder, invitind bancherii prezenti la Berlin, la Congersul Mondial al Bancilor de Economii, sa viziteze expozitia. "Expozitia reflecta viteza schimbarilor in societatea noastra si diversitatea culturilor", a observat Schröder. Cancelarul german a avertizat insa ca "daca oamenii refuza sa se implice in astfel de cooperari, sint impotriva viitorului lor". Mai mult, a spus profetic Schröder, "nimeni nu-si poate permite sa ramina izolat sau sa mearga singur in viitor". Romania cucereste Hanovra cu muzica populara La sfirsit de mileniu, Romania cucereste vizitatorii pavilionului ridicat in spatiul Expozitiei Universale-2000 de la Hanovra cu artisti, in vechea traditie a lui Brancusi si a Mariei Tanase. Grupul folcloric "Iza" a incalzit in aceste zile citeva sute de oameni, parte din ei asezati intr-un amfiteatru cu podele de lemn, alaturi de statui risipite, loc ideal pentru fotografii inedite. Asezat in dreptul uneia din intrarile in imensa zona acoperita de "Expo 2000", pe locul lasat liber de Statele Unite ale Americii (marea absenta a acestui eveniment), pavilionul Romaniei absoarbe in a doua jumatate a zilei mii de vizitatori, care se pregatesc probabil psihologic pentru socul viitorului, pe care-l propun parcurile tematice. De altfel, prima expozitie universala organizata de Germania reunificata isi propune sa prezinte parte din problemele actuale ale omenirii, in viziunea proprie fiecareia din cele 185 de tari si organizatii prezente, dar are si ambitia de a indrazni sa arunce o ocheada in viitor. Corporatia Bertelsmann spune povestea presei intr-un OZN "Cele mai puternice atractii ale Expo 2000 sint pavilionul prezentat de corporatia Bertelsmann, "Planet m - media pentru lume" si zona tematica, unde viitorul poate fi privit si atins", ne-a declarat Gise#lle Ataide, reprezentanta la Berlin a bancii portugheze Casa Generala de Economii. Arhitectii au construit, la sugestia corporatiei Bertelsmann, un OZN, in interiorul caruia accesul se face printr-o platforma gigantica. Pentru a urca in "liftul spatial" (n.r. - cel mai mare din lume), in care incap 200 de persoane, mii de oameni asteapta ore in sir asezati disciplinat la cozi imense. In interiorul planetei, ramii nemiscat pentru a privi un show, exceptional ilustrat muzical, (Filarmonica regala din Londra cinta Julian Scott) despre istoria presei, pentru a afla raspunsul la intrebarea, retorica, evident, "Cum ar fi o lume fara media?". Calatoria prin spatiul imaginilor trece de la primele picturi rupeste, la Guttenberg si picturi, la simboluri, litere, manuscrise medievale. Aproape delirant, pe masura pasilor grabiti ai progresului, apar gramofoane, primul telefon, fotografii, ziare, radio, filme, televizoare, computere si Internet. Si astfel, daca ar fi existat un proiect initial, lumea fara media ar fi insemnat o lume fara comunicare. O pasarela orienteaza vizitatorii spre "Media Gallery", in spatiul real al corporatiei Bertelsmann, una din cele mai puternice din lume, cu mii de carti asezate intr-o librarie imensa, dupa care corporatia de presa prezinta proiectele sale culturale risipite in lume. De fapt, toata calatoria prin universul Bertelsmann, inceputa intr-un OZN, este, totodata, si o incercare a corporatiei de media, care include edituri celebre ca Random House, grupuri de presa ca Gruner+Jahr, RTL sau negustorul virtual de carti barnesandnoble.com, sa-si proiecteze identitatea in ochii curiosi ai milioanelor de vizitatori. Secolul XXI va fi social Poate cel mai impresionant spatiu creat de mintea umana la Hanovra este insa povestea viitorului planetei, sau secolul XXI vazut de Helene Robert si finantat de grupul bancilor de economii germane. Mai mult, viitorul poate fi construit, de vreme ce stim ca provocarile noului secol vor fi impactul globalizarii, suprapopularea planetei, cresterea de 10 ori a productivitatii, societatea informationala, reducerea resurselor naturale si expansiunea tehnologiei informatiei si a inovatiilor. Fiind un proiect finantat de bancheri, un glob imens propune cautarea raspunsului la intrebarea "banii pun in miscare lumea - incotro?" Ei bine, stim deja ca problemele sociale, ecologice si culturale au rezolvari financiare, deci esential este ca pietele financiare sa functioneze, pentru a sustine progresul, intr-un sens favorabil umanitatii. LIDIA MOISE Dupa alegerea lui Basescu la Primaria Generala a Capitalei, Noul negociator-sef al Romaniei cu BM va fi ales din staff-ul premierului Isarescu Directorul Bancii Mondiale pentru Romania, Andrew Vorkink, aflat, saptamina aceasta, la Bucuresti va trebui sa decida, de comun acord cu premierul Mugur Isarescu, cine va fi noul negociator-sef al tarii noastre in relatiile cu aceasta institutie financiara. Surse guvernamentale sustin ca preferintele premierului in acest sens ar viza unul dintre membrii cabinetului care, in urma desemnarii ca negociator, va trebui sa paraseasca functia detinuta in prezent. In discutie ar intra trei persoane: Valentin Lazea, Mihai David - consilieri ai primului-ministru - si Sebastian Vladescu - secretar de stat in Ministerul Finantelor, dintre care numai primii doi s"nt membri ai cabinetului. Viitorul negociator-sef al Romaniei cu Banca Mondiala va fi, se pare, si coordonator al programului PSAL 2, in timp ce, pentru coordonarea programului RICOP ar putea fi desemnat actualul ministru al transporturilor, Anca Boagiu, in prezent sef al unitatii de management pentru RICOP. OANA VLASCEANU ABC-ul impozitului pe venitul global Dobinzile bancare calculate pina la 31 decembrie 1999 nu se impoziteaza in 2000 1. Care este regimul de impozitare a veniturilor platite persoanelor fizice de catre asociatiile de proprietari sau de locatari? Ce obligatii au aceste asociatii in legatura cu aplicarea Ordonantei 73/1999 privind impozitul pe venit? Conform articolului 22 din Ordonanta 73/1999, veniturile realizate de catre personalul asociatiilor de proprietari sau locatari (administrator, ingrijitor), angajat pe baza de contract individual de munca, sint considerate venituri din salarii si se impun conform punctului 8 - litera a) de la articolul 24 din Normele Metodologice de aplicare a ordonantei, aprobate prin H.G. 1066/1999. Cu alte cuvinte, din venitul brut se scad contributiile obligatorii (la asigurarile sociale de sanatate, la pensia suplimentara si la fondul de somaj), suma reprezentind cheltuielile profesionale si deducerile personale, iar asupra venitului ramas (venitul impozabil) se aplica baremul de impozitare lunar, aprobat semestrial prin Hotarire de Guvern. Pentru veniturile care sint obtinute in baza unui contract de munca se completeaza fisa fiscala FF1. Veniturile obtinute sub forma indemnizatiilor si altor drepturi de natura salariala, de personalul angajat in alte conditii (pe baza de Conventie Civila de prestari servicii), potrivit articolului 23 din Ordonanta nr. 73/1999 se asimileaza salariilor. In acest caz, calculul bazei de impozitare se face conform punctului 8 - litera b) de la articolul 24 din Normele Metodologice de aplicare a Ordonantei nr. 73, prin scaderea din venitul brut a contributiei pentru asigurari sociale de sanatate, dupa care se aplica baremul lunar de impozitare, aprobat semestrial prin Hotarire de Guvern. Pentru veniturile obtinute in baza acestor conventii civile se completeaza fisa fiscala FF2, iar la sfirsitul anului, cu ocazia definitivarii impunerii, adica a globalizarii veniturilor, contribuabilului i se vor acorda, dupa caz, deducerea personala de baza si deducerea personala suplimentara. Aceste prevederi se aplica si persoanelor fizice, care conform statutului asociatiei de locatari, sint alese in functia de presedinte, administrator si cenzor, pentru veniturile obtinute din desfasurarea acestor activitati. Persoanele fizice mentionate mai sus au obligatia ca, pina la 31 martie a anului urmator, sa depuna la organul fiscal in raza teritoriala unde isi au domiciliul declaratia anuala de venit global. Totodata, asociatia de locatari, in calitate de angajator, are obligatia de a depune la organul fiscal in raza teritoriala unde isi are sediul, pina la data de 31 martie a anului urmator, fisele fiscale. De asemenea, pina la sfirsitul lunii februarie a anului urmator, asociatia de locatari are obligatia de a transmite fiecarui angajat cite o copie a fisei fiscale. 2. In cazul in care se obtin numai venituri de natura salariala, urmare a activitatii desfasurate exclusiv prin conventii civile de prestari servicii, ce fel de fisa fiscala se intocmeste? Daca un contribuabil realizeaza venituri ca urmare a activitatii desfasurata exclusiv prin conventii civile de prestari servicii, potrivit Legii 130/1999, platitorul de astfel de venituri va intocmi numai fisa fiscala FF2, iar acest contribuabil nu beneficiaza de deduceri personale in tot timpul anului. Deducerile personale vor fi acordate la sfirsitul anului, in urma depunerii la organul fiscal a declaratiei de venit global, conform cu prevederile articolelor 56-64 din Ordonanta nr. 73/1999. Tot atunci se va calcula impozitul anual datorat si i se vor stabili contribuabilului - prin decizia de impunere - diferentele de impozit anual ramase de plata sau, dupa caz, de primit. 3. Dobinzile bancare calculate pina la data de 31.12.1999 pentru depozitele constituite si platite in cursul anului 2000 se impoziteaza in conformitate cu Ordonanta nr. 73/1999? Raspunsul este nu, deoarece pentru veniturile care revin unui contribuabil sub forma de dobinda, impozitul se calculeaza si se retine de catre cel care plateste dobinda in momentul calculului acesteia. In cazul nostru, avind in vedere ca dobinzile au fost calculate pina la 31.12.1999 asupra acestora nu se calculeaza impozit. personala suplimentara. Din cauza ca doar un sfert din populatia rurala a Romaniei are acces la reteaua de apa potabila si numai 3% la canalizare, Finantarile externe pentru agroturism ar putea fi bani aruncati in vint O echipa de experti din cadrul Ministerului Agriculturii din Marea Britanie a apreciat ca resursele financiare comunitare destinate dezvoltarii rurale din Romania, care ar urma sa fie dirijate catre sectorul agro-turistic risca sa fie utilizate doar pentru construirea de locuinte particulare fara scop turistic. Britanicii sustin ca Programul National pentru Agricultura si Dezvoltare Rurala (PNADR), elaborat de autoritatile romane, "ignora aspectele sociale, culturale si de mediu ale dezvoltarii", impunindu-se, in primul rind, cercetarea pietei potentiale pentru aceasta activitate de agroturism. Oficialii englezi au aratat ca, in Romania, conform datelor statistice, mai putin de un sfert din populatia rurala are acces la reteaua publica de distributie a apei si numai 3% din sate sint conectate la reteaua de canalizare. "Va fi imposibil sa se realizeze alinierea la standardele de securitate alimentara, fara acces la furnizarea de apa potabila", precizeaza studiul. De asemenea, expertii britanici mai sustin ca "lipsa canalizarii va pune in pericol sanatatea publica si mediul inconjurator". NICOLETA BURTAN 