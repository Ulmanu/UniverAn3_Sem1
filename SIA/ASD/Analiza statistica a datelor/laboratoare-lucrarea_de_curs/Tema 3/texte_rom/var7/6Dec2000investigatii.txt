 In luna decembrie ia amploare Contrabanda cu brazi de Craciun In aceasta perioada, premergatoare Sarbatorilor de iarna, sute de mii brazi vor fi vinduti populatiei. O mare parte provine de la retelele de traficanti care ii fura fie din padurile statului, fie din cele particulare. In aceste filiere sint angrenati escroci, politisti si tainuitori. Redactorii "Evenimentului zilei" au participat la o actiune de anihilare a unei astfel de retele, care actioneaza de mai mult timp pe raza judetului Vrancea si care si-a dosit marfa - citeva mii de brazi si molizi - la diferite adrese din comuna Domnesti, judetul Ilfov. Intr-o singura zi, intr-un singur loc, au fost descoperiti peste 2.500 de pomi de Craciun taiati ilegal. Domnesti - depozit de braduti Gheorghe Alexoaie are 65 de ani si locuieste, de mai bine de 30 de ani, in Domnesti, judetul Ilfov, pe strada principala, la numarul 1635. Doi dintre baietii sai si doi gineri sint angajati ai M.I. si ai Ministerului Justitiei. Intr-un sopron din gradina batrinului am gasit peste 500 de bucati, nemarcate, asa cum cere legea. Valoarea lor depaseste 150 milioane lei, la pretul de vinzare din piete. Brazii au ajuns aici, cu citeva saptamini in urma, adusi de un anume Stefan. Surse din politie ne-au declarat ca, la aceasta adresa se depoziteaza de mai multi ani brazi furati din padurile vrincene. Mai mult, in acest an, la domiciliul batrinului, au fost descarcate mai multe masini de cherestea. Din curtea lui Gheorghe Alexoaie, pomii de Craciun urmau sa fie transportati in piete. De acest lucru trebuia sa se ocupe acelasi Stefan. In final, banii urmau sa ajunga, pe cai oculte, la "patronul" din Vrancea. Pe aceeasi strada principala din Domnesti, la numarul 170, silvicultorii vrinceni si politistii au mai descoperit un depozit, in curtea lui nea Nicu. Au fost gasiti aici, acoperiti cu table si bucati de gard, alti 500 de brazi, adusi de acelasi Stefan. Stefan Tematoru stie pretul corect "Noi am descoperit furtul pe la jumatatea lunii noiembrie, pe raza localitatilor Naruja si Nereju. De atunci facem cercetari si asa am ajuns aici, in preajma Capitalei", ne-a declarat Ion Ionita, seful Serviciului Protectie si Paza Paduri, din cadrul Directiei Silvice Vrancea. "Toate firele duc la un anume Stefan Tematoru, din Paltin, judetul Vrancea, pe care, cu ceva timp in urma, l-am surprins cu alti 300 de brazi in masina. Ne-a declarat ca i-a gasit taiati si de aceea i-a luat. Politia i-a intocmit dosar penal si credem ca dupa aceasta actiune vom putea aduce suficiente probe pentru a putea fi deferit justitiei", ne-a mai spus reprezentantul Directiei Silvice. Mecanismul acestor furturi ne-a fost explicat de Gheorghe Vulcan, seful Ocolului Silvic Bucuresti. "Indivizi bine organizati, si bine informati, taie noaptea citeva mii de pomi, ii incarca in autotrenuri, produc, cu citeva zile inainte unele actiuni de diversiune in alte locuri, apoi, daca reusesc sa iasa din regiune, treaba merge fara probleme. O data ajunsi pe soselele nationale, nu mai exista aproape nici un risc, deoarece, la un eventual control al politiei, fie au pomii bine camuflati in spatele unui «dop» de lemne de foc, fie dau politistilor «dreptul». Asa ajung nestingheriti in satele din apropierea oraselor unde ii depoziteaza la diferiti tainuitori, contra cost". Arborii nevinduti, pusi pe foc Fenomenul furturilor de pomi de Craciun a atins cote alarmante, mereu in crestere de la an la an. In 1999, de pilda, Regia Nationala a Padurilor, a descoperit 3.617 contraventii si 282 infractiuni. Au fost confiscati 46 612 pomi de Craciun si au fost aplicate amenzi de aproape 500 milioane lei. Pomii proveniti din asemenea taieri sufoca pietele, depasind cu mult cererea, produc mari pagube fondului forestier, materialul ne¼vindut fiind nu de putine ori valorificat ca lemn de foc. 40 de miliarde de lei, pomii de Craciun Anul acesta, RNP va vinde, fix, 301.035 pomi de iarna, din care 151.600 de brazi si 149.435 de molizi, la preturi minime cuprinse intre 40.000 si 150.000 lei bucata. Pe piata, aces-tia vor fi ceva mai scumpi, in functie de adaosurile stabilite de comercianti. Se vor vinde brazi si molizi si din padurile particulare. In total, potrivit unor estimari, romanii vor cheltui in acest an aproximativ 40 de miliarde lei pentru pomii de Craciun. Acestia vor fi marcati cu un semn dreptunghiular la baza fusului, indiferent daca provin din padurile de stat sau din cele particulare. DUMITRU MANOLACHE Fost comandant al inchisorii politice Aiud, Col. (r) Gheorghe Craciun va fi interogat acasa Trimis in judecata sub acuzatia de omor deosebit de grav, col. (r) Gheorghe Craciun, fostul comandant al Penitenciarului Aiud intre anii 1958-1964, nu s-a prezentat niciodata, pina acum, in fata magistratilor militari. Din aceasta cauza, el ar fi trebuit sa fie adus ieri la proces insotit de politisti. Cu toate acestea, a lipsit si de asta data din sala de judecata. Zilele trecute, el a trimis judecatorilor de la Tribunalul Militar Teritorial Bucuresti un memoriu la care este atasata o expertiza medico-legala care atesta ca inculpatul nu poate fi transportat, fiind foarte grav bolnav. In aceasta situatie, judecatorii au decis sa-l audieze pe Craciun acasa la el, iar interogatoriul va avea loc la data de 22 ianuarie 2001. VASILE SURCEL Lotul Sahleanu - la Tribunalul Iasi Sala de judecata a Tribunalului Iasi s-a umplut ieri la prinz pina la refuz. Toti inculpatii din dosarul "Asasinat sindical" care a fost cumulat cu dosarul devalizarii Combinatului Tepro au comparut pentru prima oara in fata unui complet format din trei judecatori. Presedintele sedintei a interzis accesul ziaristilor, in sala fara nici un fel de motivatie. Avocatii inculpatilor Victor Balan - fostul director general al Tepro, Sergiu Serbotei - fost director al Directiei Privatizare II din cadrul FPS Bucuresti si Franmtisek Priplata au solicitat Curtii Supreme de Justitie stramutarea cauzei de la Iasi, pe motiv ca instanta ar putea fi influentata de presiunile opiniei publice asupra deliberarilor. Tot ieri, procurorii Parchetului de pe linga Curtea de Apel Iasi au inaintat magistratilor Tribunalului Iasi rechizitoriile celor implicati in dosarele legate de decesul liderului sindical Virgil Sahleanu si acela al falimentarii Combinatului Tepro SA. Documentul are peste 100 de file si il da drept principal vinovat moral al asasinarii lui Virgil Sahleanu pe cetateanul ceh Zemek Zdenek. Capetele de acuzare cu care se finalizeaza rechizitoriul sint urmatoarele: Franmtisek Priplata este acuzat de asociere pentru savirsirea de infractiuni si de instigare la infractiunea de omor calificat, Victor Balan si Catalin Ciubotaru sint acuzati de asociere pentru savirsirea de infractiuni si instigare la infractiunea de omor calificat, Valentin Blanita, Nelu Viorel Vartolomei si Alexandru Gelu Spuma vor plati deoarece i-au cazat si hranit pe criminali, fiind acuzati de asociere pentru savirsirea de infractiuni si complicitate la infractiunea de omor calificat, iar ucigasii propriu-zisi, Ion Tofan si Claudiu Irinel Bahna, sint acuzati de omor calificat. Potrivit rechizitoriului, in acelasi dosar mai este trimis in judecata si fostul director al Directiei de Privatizare II din cadrul FPS Bucuresti, Sergiu Serbotei, in sarcina caruia s-a retinut infractiunea de inselaciune contra patrimoniului public, acuzatie indreptata si impotriva lui Franmtisek Priplata. Ieri, instanta ieseana a hotarit ca urmatorul termen de judecata sa fie 5 ianuarie 2001, fara sa astepte decizia Curtii Supreme de Justitie, pentru solutionarea cererilor celor trei inculpati. De asemenea, a fost respinsa cererea avocatilor inculpatilor de disjungere a dosarului de crima si a dosarului falimentarii Tepro. CATALIN DUMITRESCU Patronul "Caritasului cu lapte" a murit in puscarie Austriacul Tadeusz Zwitek, patronul celebrei escrocherii "Cosmeticon" de la Timisoara, a murit luni seara in Penitenciarul Popa Sapca, in urma unei pneumonii. In 1998, Tadeusz Zwitek, 50 de ani, a pus pe picioare o afacere tip Caritas, reusind sa insele citeva sute de timisoreni. Oamenii stateau la coada la sediul firmei "Cosmeticon" pentru a primi un catalizator in schimbul unei garantii. Firma promitea ca, dupa o luna, suma depusa va fi inapoiata inzecit. Clientul nu trebuia decit sa puna catalizatorul in lapte, dupa o reteta furnizata de specialistii de la "Cosmeticon". Oamenii au ingrijit cu atentie vasele cu lapte din care trebuia sa rezulte "lactalbumina". Patronul de la "Cosmeticon" sustinea ca lactalbumina este vinduta catre citeva mari concerne de produse cosmetice, dar cercetarile au aratat ca firma sa nu avea nici un contract cu o astfel de firma. La sfirsitul anului 1998, Tadeusz Zwitek a fost arestat si, dupa citeva luni, Tribunalul Timis l-a condamnat la 12 ani inchisoare pentru inselaciune. Austriacul isi ispasea pedeapsa in Penitenciarul din Timisoara. Avocata lui sustine ca era grav bolnav, dar ca toate cererile de punere in libertate i-au fost respinse. TUDOR FLUERAS 45 la suta din politistii romani recunosc ca au folosit forta chiar si cind nu era nevoie Institutul pentru Cercetarea si Prevenirea Criminalitatii (ICPC) si Organizatia Mondiala Contra Torturii (OMCT) au organizat, in perioada 29-31mai, cu aprobarea Ministerului de Interne, patru seminarii in care i-au pregatit pe politistii romani din Bucuresti, Calarasi si Pitesti in domeniul drepturilor omului. Ulterior, oamenii legii au completat cite un chestionar cu privire la modul in care respecta aceste drepturi. Rezultatele raportului au fost prezentate ieri, in cadrul unei conferinte de presa, organizata la sediul MI. Politistii au fost intrebati, printre altele, daca in ultimele 12 luni au lovit vreun cetatean cu piciorul, cu bastonul, cu pumnul, daca au imbrincit sau au tras de par vreo persoana in timpul serviciului. "Prin aceasta actiune nu incercam sa criticam politia, ci sa depistam ce i-a facut pe politisti sa recurga la acte de violenta", a declarat ieri Johanna Mac Veigh, coordonatoarea seminariilor OMCT din Romania. "Din studiu a reiesit faptul ca politistii care au folosit in mai multe cazuri forta s-au confruntat la rindul lor cu situatii in care au fost agresati. Comparativ cu tarile vecine, Romania nu se afla pe cel mai prost loc la acest capitol. Apreciez sinceritatea politistilor romani, mai ales ca ei au recunoscut ca, in ultimele 12 luni, au folosit forta si in situatii care nu necesitau acest fapt", a spus Johanna Mac Veigh. Putini dintre politistii care au raspuns la intrebari considera excesiva utilizarea fortei de catre colegii lor, dar recunosc existenta acestui fapt. Dintre acestia, 90 la suta ar dori sa-l abordeze pe politistul in cauza si doar 16 la suta ar raporta mai departe actiunile colegilor. Chiar daca 45 la suta au considerat ca actiunile lor au fost exagerate, cei mai multi au spus ca nu vor divulga aceasta situatie sefilor si nu o vor aminti in vreun raport. La nivelul intregii tari, 57,4 la suta din politistii care au participat la arestarea unor suspecti au fost agresati, fizic sau verbal, cel putin o data, 50 la suta au fost agresati in cazurile de interventie in conflicte, iar 42,2 la suta in timpul transportarii suspectilor. Totodata, 21,5 la suta din ofiteri au lovit, o data sau de mai multe ori, cu un baston sau un obiect similar, in ultimele 12 luni, 14,3 la suta din ofiteri au lovit cu pumnul, 10,8 la suta cu piciorul, iar 7,5 la suta au declarat ca au tras macar o persoana de par. In urma celor constatate, OMCT a oferit citeva propuneri: initierea unei strategii de asistenta si consiliere psihologica, realizarea unor programe de antrenament psihologic al politistilor, mai ales al celor de la ordine publica. ALINA GRIGORE Dupa ce si-a omorit un conational, Wang Xueguang, dat in urmarire generala si in consemn la frontiera Politistii cauta un cetatean chinez care a fost dat in urmarire generala si in consemn la frontiera dupa ce si-a omorit un conational, luni, intr-un apartament din municipiul Piatra Neamt, a informat IGP. Zhang Tiahui, 27 de ani, cetatean chinez, cu domiciliul in Piatra Neamt, a anuntat politia ca luni dimineata, colegul sau de camera, Wang Li Kui, 37 de ani, din Liaanig, Republica Populara Chineza, a fost omorit de conationalul lor Wang Xueguang, 38 de ani, care locuieste in municipiul Constanta. Cei trei sint asociati la societatea comerciala "Vicrida International Import Export", din Constanta. Initial, firma a fost profilata pe confectii, apoi cei trei s-au ocupat cu procurarea si exportul de material lemnos. Anchetatorii au stabilit ca Wang Li Kui si Wang Xueguang s-au certat din cauza unor neintelegeri legate de afaceri, iar cel din urma l-a lovit pe conationalul sau de sapte ori cu un cutit in piept, in umarul sting, in antebratul drept si in pulpa piciorului drept. Wang Li Kui a murit din cauza leziunilor suferite. Zhang Tiahui a declarat politistilor ca, dupa comiterea crimei, Wang Xueguang l-a batut, i-a luat 3.000 de dolari si a fugit. Anchetatorii au mai descoperit ca Xueguang a parasit orasul Piatra Neamt la volanul autoturismului personal marca Volkswagen Golf, cu numarul de inmatriculare CT-05-NER. ALINA GRIGORE Portretele-robot ale criminalilor lui Sorin Moldovan Politia din judetul Hunedoara a rupt ieri tacerea in cazul Sorin Moldovan, vicepresedintele PDSR, impuscat joi, 30 noiembrie, in cap. In comunicatul remis presei, politia prezinta portretul robot al suspectilor. Unul dintre ei are virsta cuprinsa intre 25-28 de ani, inaltime medie, brunet, fata ovala, ochi de culoare inchisa si poarta cioc subtire. La data comiterii faptei, purta caciula si era imbracat cu o bluza sport tip Adidas de culoare bleumarin, cu dungi longitudinale si purta blugi. Celalalt suspect de omor, cu virsta cuprinsa intre 25-30 de ani, are o costitutie atletica, inaltime 1,75 metri, brunet, tuns scurt, poarta cioc, ochi culoare inchisa, fata ovala. La data comiterii crimei, era imbracat cu o bluza sport de culoare albastra cu trei dungi albe pe mineci si purta manusi. Politia confirma informatiile publicate de "Evenimentul zilei", recunoscind ca inainte cu o ora de asasinat, Sorin Moldovan a vorbit la telefon cu maiorul Dan Micu de la IPJ Hunedoara. Se infirma insa ca politistul i-ar fi fixat o intilnire lui Sorin Moldovan. In ceea ce il priveste pe valutistul Nitu, urmarit general, se neaga legatura acestuia cu cazul, dar se specifica continuarea cercetarilor in aceasta directie. ANTONIA GROZAVU Prin trimiterea dosarului in instanta, 13 inculpati judecati pentru 3.000 de miliarde paguba la FNI Parchetul General a dat ieri publicitatii rechizitoriul in dosarul afacerii FNI. Vor fi trimise in judecata 13 persoane. In rechizitoriu, procurorii au facut cercetari cu privire la un prejudiciu de circa 3.000 miliarde lei. La politie au inaintat plingeri 219.905 persoane care reclama un prejudiciu de 6.830 miliarde lei. Prin sechestru asigurator impus de catre procurori pe bunurile celor 13 invinuiti se pot recupera circa 47 miliarde lei. Procurorii Catalin Pacurariu si Serban Alexandru, de la Parchetul General, au trimis in judecata, prin rechizitoriu, 13 inculpati considerati vinovati de prabusirea FNI. Cei 13 sint: 1. Stefan Boboc , fost presedinte CNVM, cercetat in stare de arest preventiv pentru abuz in serviciu in forma calificata si continuata; 2. Ion Dita , membru in CA SOV Invest, cercetat in stare de arest preventiv pentru inselaciune cu consecinte grave si fals intelectual in concurs real; 3. Gavril Batrin , membru in CA SOV Invest, cercetat in stare de arest preventiv pentru inselaciune cu consecinte grave si fals intelectual; 4. Andrei Marius , cenzor extern, cercetat in stare de arest preventiv pentru complicitate la inselaciune cu consecinte grave si fals intelectual; 5. Mihaela Sima , membru in CA SOV Invest, cercetata in stare de arest preventiv pentru inselaciune cu consecinta grave si fals in inscrisuri sub semnatura privata; 6. Ioana Maria Vlas , fosta presedinta SOV Invest, cercetata in lipsa pentru inselaciuni cu consecinte deosebit de grave si fals intelectual, ambele in forma calificata si in concurs real; 7. Marian Petrescu , fost presedinte SOV Invest, arestat, apoi eliberat, cercetat pentru neglijenta in serviciu cu consecinte grave; 8. Camenco Petrovici , fost presedinte CEC, arestat, apoi eliberat, cercetat pentru abuz in serviciu contra intereselor publice, instigare la distrugere de inscrisuri, fals intelectual si uz de fals; 9. Cecilia Cezara Bebis , fost comisar CNVM, arestata, apoi eliberata, cercetata pentru abuz in serviciu; 10. Mircea Ionescu Muscel-Ianculescu , fost membru in consiliul de incredere al FNI, cercetat in libertate pentru complicitate la inselaciune si fals in inscrisuri sub semnatura privata; 11. Mircea Costescu , fost membru in consiliul de incredere al FNI, cercetat in libertate pentru complicitate la inselaciune si fals in inscrisuri sub semnatura privata; 12. Gheorghe Negura , fost membru in consiliul de incredere al FNI, cercetat in libertate pentru complicitate la inselaciune si fals in inscrisuri sub semnatura privata; 13. Mihaela Mincu , fosta vicepresedinta CEC, cercetata in libertate pentru abuz in serviciu in forma calificata. A fost scos de sub invinuire fostul vicepresedinte CEC, Constantin Chioscu, deoarece nu a participat la falsificarea documentelor pentru implicarea CEC in actiunile FNI. Ioana Maria Vlas este in continuare disparuta In rechizitoriu se mai arata ca FNI a fost creat in august 1995 de patru societati, fiecare subscriind cite 2,5 miliarde de lei. Acestea sint: Societatea Generala de Investitii, Fondul Proprietatii Private II Moldova, SC Latino Plastic SA si SC Ascasrom SA. SOV Invest, administratorul FNI, a fost creata in iulie 1995 de catre Societatea Generala de Investitii, care a contribuit cu 80 milioane lei, reprezentind 80% din capitalul social si restul de persoane fizice, intre care Ioana Maria Vlas, Teodor Nicolescu, Andrei Elena, Popa Nicolae, Popa Laura, Negura Iustina, Negura Ciprian. Ulterior, prin contracte de cesiune succesive SGI a ajuns sa detina 98,7142% din actiuni, pe care le-a cedat apoi lui Gheorghe Teodorescu. De asemenea, Teodorescu a cedat catre CENTROCOOP 51% din actiuni, iar Ioanei Vlas 47, 71% din actiuni. Vlas la rindul ei a cedat 20% Bancii Agricole si alte 20% CEC, ea raminind cu 7,7% (in iunie 1999). Rechizitoriul nu pomeneste insa nici un cuvint despre persoanele care au ridicat de la FNI zeci si sute de miliarde de lei. In sfirsit, despre Ioana Maria Vlas, fugita in Israel, nu se mai stie nimic. ONDINE GHERGUT 