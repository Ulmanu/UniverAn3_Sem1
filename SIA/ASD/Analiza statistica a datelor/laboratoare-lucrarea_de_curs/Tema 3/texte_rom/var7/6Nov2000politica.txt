 Desi candideaza in fruntea listei CDR-2000 pentru Bucuresti, Ion Diaconescu s-ar putea retrage imediat dupa alegeri Varujan Vosganian, lider al UFD, formatiune cu care PNTCD se afla in alianta electorala CDR-2000, a declarat ca dupa alegeri presedintele taranistilor Ion Diaconescu se va retrage din viata politica. Declaratia, facuta in cadrul unei emisiuni televizate, ne-a fost reconfirmata de liderul UFD, cu mentiunea ca s-a referit in mod special la momentul Congresului PNTCD cind, dupa cum deja se stie, Ion Diaconescu nu va mai candida pentru sefia partidului. Pe de alta parte insa, surse taraniste sustin ca Diaconescu s-ar putea retrage, imediat dupa alegeri, din pozitia fruntasa pe care o detine pe lista propusa de taranisti pentru Camera Deputatilor, candidatura lui fiind absolut necesara pentru a da semnalul de unitate a PNTCD. Aceleasi surse mai spun ca in PNTCD este in formare un curent de opinie care ar dori decalarea Congresului partidului - programat pentru decembrie-ianuarie, pentru februarie-martie 2001. Se pare ca motivul real al acestei aminari ar consta in aceea ca, la doua-trei luni dupa alegeri, s-ar mai "uita" de rezultatul mult sub asteptari pe care PNTCD il va fi obtinut in alegeri si, pe cale de consecinta, de cei care, prin prestatia lor, au dus la scaderea dramatica a partidului in optiunile electoratului. Un alt curent de opinie ar avansa, potrivit surselor citate, ipoteza fuziunii PNTCD cu UFD, ANCD si alte partide pentru crearea unei singure formatiuni care ar urma sa intre sub comanda lui Ioan Muresan, caz in care Remus Opris "a inteles" ca trebuie sa se multumesca cu locul secund. CRISTINA SOFRONIE Campanie cu delicatese Vasile Lupu: "Procurorii de sub autoritatea domnului Stoica au ciugulit din palma mafiotilor precum corbii din stirvuri" "Procurorii, sub autoritatea domnului Valeriu Stoica, refuza sa aplice sanctiunile penale din Legea funciara. Art. 108 din Legea 169/1997 pedepseste cu inchisoare pina la sapte ani fapta persoanei fizice de a ocupa un teren fara drept sau refuzul de a-l parasi, precum si inchisoare pina la cinci ani, prevede art. 109, pentru fapta persoanei, membra a comisiei de fond funciar, de a impiedica reconstituirea proprietatii", a afirmat vicepresedintele taranist Vasile Lupu, referindu-se la multitudinea de procese legate de aplicarea Legii fondului funciar. Aflat simbata la Suceava, Vasile Lupu a spus, in cadrul unei conferinte de presa, ca "nu i se poate cere domnului Valeriu Stoica sa-si asume raspunderea pentru erorile judiciare in instanta de judecata. Judecatorii nu sint sub autoritatea ministrului justitiei. Dar procurorii, precum spune Constitutia de la 1991, sint exact sub autoritatea ministrului justitiei. Eu am citeva dosare, unul cu 500.000 de dolari si altul cu vreo 600.000 DM frauda, paguba, cu infractiuni foarte clare, pentru care politistii au propus inceperea urmaririi penale, iar procurorii de la Iasi au dispus de trei ori neinceperea urmaririi penale, iar cei de la Bucuresti, tot de trei au dispus reinceperea urmaririi penale. Au ajuns sa se prescrie de pe acum faptele. Pe domnul ministru al justitiei l-am sesizat prieteneste intii, apoi in raporturile parlamentare, si ministrul nu a miscat nimic. Si de aici am inteles ca procurorii de sub autoritatea domnului Stoica au ciugulit din palma mafiotilor precum corbii din stirvuri. Si pina nu au simtit o toleranta de sus si pina nu au avut pe cineva la mina, eu nu cred ca erau posibile asemenea practici". Vasile Lupu s-a mai plins de faptul ca Valeriu Stoica a ajuns ministru al justitiei datorita lui, iar acum i-a tradat increderea: "La inceputul acestei legislaturi am inteles sa facem o reforma a sistemului judiciar. Postul de ministru al justitiei mi-a fost oferit mie, dar l-am cedat domnului Stoica, insa increderea pe care am avut-o in el a fost tradata". Liderul taranist a mai spus ca, in 1995, Valeriu Stoica a vrut sa vina in PNTCD. De ce nu a fost primit atunci in PNTCD actualul ministru al justitiei "este o poveste lunga", pe care Vasile Lupu a promis ca o va spune doar dupa alegeri. TIBERIU AVRAM Vasile Lupu isi face campanie la fluier Doina de jale in loc de discursuri electorale Vicepresedintele Camerei Deputatilor, Vasile Lupu, s-a aflat simbata in judetul Suceava, unde a participat la o serie de actiuni electorale alaturi de liderii locali ai CDR-2000. El s-a deplasat in municipiul Radauti si in comunele Marginea si Vicovul de Sus, localitati pe care le-a strabatut pe platforma unei dubite care insotea convoiul electoral taranist. Surpriza a fost ca Vasile Lupu a inceput sa cinte din fluier, acompaniat de "Gura Humorului Grup". Fruntasul taranist a interpretat "Doina ciobanului care si-a pierdut oile", "Arcanul" si "Batuta moldoveneasca". El le-a explicat localnicilor ca, decit sa le tina discursuri electorale, mai bine le cinta ceva pe sufletul lor, facind astfel si dovada ca "este si ramine fiu al Bucovinei". TIBERIU AVRAM Aberatia zilei Locuiesti in sectorul 6? Ai o problema? Ecaterina te rezolva negresit! Ecaterina Andronescu, candidatul PDSR pentru Camera Deputatilor in circumscriptia Bucuresti, a vizitat simbata citeva strazi din cartierul Giulesti. Conform unui comunicat al PDSR, in timp ce se afla pe Calea Giulesti la numarul 409, Ecaterinei Andronescu "i s-a reclamat" de catre locuitori o teava de apa potabila, sparta, care inunda gospodariile de pe strada. Imediat, Ecaterina Andronescu a pus mina pe telefon, l-a sunat pe primarul PDSR al Sectorului 6, Dan Darabont, "care a anuntat ca va rezolva operativ aceasta problema". "Cetatenii prezenti au constatat operativitatea si au declarat ca, daca si in parlament se va proceda la fel, in viitor romanii vor trai mai bine", se mai arata in comunicat. Avind in vedere cele relatate, punem la dispozitia cetatenilor Sectorului 6 numarul de telefon mobil al doamnei Ecaterina Andronescu, pentru ca acestia sa isi poata rezolva mai usor problemele edilitare: 095 303 716. LUCIAN PURCAREANU Viorel Salagean a felicitat mamele din satul pedofilului din Suceava pentru copiii pe care i-au dat tarii Vicepresedintele ApR, Viorel Salagean, le-a felicitat vineri dupa-amiaza pe femeile din satul sucevean Valea Glodului, comuna Vulturesti, pentru copiii pe care i-au dat tarii. Spusele lui Salagean - "felicit pe mamele care au dat asemenea copii" - i-au facut pe localnici sa-si dea coate sau chiar sa pufneasca in ris. Aceasta deoarece din satul Valea Glodului este originar pedofilul din Suceava, Mihai Olariu, lucru pe care nu-l stia, insa, Viorel Salagean. Dupa ce a aflat despre gafa pe care colegul sau a facut-o, involuntar, liderul ApR, Teodor Melescanu, a promis ca il va taxa cum numai el stie pe vicepresedintele partidului. Vizita electorala a staff-ului ApR in judetul Suceava a fost, de la inceput, una cu peripetii. In comuna Vulturesti, aperistii au fost asteptati de mai multi calareti, care au flancat cele sapte masini ale coloanei. In timpul deplasarii, unul dintre calareti a cazut de pe cal, fiind cit pe ce sa fie calcat de masina in care erau ziaristii. Ceva mai incolo, o vaca legata de o caruta a inceput sa se agite, deranjata fiind probabil de megafoanele montate pe masini si din care se auzea imnul partidului. Vaca a inceput sa loveasca aerul cu picioarele din spate si numai interventia rapida a stapinului animalului a facut ca aceasta sa nu lase urme pe masina in care se afla presedintele ApR. TIBERIU AVRAM Desi candideaza la Bucuresti, Corina isi face campanie prin tara Desi normal ar fi ca un candidat sa fie prezent in campanie in circumscriptia electorala in care candideaza, nu intotdeauna se intimpla acest lucru. De exemplu, Corina Cretu, candidat al PDSR pentru Camera Deputatilor la Bucuresti, merge in vizite electorale prin toata tara, mai putin in Capitala. Ea il insoteste in turnee pe liderul PDSR, Ion Iliescu. Simbata, candidatul pentru Bucuresti Corina Cretu s-a aflat in judetul Hunedoara, unde a vizitat alaturi de Ion Iliescu mai multe obiective din industria miniera. Ocazie cu care Ion Iliescu a prezentat si solutia PDSR pentru dezvoltarea Vaii Jiului, din care reiese ca partidul nu are vreo solutie. Asta deoarece Iliescu a declarat ca partidul sau isi propune ca, "cel tirziu pina in primavara, toti specialistii din tara sa participe la o dezbatere in legatura cu perspectivele dezvoltarii Vaii Jiului". LUCIAN PURCAREANU Potrivit unui studiu al Societatii Academice Romane, TVR ramine principala sursa de informatii politice Societatea Academica Romana (SAR) va efectua, in cadrul programului "Invatarea politica in campania electorala", desfasurat cu sprijinul German Marshall Fund of United States, un numar de sondaje pe acelasi esantion, in scopul constatarii efectelor campaniei electorale asupra publicului. Prima testare, efectuata in colaborare cu CURS, in saptamina 10-15 octombrie, pe un esantion national reprezentativ de 1230 de subiecti, a evidentiat diferente mari intre optiunile politice ale publicului diferitelor televiziuni. Astfel, 41 la suta din subiectii intervievati au declarat ca informatia lor politica provine de la TVR, procent care reprezinta dublul celor care se informeaza de la televiziunile particulare (PRO TV - 22 la suta, Antena 1- 18,5 la suta). Optiunea pentru un candidat la presedintie a publicului principalelor televiziuni se prezinta astfel: cei care urmaresc Canalul Romania 1 isi declara, in marea majoritate, sprijinul pentru Ion Iliescu (59,4 la suta), pe locurile urmatoare plasindu-se Mugur Isarescu (12,9 la suta), Corneliu Vadim Tudor (9 la suta) si Theodor Stolojan (8,1 la suta). Audienta TVR2 este echilibrata, ea fiind impartita in mod egal (cite 25 la suta) intre Mugur Isarescu, Teodor Melescanu, C. V. Tudor si Ion Iliescu. In ce priveste publicul PRO TV, acesta isi declara sprijinul pentru Ion Iliescu (31,6 la suta), urmatorii fiind Theodor Stolojan (25,8 la suta), Mugur Isarescu (20 la suta) si C.V. Tudor (7,4 la suta). Telespectatorii Antenei 1 il plaseaza in topul preferintelor pe Ion Iliescu (33,9 la suta), care ii surclaseaza pe Mugur Isarescu (19,4 la suta), Theodor Stolojan (18,2 la suta) si C. V. Tudor (15,8 la suta). Alina Mungiu Pippidi, directorul Centrului de Comunicare Politica al SAR, este de parere ca aceste date arata faptul ca optiunea oamenilor pentru Ion Iliescu "este o cauza a faptului ca sint saraci si locuiesc in localitati mici", aceiasi factori determinind si preferinta lor pentru TVR: "Sint saraci, deci nu au cablu". Alina Mungiu considera ca "o legatura mai directa intre televiziuni si optiunea electorala" poate fi facuta in cadrul populatiei care are cablu, "deci e comparabila ca venit si rezidenta", unde este mai clara "o structura diferita a publicului PRO TV, mai antreprenorial si pro-Occident, fata de cel al Antenei 1, care e mult mai nationalist". MADALINA SISU Pacea romano-magiara, principalul scop al mandatului prezidential Emil Constantinescu: "Judetele Harghita si Covasna reprezinta un laborator mondial" Presedintele Emil Constantinescu sustine ca in cei patru ani cit a condus tara a reusit sa indeplineasca principalul scop al mandatului sau: mentinerea pacii si a intelegerii intre romani si maghiari. Aflat in localitatea Sf. Gheorghe, presedintele Constantinescu a declarat: "Judetele Harghita si Covasna reprezinta un simbol al intelegerii intre doua etnii, reprezentind un laborator mondial. In aceste doua judete s-a realizat un model de intelegere pentru Romania, pentru Europa si pentru intreaga lume. De aceea am vrut sa multumesc comunitatii maghiare si romanesti pentru aportul la cea mai importanta realizare a mandatului meu - pacea si intelegerea intre romani si maghiari". Constantinescu a mai afirmat ca modelul convietuirii intre romani si maghiari urmeaza a fi aplicat in tari ca Ucraina, Slovacia, Macedonia si Belgia, fiind apreciat chir si de presedintele SUA, Bill Clinton. ( M.C. ) De ziua lui Basescu, Petrecere-surpriza si sedinta de campanie Traian Basescu, racit cobza, primeste vineri seara un telefon prin care este anuntat ca, la ora 23.00, este chemat de urgenta la sediul organizatiei de Bucuresti a PD pentru o sedinta de analiza cu Petre Roman. Mort-copt trebuia sa fie acolo. Ajuns la locul faptei, Traian Basescu este tinut la o sueta de colegi - mai un banc, mai o birfa - in asteptarea liderului Petre Roman, care trebuia sa se intoarca din turneul electoral Sibiu-Brasov. "Haideti, fratilor, sa-ncepem ca nu mai pot!", zice Basescu la un moment dat. Se indreapta cu totii spre sala de consiliu. Cineva deschide usa si aprinde lumina, moment in care, pe mai multe voci si la volum maxim, un cor ad-hoc incepe sa cinte "La multi ani!" Traian Basescu implinea 49 de ani si a trait o surpriza, pusa la cale de secretarul executiv Liviu Negoita, impreuna cu sefii organizatiilor bucurestene ale PD. Basescu a taiat un tort de zece kilograme, pe care era inscriptionat mesajul "Luna asta, iarna e ca vara", slogan prezent si pe etichetele tuturor sticlelor cu vin puse la bataie. Dupa ce a primit cadouri si pupaturi, sarbatoritul si-a strins oamenii la o sedinta adevarata de partid pentru organizarea actiunilor electorale de a doua zi, daca tot se adunasera. NARCISA IORGA Bref Premierul dubleaza azi alocatiile pentru copii Candidatul independent la functia de presedinte al Romaniei Mugur Isarescu, insotit de ministrul Nicolae Noica (CDR), a vizitat ieri judetul Teleorman. Vizita a inceput in localitatea Prunaru, unde Isarescu a depus o coroana de flori la Cimitirul Eroilor cazuti in primul razboi mondial. In fata monumentului, Isarescu si-a facut cruce si a scris in Cartea de Onoare a comunei urmatorul mesaj: "Pentru locuitorii comunei Prunaru: multumiri pentru primire si dorinta din suflet ca aceste meleaguri sa devina imbelsugate". Satenii care s-au adunat in mijlocul comunei au scandat "Isarescu-presedinte!". Intre sateni se aflau mai multi copii. Isarescu a luat o fetita linga el si a spus: "Miine (n.r. - azi) voi dubla alocatiile pentru copii, de la 65.000 la 130.000 lei, chiar daca voi fi acuzat de populism". El a vizitat, de asemenea, municipiul Alexandria, unde a fost primit in centrul localitatii de numerosi cetateni. ( C.O. ) Continua razboiul sagetilor Filialele PNL vor lua la puricat in aceste zile toate listele depuse de PNL- Campeanu in judete. Surse liberale sustin ca deja au fost sesizate unele nereguli la listele depuse de "oamenii lui Campeanu" la Satu-Mare, aici figurind unele persoane care se regasesc si pe listele de la Maramures. PNL nu iarta PNL- Campeanu faptul ca aceasta formatiune si-a pus pe afisele electorale o sageata, insemnul deja consacrat al liberalilor. Membri PNL sustin ca "gaselnita" la care au apelat oamenii lui Campeanu este pentru inducerea in eroare a electoratului, astfel incit PNL- C sa mai "ciupeasca", prin confuzie, din voturile PNL. ( C.S. ) Teodor Melescanu se teme ca "firul rosu" reinvie in campania electorala Dupa ce a refuzat sa vina in fata comisiilor de politica externa ale parlamentului pentru a fi audiat, liderul ApR, Teodor Melescanu, a declarat "ca este dispus" sa participe la o audiere dupa alegeri. Melescanu nu a vrut sa apara in fata parlamentarilor si sa dea explicatii in legatura cu situatia documentelor sustrase din MAE inainte de 1996 sau cu scandalul "firului rosu" deoarece "o asemenea discutie a fost conceputa, de la initierea ei, in scopuri pur si exclusiv electorale". Cu gindul la binele Ministerului de Externe, Melescanu i-a trimis o epistola presedintelui comisiei senatoriale, Ghiorghi Prisacaru, in care i-a explicat ca o asemenea discutie in plina campanie electorala "ar putea crea dificultati pentru activitatea MAE, care si asa a facut prea multa politica de partid si prea putina politica nationala". ( T.G. ) Demisii in bloc din ApR Bacau Fostul vicepresedinte al ApR Bacau, consilierul judetean Gheorghe Popa - care a plecat din partid in urma cu trei saptamini -, a anuntat ieri ca 120 de membri bacauani ai acestei formatiuni au demisionat. Printre acestia s-ar afla fostul candidat la Primaria municipiului Bacau, Ioan Onofrei, primarul orasului Moinesti, Vasile Ailincai - ambii fosti vicepresedinti ai organizatiei judetene a ApR -, 17 consilieri locali, 15 membri ai Comitetului Judetean al partidului si opt ai Comitetului Municipal Bacau. Nemultumitii acuza conducerea locala a ApR ca nu vrea decit "sa se catare cit mai sus pe scara valorilor politice romanesti si ca s-a abatut de la programul ApR". Liderul ApR Bacau, deputatul Ioan Aron Popa a respins acuzatiile si a afirmat ca la sediul partidului nu au ajuns decit 23 de demisii. Printre acestea se afla si cele ale lui Onofrei si Ailincai. Intr-un comunicat de presa al PDSR se arata ca demisionarii s-au inscris deja in partidul condus de Ion Iliescu. ( C.T. ) PD Constanta si-a lansat candidatii la apa Candidatii PD Constanta la parlament au fost lansati ieri oficial in cursa electorala, la Hotelul Rex din Mamaia. La Senat, primul pe lista este Viorel Pana, senator si in legislatura 1996-2000, urmat de Ion Turlacu, fost senator in legislaturile '90-'92 si '94-'96. Lista pentru Camera Deputatilor incepe cu Bogdan Niculescu Duvaz, vicepresedinte, urmat de Dumitru Moinescu, presedintele Autoritatii Nationale de Turism, al treilea fiind Ionel Bucur, directorul general al Unitatii 1 a Centralei Nucleare de la Cernavoda. Lansarea candidatilor constanteni ai PD a fost "asistata" de liderul local al PDSR, de primarul CDR al Mangaliei Zamfir Iorgus si liderul sindical al CNSLR Fratia, Matei Bratianu. Manifestarea s-a incheiat cu inscrierea in PD a presedintelui Ligii Studentilor din Scoala de Studii Politice si Administrative, Mihai Motoc. ( N.I. ) Campania pe sticla Televiziunea Romana a intrat in cea de-a doua etapa a difuzarii emisiunilor electorale, cu incepere de astazi cind, pe canalul TV Romania 1, vor aparea candidatii la alegerile prezidentiale din aceasta toamna. De luni pina joi, fiecare din cei 13 candidati va raspunde intrebarilor telespectatorilor si ale ziaristilor pe durata a 45 de minute. In cadrul unei emisiuni care va fi transmisa cu incepere de la ora 20.45, vor fi prezenti, separat, cite doi candidati, cel de-al doilea urmind sa intre "in focuri" de la orele 21.30. Seria emisiunilor electorale cu prezidentiabilii va fi deschisa astazi de Theodor Stolojan si de Eduard Gheorghe Manole. Telespectaorii isi pot trimite intrebarile la telefoanele: 230. 57.62, intre orele 10-18. La Antena 1, de la orele 20.00, va fi transmisa emisiunea "Drumul Cotrocenilor", care astazi ii va avea ca invitati pe candidatii la alegerile prezidentiale, Gyorgy Frunda si Petre Roman. In cadrul emisiunii, la care, in studio, sint invitati sa participe si spectatori, vor fi aratati candidatii si in postura de oameni obisnuiti. Va fi prezent, prin telefon, liderul comunitatii romanilor din Bulgaria. La Pro Tv degringolada e totala, duduia care se ocupa de emisiunile electorale nestiind de trei saptamini incoace care sint invitatii si ce emisiuni de acest gen se difuzeaza. CRISTIAN OPREA Agenda electorala Candidatul CDR-2000, Radu Sirbu, va vizita astazi societatile "Termorom" si "Tehnofrig", din Cluj Napoca, unde se va intilni cu conducerea, sindicatul si angajatii celor doua intreprinderi. ( M.C. ) Candidatul CDR-2000, Dorin Marian, se intilneste astazi cu cadrele militare si militarii in termen din garnizoanele Cluj-Napoca si Dej. ( M.C. ) Candidatul CDR-2000 Irinel Popescu si premierul Mugur Isarescu vor participa astazi la inaugurarea unei noi sectii de Anestezie-Terapie Intensiva la Spitalul Fundeni. Inaugurarea sectiei face parte dintr-un program, elaborat de Ministerul Sanatatii si Casa Nationala de Asigurari de Sanatate, de dotare a spitalelor, inclusiv a celor judetene, cu aparatura medicala de ultima ora. ( M.C. ) Batalie electorala pe Internet Cu numai trei saptamini pina la alegerile generale, politicienii romani aflati in cursa nu-si arata muschii numai "pe sticla", ci si pe Internet. Pentru ca unii, mai inventivi din fire, le-au dat aceasta posibilitate politicienilor nostri, creind site-uri electorale. La ora aceasta exista deja trei site-uri electorale mai importante: www.electroral2000.ro, www.alegeri2000.home.ro si www.politica.ro (in curs de definitivare), cu informatii de ultima ora despre partidele si candidatii in alegeri. Accesind site-urile electorale, omul de rind are sansa sa nu se trezeasca, pe 26 noiembrie, in ipostaza "cetateanului turmentat" care nu stie cu cine voteaza. Peste 600.000 de utilizatori de Internet romani In Romania sint la aceasta ora, in jur de 100.000 de abonati la Internet, iar numarul utilizatorilor de internet este de aproximativ 600.000. Exista deja peste 7.000 de site-uri cu extensia ".ro", ceea ce demonstreaza ca Internetul nu mai este un moft, ci un lucru normal. Site-ul politica.ro este deocamdata in curs de definitivare dar are toate sansele sa urce repede in top. Site-ul alegeri2000.home.ro are o grafica reusita. Pe prima pagina, harta Romaniei este inconjurata de fotografiile primilor opt prezidentiabili cu sanse, in opinia administratorilor acestui site. Se pare ca pagina nu a mai fost refacuta insa de mult timp pentru ca intre cele opt fotografii se afla si cea a lui Marian Munteanu, retras intre timp din cursa. Divizia fantastica, varianta cu politicieni Cel mai nou si, deocamdata, cel mai de succes site politic de pe web este "electoral2000.ro". Lansat saptamina trecuta, site-ul contine atit platformele electorale ale partidelor, declaratiile zilei, ultimele sondaje de opinie, cit si link-uri catre principalele cotidiane. Noutatea acestui site este aceea ca gazduieste primul fantasy politic de la noi din tara. Este vorba despre un joc in care fiecare participant este chemat sa isi alcatuiasca un partid virtual, folosind numele unor politicieni reali. Oricare dintre politicienii aflati in maratonul electroral poate fi presedintele, vicepresedintele sau candidatul partidului de pe iInternet. Formatiunea politica creata pe site trebuie sa aiba un slogan electoral si un discurs cit mai convingator. O data indeplinite aceste conditii, romanul se poate "arunca", cu propriul partid, in competitia electorala. Aduna puncte, in functie de pozitia din sondaje a candidatului pe care l-a ales, iar pentru imbunatatirea punctajului poate face aliante cu maximum trei partide inscrise in competitia de pe "electoral2000.ro". Ion Iliescu, cel mai folosit presedinte de partid virtual La zece zile de la lansare, site-ul a inregistrat deja aproape 4.000 de vizitatori. Trei sute din ei si-au facut partid. Cei mai alesi presedinti ai partidelor virtuale sint Ion Iliescu, care a atras 61 la suta dintre participantii la fantasy politic, Varujan Vosganian, ales de 12 la suta din jucatori si Petre Roman, cu 9%. In topul vicepresedintilor se afla Adrian Nastase, pentru care au optat 63%, Traian Basescu, cu 42% si Nicolae Vacaroiu, cu 35%. Ion Iliescu este pe primul loc si in topul candidatilor la presedintie, cu 64% din voturi, urmat de Mugur Isarescu, cu 14% si Theodor Stolojan, cu 13%. Dintre cele 300 de partide inscrise in competitie, 71% sint de stinga si centru-stinga. Pentru 41% din managerii politici virtuali, mesajul electoral este protectia sociala, pentru 19% reforma economica, iar pentru 15% integrarea europeana. Partidul "A Treia Teapa" e bine cotat Cit despre denumirea partidelor si mesajele lor electorale, acestea reflecta, clar, opinia romanilor despre clasa politica: "Partidul ciolanului", cu sloganul "Politicianul vineaza ciolanul", "Partidul demagogico-populist", cu sloganul "Noi va dam totul", "Partidul romanilor fericiti", care are ca slogan "Sa dam cu toporul!" Graitor este numele partidului intitulat "A treia teapa", care face referire clara la ceea ce ar putea sa ne astepte dupa alegerile din acest an. De altfel, exista si o pagina speciala in care vizitatorii site-ului schimba replici acide pe teme politice actuale. CALIN HERA Partidele politice din Romania sint gata sa-si asume Contractul de 100 de zile cu Uniunea Europeana Raportorul special pentru Romania si Bulgaria in Parlamentul European, baroana Emma Nicholson de Winterbourne, a fixat conditiile esentiale pe care viitorul guvern trebuie sa le indeplineasca pentru a adera la Uniunea Europeana: accelerarea procesului de privatizare si de restructurare a societatilor cu capital majoritar de stat, imbunatatirea cadrului legislativ si a climatului investitional, imbunatatirea sistemului de protectie a copilului, adoptarea de masuri de natura economica pentru inlaturarea coruptiei, simplificarea sistemului administratiei publice. Emma Nicholson a declarat vineri, intr-o conferinta de presa, ca asteapta de la guvernul rezultat in urma alegerilor din aceasta toamna sa puna in aplicare, in primele 100 de zile de mandat, toate aceste recomandari. Fata de afirmatiile raportorului european, premierul Mugur Isarescu a subliniat ca, in procesul de integrare a tarii noastre in UE, reforma economica trebuie abordata in mod serios. "Procesul de reforma nu trebuie incetinit si trebuie sa tinem bine cirma spre Bruxelles", a mai spus Isarescu. In opinia primului-ministru, anul 2000 este un an pozitiv din punct de vedere economic si, chiar daca nu s-au reparat in termen de zece luni dificultatile din ultimii zece ani, sint s-au facut totusi diverse progrese. In urma acestei cerinte ferme a Uniunii Europene, am contact liderii principalelor partide care ar putea forma viitorul guvern pentru a vedea in ce masura sint dispusi sa puna in aplicare aceste recomandari intr-un termen-limita. ( M.C. ) PNTCD: "Programul Isarescu este singurul in masura sa faca fata cerintelor UE" Secretarul general al PNTCD, Remus Opris, a afirmat: "Apreciez declaratia raportorului european Emma Nicholson ca oportuna intrucit din continutul ei reiese faptul ca politica actualului guvern trebuie continuata, ca programul Mugur Isarescu este singurul in masura sa garanteze aceasta continuare si sa faca fata cerintelor UE pentru ca Romania sa aiba sanse de aderare. Este evident ca Emma Nicholson vorbeste de accelerarea privatizarii, continuarea reformei in industrie, agricultura, de o imbunatatire a climatului investitional, adica ceea ce noi ne-am propus sa continuam in perioada urmatoare. Spre deosebire de continutul acestei declaratii, liderii PDSR fac referire la schimbarea traiectoriei politice si la stoparea privatizarii. Iata ca, prin acest tip de declaratii, PDSR ramine o forta antieuropeana, daunatoare viitorului Romaniei si interesului ei national. In ceea ce priveste procesul de reforma, este o linie continua, iar cele mai evidente progrese pe parcursul a 100 de zile se pot obtine doar daca se va urma programul «Mugur Isarescu»". UFD: "Daca ajungem la guvernare, vom lua masuri concrete" Prim-vicepresedintele UFD, Mircea Cosea, apreciaza ca masurile solicitate de raportorul european "sint cerinte pe care trebuie sa le luam in considerare pentru a adera la Uniunea Europeana". In cazul in care partidul sau ar ajunge la guvernare, Cosea sustine: "Am putea lua masuri concrete, prin care am oferi Uniunii Europene garantia indeplinirii tuturor cerintelor pentru ca Romania sa devina membra a UE". ( Mihaela Constantinescu ) ApR: "Putem da un semnal ca cerintele UE vor fi indeplinite" Presedintele ApR, Teodor Melescanu, a declarat ca "nu ar fi realist sa credem ca aceste probleme ar putea fi realizate, finalizate, intr-o suta de zile. Putem finaliza cadrul legislativ si putem da masuri urgente care sa reprezinte un semnal pentru Uniunea Europeana ca cerintele lor vor fi indeplinite. De ce 100 de zile? Nu stiu. Poate pentru ca termenul de 200 de zile a fost compromis in Romania. Oricum, noi avem in programul de guvernare indeplinirea acestor cerinte". ( T.G. ) PDSR: "Noi stim exact ce trebuie sa facem din prima zi de guvernare" PDSR spune ca va tine cont de sugestiile UE, dar "adaptate" la programul de guvernare al partidului. Purtatorul de cuvint al PDSR, Dan Matei Agathon, a reafirmat ieri ca integrarea in UE si structurile nord-atlantice este o prioritate pentru partid. "E destul de complicat sa rezolvi intr-o suta de zile ce nu a facut actuala putere in patru ani. A mai fost un contract de 200 de zile, si am vazut ce a iesit", ne-a declarat liderul PDSR. Pe de alta parte, vicepresedintele PDSR, Hildegard Puwak, a declarat arogant: "Noi stim exact ce trebuie sa facem din prima zi de guvernare". Puwak spune totusi ca analiza baronesei Emma Nicholson este "corecta". La rindul sau, presedintele PDSR, Ion Iliescu, s-a intilnit cu baroneasa. Conform unui comunicat al PDSR, Iliescu a afirmat ca, dupa alegeri, Romania se va angaja pentru indeplinirea criteriilor de aderare la UE "in paralel cu adoptarea unor masuri economice imediate". In plus, Iliescu a aratat ca temele abordate de Emma Nicholson sint prioritati ale PDSR. Presedintele Comisiei de politica externa din Senat, Ghiorghi Prisacaru (PDSR), a facut propria interpretare a declaratiilor Emmei Nicholson. Prisacaru spune ca afirmatiile baronesei reprezinta o critica a actualei guvernari, nu indicatii pentru viitorul guvern. "In ceea ce priveste termenul de o suta de zile, asta o sa mai vedem, in functie de posibilitati, in functie de resurse. Uniunea Europeana nu este FMI. Nu discutam cu Uniunea Europeana ca si cum am discuta cu FMI ca sa ne spuna cite intreprinderi sa inchidem in sapte zile", a mai spus senatorul PDSR. ( Lucian Purcareanu ) PNL: "Aceste 100 de zile reprezinta un test pentru viitorii guvernanti" Andrei Chiliman, vicepresedinte PNL: "Este evident ca Romania nu si-a indeplinit angajamentele fata de UE. Guvernul Isarescu si-a permis chiar sa renunte la utilizarea, in acest an, a unor sume foarte mari in cadrul programelor europene. Sigur ca e un an electoral, dar asta nu justifica abaterile si intirzierile din programul de aderare a Romaniei la UE si nici nerealizarile din cadrul acestui program. Din declaratiile baroanei Emma Nicholson reiese clar ca raportorul european pentru tara noastra doreste sa aiba certitudinea ca programul Romaniei de aderare la UE nu va ramine doar pe hirtie, si ca guvernul instalat dupa alegeri chiar va trece la realizarea lui. Aceste 100 de zile vor reprezenta un test al capacitatii celor care vor primi mandatul alegatorilor de a duce tara catre UE intr-un ritm accelerat si nu ca pina acum. Acest lucru nu va fi foarte usor pentru un guvern care a facut promisiuni populiste de stinga si care va trebui sa-si incalce promisiunile facute electoratului - ma refer la PDSR. Daca va ajunge la guvernare, in mod categoric PNL va elimina disfunctionalitatile si neregulile, ca si certurile legate de programele europene. PNL va explica cetatenilor toate etapele si toate greutatile care ne asteapta pentru integrarea in UE si pentru a trai mai bine". ( Cristina Sofronie ) PD: "Masurile amintite de raportorul european nu sint constrigeri, ci fac parte din civilizare" "Este logic ca Parlamentul European sa ceara noii guvernari a Romaniei sa faca pasii necesari pentru a convinge Uniunea Europeana ca urmeaza intr-un ritm accelerat programul de integrare", apreciaza Bogdan Niculescu-Duvaz, vicepresedinte al PD. El sustine ca termenul de 100 de zile amintit de raportorul Parlamentului European pentru Romania, baroneasa Nicholson de Winterbourne, nu se refera la finalizarea masurilor cerute de UE, ci la inceperea procesului respectiv. "Nimeni nu se asteapta ca in 100 de zile sa fie privatizate marile intreprinderi cu pierderi sau bancile. Trebuie insa ca in acest termen sa fie demarat procesul de privatizare, trebuie finalizata consultanta necesara. Asa cred ca trebuie acceptat acest termen de 100 de zile", a spus viceliderul democrat. Bogdan Niculescu-Duvaz afirma ca masurile amintite de raportorul european nu sint constringeri, ci ele fac parte din civilizare: "E ca si cind am spune ca sintem constrinsi sa ne spalam, sa ne facem igiena zilnica", apreciaza Duvaz. Cit despre prezenta cerintelor europene in programul democrat, vicepresedintele Bogdan Niculescu-Duvaz spune ca "PD a facut pasi importanti si a sustinut aceste masuri nu doar prin vorbe", inclusiv cele referitoare la copiii institutionalizati, prin acordarea a "mari sume de bani" din Fondul National de Solidaritate. Duvaz este de acord cu observatiile raportorului Parlamentului European in ce priveste prioritatea, in programul viitoarei guvernari, a privatizarii marilor intreprinderi, a eliminarii blocajului financiar, precum si dezvoltarea agriculturii. Duvaz spune ca toti liderii politici trebuie sa fie constienti ca "Uniunea Europeana are nevoie de parteneri care sa nu fie intr-o stare de decalaj din punct de vedere economic si social". ( Narcisa Iorga ) Cerintele nominalizate de baroneasa Emma Nicholson de Winterbourne nu sint deloc o noutate pentru autoritatile de la Bucuresti. Mai ales ca ele sint prevazute in Acordul de Asociere. In privinta celor economice, ele au fost trecute chiar si in Strategia economica pe termen mediu. Temele privatizarilor, a armonizarii legislatiei si a copiilor institutionalizati revin periodic in discursurile oficialitatilor europene. Ultima data ele au fost rediscutate la Bruxelles, pe 28 octombrie, la sesiunea anuala a Comitetului de Asociere Romania-UE. Oamenii politici din Romania stiu ca aceste conditii trebuie indeplinite daca vrem sa ne integram in UE. Noutatea adusa de Emma Nicholson de Winterbourne a fost termenul-limita de 100 de zile, care nu exista in Acordul de Asociere. Acesta poate fi considerat o consecinta a faptului ca Bulgaria, care era considerata pina acum ultima tara care indeplineste conditiile integrarii, ne-a luat-o inainte in ochii oficialitatilor UE. ( Teodora Georgescu ) Protectia copiilor institutionalizati - obiectul unei declaratii comune a liderilor politici Raportorul Parlamentului European, Emma Nicholson de Winterbourne, i-a solicitat premierului Mugur Isarescu sa propuna reprezentantilor partidelor parlamentare, in cadrul intilnirii de astazi, semnarea unei declaratii comune referitoare la continuarea eforturilor de imbunatatire a sistemului de protectie a copiilor institutionalizati. Isarescu a declarat, la sfirsitul intilnirii cu Emma Nicholson, ca a fost de acord cu textul acestei declaratii. Aceasta va cuprinde angajamentul guvernului si al partidelor politice parlamentare de a sprijini drepturile copilului si integrarea acestuia intr-un mediu familial sigur, de a contribui la prevenirea abandonului si la imbunatatirea serviciilor medicale acordate copiilor, precum si la formarea unui personal calificat in domeniu. Surse guvernamentale sustin ca o echipa de experti ai Bancii Mondiale va sosi luna acesta la Bucuresti pentru a analiza masurile luate de guvernul roman in privinta protectiei copiilor institutionalizati, masuri care ar putea fi folosite si aplicate in alte tari cu probleme similare din Europa centrala si de est. ( M.C. ) Indemnuri pentru Romania pe calea reformei Raportul anual al Comisiei Europene privind progresele Romanei in procesul de aderare la Uniunea Europeana va cuprinde o serie de indemnuri adresate autoritatilor de la Bucuresti, afirma negociatorul-sef al tarii noastre in relatia cu UE, Aurel Ciobanu-Dordea. El a declarat, cu prilejul seminarului cu tema ''Posibilitatile Uniunii Europene de a sustine Romania in cadrul procesului de integrare'', ca raportul, care va fi dat publicitatii pe 8 noiembrie, la Bruxelles, pentru toate tarile candidate, cuprinde, asa cum reiese din schimbul de informatii cu autoritatile europene, indemnul pentru imbunatatirea situatiei protectiei copiilor institutionalizati, a performantelor economice, politicilor legate de buna functionare a administratiei publice centrale si pentru luarea de masuri mai ferme pentru prevenirea faptelor de coruptie. Acestea sint evocari generale, nu aspecte critice, urmind sa fie determinate detaliile si nuantele dupa prezentarea raportului de catre oficialii europeni, a mai spus Ciobanu-Dordea. Dordea recunoaste ca Bulgaria ne poate servi ca exemplu In privinta progreselor pe care trebuie sa le faca Romania, Aurel Ciobanu-Dordea considera ca declaratiile raportorului pentru Romania al Parlamentului European, Emma Nicholson, referitoare la faptul ca tara noastra trebuie sa ia exemplu de la Bulgaria la capitolul progrese economice sint ''valabile si, in principiu, corecte''. Desi in procesul de negociere a aderarii Romania a incheiat sase capitole din cele 31 ale negocierilor (IMM, stiinta si cercetare, educatie si formare profesionala, politica externa si securitate comuna, relatii economice externe, statistica) fiind la egalitate cu Bulgaria din acest punct de vedere, cele doua tari se diferentiaza in ceea ce priveste progresele economice, lucru subliniat de Emma Nicholson, baroana de Winterbourne. Baroana crede ca si bulgarii au de invatat de la noi Simbata, in cadrul intilnirii avute cu premierul Mugur Isarescu, Emma Nicholson a declarat ca Romania si Bulgaria au multe de invatat una de la alta. Oficialul european a revenit astfel asupra declaratiei facute vinerea trecuta, declaratie potrivit careia autoritatile romane trebuie sa priveasca la vecinii de peste Dunare pentru a invata din experienta acestora in domeniul reformei economice. Baroana de Winterbourgne a tinut sa atraga atentia ca, la rindul sau, Bulgaria trebuie sa invete din experienta Romaniei in ceea ce priveste rezolvarea problemelor copiilor institutionalizati, care poate constitui un model si pentru alte tari cu probleme similare, in timp ce Romania trebuie sa aiba in vedere reusitele Bulgariei la capitolul reforma economica. Totodata, domnia sa a tinut sa sublinieze ca Romania poate invata din experienta altor tari, nu numai a Bulgariei, avind o atitudine flexibila in acest sens. "Am incredere ca reforma va reusi si Romania va deveni membra a UE. Nici un guvern, oricit de puternic ar fi, nu va putea ignora vointa poporului'', a concluzionat baroana Emma Nicholson. ( Rompres ) 