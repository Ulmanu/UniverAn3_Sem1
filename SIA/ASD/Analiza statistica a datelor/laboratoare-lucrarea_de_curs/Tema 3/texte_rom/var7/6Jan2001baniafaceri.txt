 A mai picat un prag: 26.000 lei - un dolar BNR continua interventiile in piata valutara Cursul monedei nationale a trecut ieri de 26.000 lei/dolar (26.016). Pentru a treia zi consecutiv, banca centrala si-a facut aparitia pe piata interbancara in vederea limitarii deprecierii leului. Desi asteptarile bancilor sint altele, evolutia lina a cursului de schimb din perioada octombrie-decembrie 2000 a continuat si in prima saptamina a lui ianuarie 2001. Dupa toate probabilitatile, BNR a vindut pe traseul interventiilor sale din 2001 in jurul a 20 de milioane de dolari. Specialistii explica faptul ca bancile comerciale au cumparat inapoi o parte a disponibilitatilor in valuta, cedate la jumatatea lunii decembrie 2000, ceea ce a amplificat cererea de valuta de pe piata. La antipod se gasesc casele de schimb nebancare, cele care au creat agitatie la sfirsitul anului precedent, care si-au redus marja dintre niveluri la doar 350 de unitati: 26.200 lei/dolar - cumparare, 26.550 lei/dolari - vinzare. IONUT BALAN Ordonanta privind circulatia juridica a terenurilor forestiere, suspendata Ordonanta de Urgenta 226/2000 privind circulatia juridica a terenurilor cu destinatie forestiera a fost suspendata de guvern si urmeaza a fi amendata de catre parlament, a anuntat ieri Ministerul Agriculturii, Alimentatiei si Padurilor. Potrivit MAAP, respectiva ordonanta, adoptata in luna noiembrie a anului trecut, nu a reusit sa reglementeze toate situatiile legate de circulatia juridica a terenurilor cu destinatie forestiera din domeniul privat. In plus, MAAP arata ca Ordonanta privind circulatia juridica a terenurilor forestiere nu rezolva o serie de situatii prevazute in Codul Silvic, referitoare la lichidarea enclavelor si la regularizarea perimetrelor fondului forestier de interes public. Potrivit autoritatilor, ordonanta a fost suspendata si din cauza faptului ca dadea posibilitatea promovarii unor interese neprincipiale, motiv pentru care au inceput verificarile in teritoriu. NICOLETA BURTAN OPC se va subordona Secretariatului General al Guvernului Oficiul pentru Protectia Consumatorului (OPC) va functiona in subordinea Secretariatului General al Guvernului, in conformitate cu reglementarile europene, a declarat, vineri, Serban Mihailescu, ministru pentru coordonarea SGG. Infiintat in 1992, OPC a functionat ca un organism independent, in subordinea directa a primului-ministru, cu exceptia a doua perioade, cind activitatea Oficiului a fost coordonata de Ministerul Cercetarii si Tehnologiei si, respectiv, de Ministerul Industriei si Comertului. (N.B.) Musetescu pune saua pe privatizare Ovidiu Musetescu, presedintele Autoritatii pentru Privatizare si Administrarea Participatiilor Statului - APAPS (n.r. - fostul FPS), a emis un ordin, conform caruia, incepind cu 4 ianuarie 2001, atributiile Comitetelor de Directie ale Sucursalelor Regionale, precum si cele delegate de catre CA al fostului FPS vor fi indeplinite doar cu aprobarea sa. In acelasi document se mai precizeaza ca presedintele APAPS a devenit membru de drept al Comitetelor de Directie ale Sucursalelor Regionale in locul ramas vacant prin desfiintarea CA al FPS. Ordinul lui Musetescu mai stipuleaza ca directorii Sucursalelor Regionale, membri in Comitetele de Directie, vor solicita conducerilor societatilor comerciale aflate in portofoliu ca toate inchirierile de active sa se realizeze numai pe baza de mandat special acordat de catre Comitetele de Directie reprezentantilor APAPS in Adunarile Generale. OVIDIU ZARA Termenul limita de depunere a declaratiilor de impunere - mai la vara Ministrul pentru coordonarea Secretariatului General al guvernului, Serban Mihailescu, a declarat Agentiei Mediafax ca actualul guvern doreste sa prelungeasca termenul limita de depunere a declaratiilor de venit global, stabilit conform legii la 31 martie 2001. Fara insa a preciza data pina la care se va prelungi termenul, Mihailescu a remarcat faptul ca "deocamdata nu sint create conditiile pentru trecerea la acest sistem". El a mai aratat ca introducerea impozitului pe venitul global a fost "o decizie pripita, electorala a Ministerului Finantelor", nepotrivita pentru o tara in care 58% din populatie traieste sub pragul saraciei. Aceeasi sursa a mai declarat ca executivul intentioneaza sa reduca nivelul impozitelor asupra veniturilor populatiei, insa deocamdata acest lucru nu este posibil deoarece compensarile de zeci de mii de miliarde lei acordate in perioada anterioara si evaziunea fiscala aduc mari prejudicii bugetului de stat.(O.Z.) Carnea si preparatele se scumpesc cu 10% Procesatorii dau vina pe euro, marca, importuri, Federatia Rusa si boala vacii nebune! Carnea si preparatele din carne se vor scumpi cu circa 10% in perioada imediat urmatoare, din cauza dezechilibrelor dintre cerere si oferta si a reducerii efectivelor de animale, au anuntat procesatorii din industria carnii. Ei motiveaza ca preturile interne la carnea de porc depind de cele europene care tind sa creasca, in urma cererii masive de import in Federatia Rusa si a efectelor secundare ale crizei BSE (boala vacii nebune), care a eliminat aproape total carnea de vita din consumul populatiei occidentale. De asemenea, intarirea euro si a marcii, monede in care se face cea mai mare parte a importurilor de carne de porc, este de natura sa determine o crestere a costurilor in lei, cu influente asupra preturilor interne. Oferta interna de carne de porc continua sa fie nesatisfacatoare, Romania fiind, de altfel, anul trecut un importator net de carne de porc - animale vii, carcasa si organe.(N.B.) 