 Chitaristul de la Rolling Stones, in pericol Ronnie Wood nu se lasa de baut nici mort Ronnie Wood (53 de ani), chitaristul grupului Rolling Stones, s-a intors la marea lui pasiune - alcoolul -, cu toate ca medicii i-au spus acum cinci luni ca, daca nu se lasa de baut, va muri. Recent, de ziua fiului sau Jamie, starul a baut bere tare si sampanie pina cind s-a imbatat. In iunie, dupa ce a fost avertizat ca mai are de trait sase luni, Ronnie s-a internat intr-o clinica de dezalcoolizare. Ca sa-l ajute, sotia lui, Jo, s-a lasat si ea de baut si amindoi au trecut pe bere fara alcool. Insa acum prietenii vedetei sint ingrijorati: "La petrecere, incuraja pe toata lumea sa bea, ca si cum nu ar fi renuntat niciodata la bautura. Oricum, nu ne asteptam sa se lase de tot, dupa ce a baut din greu 40 de ani". Ronnie incearca s-o ia mai usor si e hotarit sa-si salveze sanatatea si reputatia. LIVIU SERBANESCU Autocar romanesc, facut zob in Austria Vehiculul, avind la bord 38 de turisti romani, s-a infipt in parapetul de pe marginea soselei spre Viena; Coliziunea s-a soldat cu un mort si 20 de raniti O romanca si-a pierdut viata intr-un accident rutier petrecut in Austria, pe o autostrada care duce spre Viena (in apropierea localitatii Asten), in noaptea de simbata spre duminica, informeaza, in editia de ieri, cotidianul austriac "Oberosterreichische Nachrichten". Alte 20 de persoane au fost ranite. Un autocar la bordul caruia se aflau 36 de pasageri romani a intrat in coliziune cu o camioneta inmatriculata in Cehia, care rula in fata lui. Autocarul a lovit apoi un zid aflat pe marginea drumului, partea laterala dreapta a caroseriei fiind, practic, distrusa. Femeia a murit pe loc, iar ranitii, dintre care unii sint in stare grava, au fost transportati la spitalele din Linz, Steyr si Enns, la aproximativ 150 de kilometri vest de Viena. Soferul camionetei, un ceh, a fost, de asemenea, ranit. Pentru elucidarea cauzelor accidentului, a fost deschisa o ancheta, dar se pare ca "la originea accidentului a fost faptul ca, pentru citeva momente, soferul a atipit", dupa cum spun autoritatile austriece. ISABELLA ALEXANDRESCU Secta raelienilor vrea sa reinvie un copil cu ajutorul geneticii Prima clonare a unei fiinte umane a inceput O companie de bioinginerie condusa de o secta bizara a inceput sa lucreze la prima clona a unei fiinta umane, incercind sa realizeze copia genetica a unei fetite de 10 luni, moarta in luna februarie a acestui an. Potrivit "The Sunday Times", proiectul se desfasoara intr-un laborator secret, despre care se crede ca s-ar afla undeva pe teritoriul statului american Nevada. Oamenii de stiinta implicati spera ca bebelusul-clona sa poata vedea lumina zilei la finele anului viitor. Compania se numeste "Clonaid" si este administrata de secta raelienilor, un cult ai carui membri cred ca oamenii se trag din extraterestri. La origine, "Clonaid" a fost creata pentru a achizitiona surplusul de ovule existente in laboratoarele de combatere a infertilitatii. Raelienii s-au declarat dispusi sa cloneze orice persoana doreste acest lucru. Amatorii de viata vesnica fac coada la "Clonaid" Prima incercare de clonare a unei fiinte umane va fi facuta plecind de la celule prelevate de la o fetita decedata acum citeva luni, ai carei parinti au platit circa 450.000 de dolari pentru a o "reinvia". Pe "lista de asteptare" a viitoarelor operatiuni de clonare s-au inscris si cinci cupluri britanice, intre care doua perechi de homosexuali. Compania "Clonaid" este inregistrata in Bahamas, teritoriu in care firmele nu trebuie sa-si declare fondurile de care dispun sau pe care le ruleaza. Secta raelienilor sustine ca are peste 50.000 de membri in 85 de tari. Activitatea "Clonaid" este coordonata de biochimista Brigitte Boisselier, 44 de ani, care a facut o buna parte a studiilor sale la prestigiosul institut Insead, de linga Paris. Boisselier este divortata, mama a trei copii, si ocupa o pozitie importanta in cadrul sectei raelienilor, al carei sediu central se afla in metropola americana New York. "Sintem pe cale sa incepem procesul (de clonare) pe animale, sa verificam functionalitatea sistemelor noastre, iar prin ianuarie vom trece la celule umane. Speram ca primii (embrioni) sa fie gata prin februarie. Scopul acestui proiect este pentru noi unul filosofic, de a crea viata vesnica", declara biochimista de origine franceza. Sanse reduse de concretizare a proiectului Raelienii vor sa foloseasca aceeasi tehnica de baza care a permis aparitia oitei Dolly, in urma cu patru ani. Aceasta tehnica implica scoaterea nucleului dintr-un ovul uman "nou" si inlocuirea sa cu nucleul prelevat dintr-o celula matura. Teoretic, trecerea unui curent electric prin ovulul proaspat reconstituit il trece in stadiu embrionar si incepe sa se dezvolte intr-un organism identic din punct de vedere genetic cu cel al donatorului nucleului. Metoda nu este insa foarte sigura: Dolly a fost singura supravietuitoare din 347 de embrioni. Boisselier recunoaste ca va exista o rata inalta a esecurilor, dar afirma ca tehnica a fost mult imbunatatita de cei 4 specialisti pe care-i conduce si ca embrionii umani nu vor fi irositi intr-o masura atit de mare cum s-a intimplat in cazul celebrei oite. Peste 50 de "mame-surogat", intre care si fiica mai mare a lui Boisselier - Marina Cocolios, au fost recrutate pentru a gazdui in uter primele organisme clonate. Cocolios, o tinara in virsta de 22 de ani, declara ca s-a oferit de bunavoie sa poarte in pintece o clona, fara ca mama lui sa o fi obligat in vreun fel. Raelienii cred ca rasa umana s-a nascut tot prin clonare Raelienii sint convinsi ca rasa umana a fost creata printr-un fel de clonare, plecind de la o forma de viata autohtona, combinata cu celulele citorva "oameni de stiinta" de pe alta planeta. Aceasta informatie ar fi fost comunicata chiar de extraterestri, in timpul unei vizite facute de acestia in 1973, in Franta. Intilnirea de gradul 3 l-a avut ca subiect pe fondatorul cultului raelian, Claude Vorilhon, un fost gazetar sportiv. Vorilhon s-a mutat din Franta in Canada, in provincia (francofona) Quebec, unde a inceput sa-si raspindeasca ideile. Afara de clonare, principala preocupare a raelienilor este crearea unei ambasade pentru extraterestrii care viziteaza Pamintul. Un proiect "absolut criminal", declara parintele oitei Dolly In Statele Unite clonarea nu este ilegala, dar cercetarea in domeniu este frinata de o interdictie privind utilizarea de fonduri publice. Miscarile raelienilor sint si ele supravegheate indeaproape de catre autoritatile americane. Intentia lor publica de a clona oameni a stirnit vii proteste din partea populatiei, insa nimeni nu poate lua vreo masura pentru a-i impiedica, deoarece locatia laboratorului este tinuta in cel mai desavirsit secret. Ian Wilmut, geneticianul scotian care a clonat-o pe Dolly, a afirmat ca planul raelienilor este "absolut criminal", opinie impartasita de doar o mica parte a comunitatii stiintifice internationale. Majoritatea cercetatorilor sint de parere ca numai prin clonare se pot rezolva problemele (tot mai numeroase) legate de infertilitate si de lipsa organelor "de schimb" care afecteaza milioane de oameni. CONSTANTIN VLAD Urmarire generala Tragedie greceasca din gelozie Un grec de 48 de ani, pe nume Christos Kentiras, din Pireu, innebunit de faptul ca l-a parasit nevasta, si-a ciuruit cu rafale de carabina soacra de 77 de ani, care locuia pe insula Poros, dupa care s-a dus pe o insula din apropiere, Galatas, unde si-a asasinat un bun prieten pe care il banuia ca ar fi fost amantul sotiei sale. Tragedia nu s-a sfirsit aici: grecul, care facuse o depresie nervoasa, si-a dat foc la propria masina si, pe o autostrada care face legatura intre nord-estul Peloponezului si Atena, s-a urcat intr-un autocar, luindu-i ostatici pe toti cei 33 de turisti japonezi aflati la bord, pe sofer si pe ghid, transmite AFP. Sub amenintarea armei, Kentiras l-a fortat pe sofer sa schimbe de mai multe ori directia si, cind a vorbit cu presa la telefon, a amenintat ca ii va ucide pe ostatici unul cite unul, dar nu a precizat ce anume doreste pentru eliberarea lor. Politia a trimis imediat pe urma autocarului mai multe efective, incercind sa il opreasca. In acel moment, individul a amenintat ca "da foc autocarului cu tot cu pasageri daca seful politiei face pe smecherul". Cind masina ajunsese aproape de capitala, dezechilibratul s-a razgindit si l-a fortat pe sofer sa schimbe directia spre Corint, dupa care a tras asupra unui politist aflat pe motocicleta, ranindu-l usor. Putin mai tirziu, autocarul isi schimba din nou directia, luind iar drumul Atenei, urmarit de un convoi impresionant de masini de politie, de pompieri, de ambulante si de ziaristi. Doua elicoptere supravegheau, de asemenea, autovehiculul. Expertii politiei au negociat cu Kentiras pentru a-l calma si a-l face sa isi dea seama de gravitatea faptelor sale. Sotia si fiul sau au incercat de asemenea sa il convinga sa se predea. Politia a explicat ca, din cauza despartirii de sotia sa, grecul era, de citeva luni, "intr-o stare psihologica instabila". Sinucidere de la etajul sapte In cele din urma, la ora locala 19, Kentiras a coborit din autocar fara nici un ostatic si fara carabina, intrind in sediul televiziunii particulare Alpha, din Atena, unde a discutat cu prezentatorul-vedeta al acestui canal tv, care a servit drept intermediar, dupa care s-a predat politiei. Finalul dramei s-a consumat ieri dimineata, cind grecul si-a pus capat zilelor, aruncindu-se de la etajul sapte al sectiei de politie unde se afla in arest si zdrobindu-se de o terasa de beton de la primul etaj. El amenintase, de altfel, de mai multe ori ca se va sinucide, in timp ce se afla la bordul autocarului. ISABELLA ALEXANDRESCU Cel mai faimos violator neamt a evadat a sasea oara Politia germana il cauta de mai bine de 10 zile pe un violator recidivist care este atit de abil incit a reusit pina acum performanta sa evadeze de sase ori. Violatorul, pe nume Frank Schmoekel, se face de aceasta data vinovat si de omor, deoarece a ucis un batrin la Strausberg, in apropiere de Berlin, pentru a-i lua masina. Cautarile politiei se concentreaza in zona Bautzen, Saxonia, unde a fost gasita abandonata masina furata. Oamenii legii nu dispun de nici o pista care sa ii duca la evadat, dar banuiesc ca acesta se deplaseaza pe jos deoarece nu a mai fost semnalat nici un alt furt de autovehicul. Politistii au avertizat populatia ca Schmoekel este extrem de periculos si imprevizibil, si le-au pus in vedere soferilor sa nu ia autostopisti. "Omul este foarte inteligent si versat, o sa ne mai ia citeva zile pina vom reusi sa il arestam", au declarat autoritatile politienesti din Frankfurt-am-Oder. In statele Brandenburg, Saxonia, Schleswig-Holstein si Saxonia inferioara au fost desfasurate efective impresionante - sute de politisti, asistati de elicoptere. Se afla sub supraveghere si granita cu Polonia si Cehia, pentru ca violatorul sa nu incerce sa fuga intr-una din aceste tari. Schmoekel a fost condamnat in urma cu cinci ani la 14 ani de puscarie pentru ca a violat mai multe fetite si adolescente si pentru tentativa de omor. Pe 25 octombrie, a profitat de o vizita la mama lui, in Strausberg, si de o pauza de tigara a celor doi politisti care il pazeau, pentru a fugi, injunghiindu-l cu un cutit de bucatarie pe unul din cei doi. ISABELLA ALEXANDRESCU Ultimul banc care circula la Belgrad: Vojislav Kostunica e Slobodan Milosevici! Fostul presedinte iugoslav Slobodan Milosevici apare pe postul national de televiziune. Cu un aer extrem de grav, el declara: "Stimati compatrioti, am sa va spun doua lucruri importante. Primul e ca Vojislav Kostunica este, efectiv, presedintele vostru legitim. Al doilea e ca eu sint, de fapt, Vojislav Kostunica!". Acesta este cel mai recent banc in circulatie la Belgrad, "antidotul" cu care populatia sirba trateaza zvonul ca Milosevici si regimul sau conservator s-ar putea intoarce la putere, relateaza AFP. La fel ca si fostul sau omolog croat, Franjo Tudjman, acum un an, Milosevici a disparut brusc de pe scena politica a tarii, dar, spre deosebire de defunctul lider de la Zagreb, el mai "bintuie" inca memoria oamenilor si este perfect sanatos. Slobodan Milosevici se afla acum in stare de arest la domiciliu, intr-o casa din cartierul belgradean Dedinje. "Am optat pentru solutia de a-i pune la dispozitie lui Milosevici o locuinta supravegheata, ceea ce-i permite sa-si protejeze existenta pe parcursul acestei perioade framintate pe care o traversam", a explicat Zoran Djindjici, unul dintre principalii adversari ai fostului presedinte. In ce priveste viitorul lui Milosevici, acesta nu pare a fi prea roz. "Sa fie judecat si spinzurat. Mi-a mincat zece ani din viata, mie si altor citorva milioane de oameni", a declarat un tinar ziarist, sub conditia anonimatului. CONSTANTIN VLAD Joszef Torgyan, marele proprietar din fruntea micilor proprietari Vila cu piscina si lift interior, platita din munca cinstita! Politicianul ungar Jozsef Torgyan, presedinte al Partidului Micilor Proprietari, a doua formatiune ca importanta in cadrul coalitiei la putere, a incercat simbata sa explice originea averii sale, dar a cazut in ridicol prin puerilitatea afirmatiilor facute la televiziunea de stat. Torgyan, in virsta de 68 de ani, ministru al agriculturii, a riscat o declaratie publica dupa ce presa ungara a dezvaluit ca el este pe cale sa-si construiasca o vila cu suprafata interioara de 300 de metri patrati. Vila, "dotata" cu piscina si lift interior, valoreaza aproape un milion de dolari si este situata intr-unul din cele mai selecte cartiere ale capitalei ungare. Cind fusese ales deputat, in 1998, Torgyan declarase ca el si sotia nu au ca proprietate decit un apartament de 83 metri patrati si o casa mica la tara. Vineri seara, in cadrul unei emisiuni de stiri, demnitarul ungar a justificat banii pentru vila sustinind ca "vreme de 35 de ani a fost un avocat de succes, ca nu a fost niciodata bolnav si nici concediu de odihna nu si-a luat vreodata, muncind continuu". Cum reporterii care l-au intervievat au difuzat in paralel si un comunicat al baroului din Budapesta, din care reiesea clar ca Torgyan nu fusese un avocat de succes inainte de 1989, cind oricum, chiar daca ar fi fost vedeta, tot o leafa mica ar fi luat, politicianul populist a incercat s-o dreaga, declarind ca a fost ajutat de membrii familiei sale, care ar fi vindut ceva imobile si au contractat imprumuturi bancare. Opozitia ungara reclama crearea unei comisii speciale care sa-l ancheteze pe Torgyan, mentioneaza France Presse. CONSTANTIN VLAD Flash Bomba artizanala in cutia postala Cartierul Botanica din Chisinau, a fost zguduit vineri seara de explozia unei bombe artizanale amplasate in cutia postala a unui bloc. Tinta atentatului a fost omul de afaceri Anatol Turcanu (49 de ani). In jurul orei 19.00, Turcanu a intrat in bloc insotit de garda sa de corp. Explozia foarte puternica i-a aruncat pe cei doi la pamint. Cel mai grav afectat a fost bodyguardul, care a suferit arsuri de gradele II si III pe fata si torace. Turcanu a scapat doar cu citeva zgirieturi si arsuri usoare. Bomba fusese confectionata din trotil in care se impachetasera bile de rulment, pentru ca efectul sa fie devastator. Dupa toate aparentele, incarcatura exploziva a fost detonata de la distanta cu ajutorul unui dispozitiv tip telecomanda. ( C.D. ) Avioanele irakiene sfideaza embargoul Liniile Aeriene Irakiene, ale caror aparate de zbor stau la sol din 1991, din cauza embargoului aerian impus de comunitatea internationala, si-au reluat ieri zborurile interne, trecind peste zonele de interdictie aeriana, impuse de Occident, transmite Reuters. Doua avioane care au decolat de la Bagdad au aterizat fara probleme la Basra si Mossul, orase localizate in zonele din nord si sud de interdictie aeriana, survolate de avioanele de lupta occidentale. SUA si Marea Britanie declarasera in urma cu o saptamina ca nu au nici o obiectie impotriva zborurilor civile si ca zonele de interdictie au avut ca scop doar descurajarea activitatilor aeriene militare. Ministrul irakian de externe, Mohammad Saed al-Sahhaf, a afirmat sfidator ca tarii sale putin ii pasa de interdictiile americane. "La naiba cu amenintarile americane!", a spus demnitarul irakian. ( I.A. ) Protocol european impotriva discriminarii Guvernele a 25 de tari membre ale Consiliului Europei au semnat, la Roma, un nou protocol pentru lupta impotriva oricarei forme de discriminare, eveniment prin care au culminat ceremoniile organizate pentru sarbatorirea celei de-a 50-a aniversari a Conventiei Europene a Drepturilor Omului, transmite AFP. Din partea Romaniei, a participat o delegatie condusa de secretarul de stat in MAE Mihai Razvan Ungureanu. Intr-o rezolutie adoptata in unanimitate, ministrii europeni si-au exprimat ingrijorarea si fata de amenintarile care vizeaza principiile de egalitate si nediscriminare, cum ar fi rasismul, xenofobia, antisemitismul si intoleranta, deplingind cazurile de discriminare repetata impotriva imigrantilor, refugiatilor, apatrizilor si solicitantilor de azil, in special a tiganilor. Ministrii Consiliului Europei au cerut si abolirea totala a pedepsei cu moartea "in timp de razboi, ca si in timp de pace", in conditiile in care pedeapsa capitala este inca formal in vigoare, pentru crime in timp de pace, in Albania, Rusia si Turcia, state care totusi aplica de mai multi ani un moratoriu asupra executiilor. ( I.A. ) Coruptia, majoritara in Rusia Sapte functionari rusi din zece sint corupti, a declarat simbata presedintele Comisiei pentru aparare a Dumei de Stat (Camera inferioara a parlamentului rus), generalul Aleksandr Gurov. Demnitarul a lansat, cu acelasi prilej, un apel la modificarea legislatiei, astfel incit functionarii de stat sa "fie privati de posibilitatea de a mai primi mita". Gurov a aratat ca pentru crearea unei firme in Rusia este nevoie de avizul a nu mai putin de 30 de institutii ale statului. O data creata, firma respectiva este verificata de alte 50 de persoane, si fiecare dintre acestea "cere cite ceva". In perioada 1996 - 1999, peste 16.500 de functionari rusi au fost arestati pentru coruptie, a mai adaugat generalul. ( C.V. ) Portret-robot pe baza ADN O echipa de biologi germani a dezvoltat un sistem de analiza ADN care permite determinarea originii etnice, culorii pielii si a ochilor persoanei al carei material genetic a fost cercetat, scrie saptaminalul "Der Spiegel". Biologii Universitatii Humboldt, din Berlin, au reusit sa gaseasca modalitatea de realizare a unui "potret-fantoma" a unei persoane oarecare, plecind de la o mostra de singe, de sperma sau de par apartinind acesteia, o descoperire revolutionara pentru medicina legala. Pina in prezent, legistii utilizau testele ADN doar pentru a compara mostrele gasite la locul infractiunii (crimei) cu cele prelevate de la suspecti. ( C.V. ) Candelabrul subacvatic In apele din regiunea nordica a Spaniei a fost pescuit un specimen gigantic de cefalopod extrem de rar pentru oamenii de stiinta, o creatura asemanatoare unui calmar, dar care emite lumina. Denumit stiintific "Taningia danae", "monstrul" cintareste 124,5 kilograme si masoara 2 metri lungime, fiind cel mai mare exemplar din specia sa descoperit vreodata. Spre dezamagirea gurmanzilor din portul spaniol Luarca, unde a fost depus pe tarm, cefalopodul nu va sfirsi in farfuriile lor, ci va fi conservat si expus intr-un centru marin local, unde cea mai impresionanta "caracatita" prinsa pina acum cintareste 63 de kilograme. "Taningia danae" are doua "fotofoare", cele mai mari organe producatoare de lumina ale vreunui animal cunoscut, plasate la capetele a doua dintre tentaculele sale. ( M.S. ) 