 Romanii prefera vinul alb 24 de litri de vin pe cap de locuitor Datele statistice arata ca la ora actuala Romania este cel mai mare producator de vinuri din zona balcanica si a patra putere viticola din Europa, tara noastra fiind devansata, pe batrinul continent, numai de Franta, Spania si Italia. Pentru a veni in sprijinul celor afirmate mai sus, specialistii sustin ca in acest an tara noastra a obtinut cea mai mare productie de struguri din ultimii 50 de ani: 900.000 de tone. Totusi, desi este una record, productia totala de vin estimata a se obtine in acest an va fi de aproximativ 6 milioane de hectolitri circa 200.000 de hectolitri mai putin decit in anul precedent. In ceea ce priveste consumul mediu de vin pe cap de locuitor, comparativ cu alte tari europene, Romania se situeaza undeva la mijloc, cu 24 de litri, in scadere cu aproximativ 6-8 litri, situatie cauzata de diminuarea puterii de cumparare a populatiei. Un roman din doi n-a baut vin in ultimele trei luni Recent, compania Daedalus Consulting Marketing & Research a intocmit un studiu realizat pe un esantion de 4.447 de persoane, reprezentativ la nivel national pentru mediul urban. Potrivit studiului, 43% din cei intervievati"n-au consumat vin niciodata in ultimele trei luni". Studiul releva ca 18,1% din cei intervievati au consumat vin"mai rar de o data pe luna", in timp ce 10,6% consuma aceasta licoare bahica"doar o data pe luna". Cei care consuma vin cu o frecventa de"4-6 ori pe saptamina sau mai des" reprezinta 2,7%, in timp ce 6,8% consuma vinul"de doua-trei pe saptamina". Studiul mai arata ca cei care consuma vin"o data pe saptamina" reprezinta 9,5%, iar persoanele care beau vin"de doua-trei ori pe luna" reprezinta 9,3% din esantionul intervievat. Banatenii nu sint amatori de vin O impartire pe sexe arata ca 66,1% din barbati si 48,9% din femei au consumat vin"cel putin o data in ultimele trei luni". Analiza mai releva ca in rindul persoanelor tinere (18-34 ani), al celor cu studii medii si superioare si al celor cu venituri medii si mari, consumul de vin este mai mare. Studiul precizeaza ca in Moldova si Muntenia se consuma cea mai mare cantitate de vin, in vreme ce in Banat s-a constatat incidenta de consum cea mai scazuta. Femeile aleg vinul dupa culoare si modul de ambalare, iar barbatii - dupa pret Studiul companiei Daedalus Consulting arata ca din 1.664 de persoane intervievate in ceea ce priveste criteriile principale de alegere a vinului, 56,2% au pus accentul pe culoare, 50,9% pe soi, iar 41,6% pe podgorie. Desi puterea de cumparare a populatiei a scazut, pretul nu conteaza pentru consumatori, acesta constituind un criteriu de alegere doar pentru 27,3% din persoanele intervievate. Interesant este insa ca atunci cind aleg un vin, femeile sint mai sensibile la culoarea acestuia si la modul de ambalare, in timp ce barbatii pun accentul doar pe pret. Abia pe locul cinci in clasamentul criteriilor dupa care un consumator alege un vin se situeaza marca (26,7%), aceasta fiind importanta mai ales pentru persoanele cu virsta maxima de pina la 25 ani. Celelalte criterii importante de care se tine cont la alegerea unui vin sint soiul (50,9% din intervievati) si podgoria (41,6%). Referitor la ultimele doua criterii mentionate, trebuie spus ca acestea sint mai importante in special pentru persoanele cu virste cuprinse intre 25 si 44 ani. Vinul rosu - consumat cu predilectie de tinerii pina in 24 de ani Studiind esantionul pe categorii de virsta, s-a observat ca vinul rosu este preferat cu predilectie de tineri (15-24), in vreme ce vinul alb devine o optiune dominanta dupa virsta de 35 de ani. Culoarea vinului devine mult mai importanta dupa virsta de 35 ani, iar pe masura ce venitul si educatia consumatorilor cresc, alegerea unui vin este determinata de podgorie, soi si anul productiei. Studiul a aratat ca din 947 de consumatori intervievati care aleg vinul dupa acest criteriu 63,4% prefera vinul alb, 28,7%, vinul rosu, 4,4%, vinul rose si doar 3%, vinul negru. Comparativ cu celelalte categorii de virsta, consumatorii intre 25 si 34 ani prefera mai mult vinul negru. Din punct de vedere al educatiei, vinul alb pare a fi mai atractiv pentru consumatorii cu studii superioare. O impartire pe zone geografice arata ca vinul rosu este mai bine apreciat in Ardeal si Banat, iar cel alb, in Moldova, Muntenia, Dobrogea si Oltenia. Vinurile dulci sau demiseci fac legea In privinta podgoriilor preferate, gusturile sint foarte diferite. Din 648 de persoane, 27% au ales Murfatlar, 23,7% - Cotnari, 13,7% - Tirnave/Jidvei, 7,6% - Odobesti, 6,1% - Panciu, 5,3% - Pietroasele, 3,6% - Dealu Mare. In ceea ce priveste soiurile de vin preferate, acestea sint in general cele dulci sau demiseci. Din 837 de persoane intervievate, 16,7% au ales Muscat Ottonel, 13,8% - Busuioaca, 12,7% - Grasa, 11,6% - Feteasca (Alba/Regala), 7,1% - Riesling, 7% - Muscat si 6,5% - Cabernet. OVIDIU ZARA Romania si Bulgaria incing cooperarea transfrontaliera Orasul dunarean Svistov a devenit duminica centrul primei euroregiuni de cooperare transfrontaliera pe Dunarea de sud, dintre cele trei a caror infiintare a fost decisa in aprilie de Bulgaria si Romania. Memorandumul semnat cu aceasta ocazie afirma dorinta municipalitatilor bulgare din Svistov, Nicopole si Belene si a celor romanesti din Zimnicea si Alexandria de a-si extinde cooperarea la nivel local pentru a sustine procesele de aderare ale celor doua tari la structurile europene, arata agentia bulgara de presa BTA, citata de Rompres. Cele doua parti vor elabora proiecte comune in domeniul economiei, infrastructurii, comertului, culturii si protectiei mediului. Documentul a fost semnat de autoritatile locale, cu ocazia unui forum organizat de Congresul Autoritatilor locale si regionale, de o delegatie a Adunarii Parlamentare a Consiliului Europei si de o fundatie poloneza de know-how. La intilnirea din aprilie de la Giurgiu, Romania si Bulgaria au hotarit infiintarea unor asemenea zone de cooperare transfrontaliera cu centre la Vidin si Silistra. ( R.P. ) De la instalatii de irigat, la stampile Stampila este o inventie moderna, care a luat locul vechilor peceti si pe care o gasim pe orice fel de document important, pe marfuri si chiar pe animale pentru a le arata apartenenta sau provenienta. Daca ar fi sa socotim cite stampile se aplica pe cele citeva kilograme de hirtii care sint necesare pentru a constitui o firma privata, de exemplu, am stringe cam tot atitea kilograme de stampile. Cred ca si Szegedi Ludovic a avut in vedere acest lucru cind a infiintat firma sa de confectionat stampile - S.C. GALL PRINT SRL din Timisoara. In cautarea unei afaceri stabile Imediat dupa 1990, Szegedi Ludovic s-a ocupat de construirea unor instalatii de irigare pentru agricultura prin picurare, impreuna cu parteneri din Israel."Acest lucru nu a mers deoarece banii pe care i-am investit in aceste instalatii de irigare se intorceau la noi foarte greu, cind veneau, cind nu veneau, pentru ca societatile carora le livram marfa, de cele mai multe ori, nu aveau bani. Asa ca m-am indreptat spre acest gen de afacere - confectionat stampile, datiere si carti de vizita. Toate astea imi aduceau un venit imediat si sigur, daca ne gindim la impresionanta cantitate necesara. Am inceput sa desfasor aceasta activitate in 1992, intr-un spatiu de numai 12 mp, situat in incinta magazinului "Bega" din Timisoara pentru care plateam, la vremea aceea, 120 USD. Cererea de stampile fiind tot mai mare, incetul cu incetul am deschis alte puncte de lucru in cartierele mai importante ale orasului si asa am ajuns sa am patru puncte de lucru in Timisoara si doua in Arad, in incinta magazinului "Ziridava". Apoi mi-am indreptat pasii si catre Bucuresti, unde am deschis cinci puncte de lucru in principalele magazine ale capitalei: Bucur-Obor, Victoria, Unirea, Magazinul Edmond, Piata Victoriei. Treptat, am inceput sa-mi diversific serviciile. Astfel putem oferi populatiei servicii de: legatorie carti si proiecte de diploma, copiere chei, reparat incaltaminte, tiparit carti de vizita, invitatii, coli cu antet, ecusoane si legitimatii, infolieri. De asemenea, executam reproduceri de arta dupa opere cunoscute ale unui numar mare de artisti consacrati si reproduceri dupa fotografii artistice intr-o gama variata. GALL PRINT are in componenta sa si servicii de inramat tablouri si oferim, in acest sens, peste 600 de modele de rame provenite de la cele mai cunoscute firme de profil din Italia, Germania, Olanda si SUA. La inceput am pornit cu un singur computer, pentru confectionat carti de vizita si o singura imprimanta, iar pentru a-mi procura un stoc minim necesar de carcase pentru stampile, am avut in 1992 doar 1000 USD. Aparatura din dotarea celor 12 puncte de lucru se ridica la 782.000.000 lei, pentru intreaga gama de servicii oferite de firma noastra. Am uitat sa va spun ca noi gravam cupe si trofee sportive, iar masina de gravat este destul de performanta, m-a costat acum doi ani 20.000 DM". "Am vindut stampile la jumatate din populatia Romaniei" Dar sa revenim la mult uzitata stampila, care reprezinta principalul obiect de activitate al firmei GALL PRINT. Stampila PRINTY -TRODAT este poate cea mai performanta dintre suratele ei, fiind cea mai vinduta stampila din lume (circa 100 milioane de piese). L-am intrebat pe Szegedi Ludovic cite stampile din aceasta gama au fost vindute de firma sa in Romania. "Nu gresesc daca spun ca pina in prezent am vindut peste 10 milioane de bucati". Daca luam in calcul ca cea mai ieftina stampila costa 88.700 lei, iar cea mai scumpa 428.700 lei, raportat la numarul de bucati vindute pina acum, putem sa intelegem de ce a lasat dl Szegedi irigatiile si s-a ocupat de facut stampile. Dar, pe linga stampila, trebuie sa mai cumperi si o tusiera si, in functie de cit este ea de sofisticata, are nevoie si de accesorii de schimb, care sporesc oricum pretul de cost al unei singure bucati. In ceea ce priveste proiectele, Szegedi Ludovic are in vedere sa achizitioneze o masina de gravat cu laser, utilaje mai performante pentru intreaga gama de servicii. "Imi propun ca fiecare punct de lucru sa fie independent, adica sa fie dotat cu aparatura pentru toata gama de servicii pe care o avem in prezent. Clientul trebuie sa fie servit prompt, la fata locului, sa nu astepte mult. Prin urmare, am de gind sa sporesc si numarul angajatilor; in acest moment am 90 de salariati, toti incadrati cu carte de munca". CARMEN GHERGHEI Un consortiu americano-britanic a pus ochii pe Alro Actiunea emisa de compania producatoare de aluminiu Alro este una dintre cele mai tranzactionate din piata bursiera romaneasca, atit din perspectiva volumului schimburilor, cit si a pretului. Fondul Proprietatii de Stat (FPS) detine inca 54,72% din capitalul sau, care se ridica la aproape 800 miliarde lei. Dar capitalizarea de piata a companiei trebuie multiplicata de peste 17 ori deoarece vineri ultima cotatie pe Bursa de Valori Bucuresti era de 17.200 lei pentru o actiune Alro, a carei valoare nominala a fost fixata la 1.000 lei. Alro detine 0,7% din productia mondiala de aluminiu Nu este insa o evolutie conjuncturala, caci Alro detine 0,7% din productia mondiala de aluminiu, care se ridica, anual, la aproximativ 32 milioane tone, ne-a declarat Alexander Krasner, director in compania britanica Marco Acquisitions Ltd, specializata in vinzarea-cumpararea de aluminiu. Desi nu se grabeste sa vinda pachetul de actiuni pe care-l mai detine la Alro, FPS are deja sansa unei competitii deschise. Un consortiu americano-britanic, format din Marco Acquisitions si compania americana McCook Metals, si-a dezvaluit recent intentia de a participa la licitatia pentru pachetul inca detinut de FPS."Vom investi masiv in Alro, care este o companie exceptional administrata, cu tehnicieni de virf, carora le vom oferi tehnologie avansata pentru ca intentionam sa penetram si piata europeana", a declarat pentru"Evenimentul zilei" Michael Niedzinski, vicepresedinte al McCook Metals. Compania americana, descrisa de"Wall Street Journal" ca avind unul dintre cele mai rapide ritmuri de dezvoltare din industria americana, este cel mai mare producator de aliaje aluminiu-litium, produs care-i asigura un parteneriat permanent cu NASA in construirea navelor spatiale. Consortiul americano-britanic s-a apropiat insa deja de Alro deoarece britanicii detin fondul de investitii Conef, prin care sint actionari semnificativi in Alro cu 10,5%, pachet de actiuni care le asigura un loc in Consiliul de Administratie, a spus Phillippe Cohen, director financiar in Marco Acquisitions Ltd. Batalia pentru Alro se anunta dura, in conditiile in care grupul Balli si compania Glencore s-au asezat deja pe lista de asteptare a privatizarii."Argumentele noastre sint puternice: sintem implicati in industria de aluminiu si avem acces la finantare din pietele financiare internationale, la costuri convenabile", a spus Krasner. Mai mult, reprezentantii concernului au articulat si un plan de dezvoltare a activitatii Alro, care implica un parteneriat cu managementul roman si, evident, pastrarea numarului de salariati, a adaugat Krasner, a carui companie a investit deja peste 20 milioane dolari in Romania. LIDIA MOISE Operatorii Bursei din Sibiu vad in continuare o evolutie calma In noiembrie, dolarul va ajunge la 25.600 lei Previziunile operatorilor de la Bursa Monetar Financiara si de Marfuri Sibiu s-au indreptat, la sfirsitul saptaminii trecute, catre o cotatie a dolarului in luna noiembrie de 25.575 lei. Acest lucru presupune o depreciere a monedei nationale, pe luna in curs, de aproximativ 3% comparativ cu sfirsitul lunii octombrie. Astfel, in opinia lui Cristian Faida, directorul agentiei de brokeraj Cibinium, "deprecierea din noiembrie a leului va fi apropiata de cea din luna precedenta, de circa 600 - 700 unitati, dar totusi prudenta operatorilor din piata futures are ca efect o situare a cotatiilor la niveluri superioare acestor valori". Primele contracte pe diferenta de curs leu/dolar cu scadenta la sfirsitul acestei luni s-au realizat joi, 2 noiembrie, la un pret de 25.700 lei. A doua zi, pretul de cotare a scazut cu 125 de unitati ca urmare a noilor interventii ale BNR pe piata valutar-monetara, in incercarea acesteia de a limita deprecierea monedei nationale pina la sfirsitul anului la un nivel de circa 42%-43%. Pentru sfirsitul anului, cotatiile dolarului au inregistrat o scadere de aproximativ doua procente, de la valori de peste 27.100 lei, acesta coborind in data de 3 noiembrie la 26.625 lei. Scaderea preturilor futures trebuie pusa pe evolutia pietei spot, unde in ciuda mentinerii unei lichiditati in lei ridicate, bancile nu se inghesuie sa speculeze cursul de schimb, principalul actor fiind Banca Nationala, care poate in acest fel sa-si exercite linistita politicile. S-a ajuns astfel, ca in ciuda"protestelor", bancile comerciale sa accepte randamente de 51% pentru titlurile de stat emise de Ministerul Finantelor. In ceea ce priveste evolutia cursului de schimb al euro, hedgerii asteapta o intarire a monedei unice europene in ultima luna a anului, ei cumparind optiuni CALL la un pret de exercitare de 24.150 lei/euro cu prime cuprinse intre 50.000 si 477.000 lei. Cotatiile de la BRM indica acelasi lucru Nici pe bursa futures de la Bucuresti, evolutia contractelor leu/dolar cu scadenta la sfirsitul lunii noiembrie nu a fost prea spectaculoasa. Aici, cotatiile contractelor futures pentru luna in curs au fost la deschidere de 25.600 lei. Pe parcursul saptaminii trecute, cotatia futures a oscilat intre un maxim de 25.610 lei si un minim 25.540 lei pentru un dolar. Aprecierile brokerilor din ringul Bursei Romane de Marfuri pentru sfirsitul lunii noiembrie s-au oprit asupra unui curs al dolarului de 25.540 lei. Explicatiile dealerilor bucuresteni pentru aceste cotatii sint gasite tot in evolutia ratei de schimb rol/usd de pe piata valutara interbancara. Astfel,"daca la inceputul saptaminii trecute, cursul de schimb era de 24.827 lei, comportamentul bancilor de obtinere a lichiditatilor in lei prin vinzarea de dolari a determinat o crestere relativ redusa", a declarat Liliana Paraipan, director marketing in BRM. Pe parcursul saptaminii anterioare, dolarul american s-a apreciat cu 92 de unitati monetare. Capitalizarea BRM in perioada 30 octombrie 2000 - 03 noiembrie 2000 a fost de 2,4 miliarde lei, in urma incheierii a 96 contracte tranzactionate pentru activul Dolar BRM. GABRIELA TINTEANU 