 Galatasaray - PSG, deseara, de la ora 21.45, la PRO TV Lucescu vrea sa-i arate lui Fernandez ce n-a vazut Parisul Galatasaray Istanbul disputa deseara, impotriva francezilor de la Paris Saint Germain, cea de-a doua partida din faza secunda a grupelor Ligii Campionilor. Antrenorul Mircea Lucescu a trecut prin mari emotii, citiva dintre jucatori refuzind sa intre in cantonament pina nu li se platesc drepturile financiare restante. Dupa ce, duminica, tehnicianul roman i-a convins pe fotbalisti sa se gindeasca numai la meciul cu francezii, luni dupa-amiaza a izbucnit din nou scandalul. Jardel, Hasan, Capone, Fatih si Faruk si-au facut bagajele si au vrut sa paraseasca "Florya", locul de cantonament al echipei "Cim Bom Bom". Cel care a linistit spiritele a fost patronul Galatei, Faruk Suren, care le-a promis jucatorilor ca le va da banii dupa meciul cu PSG. "Sigur, sint niste probleme serioase, fotbalistii au de primit niste bani, dar Suren a avut o discutie cu ei, si acum totul este OK", ne-a declarat ieri Mircea Lucescu. O alta problema a tehnicianului de la Galata este legata de jucatorii romani, fiindca nu-l poate folosi pe Gica Popescu (suspendat), iar Hagi s-a pregatit separat, urmind ca abia astazi sa se decida daca el va putea juca. In ceea ce-l priveste pe Luis Fernandez, noul antrenor al celor de la PSG, Lucescu se temea ca "va schimba sistemul de joc si va trimite in teren citiva jucatori care au fost trasi pe linie moarta de fostul tehnician". El si-a amintit si de faptul ca Galatasaray a purtat discutii, asta-vara, cu Fernandez, "dar nu s-a semnat nimic, fiindca francezul nu avea incredere in jucatori si in conducerea clubului". Partida Galatasaray - PSG va fi transmisa in direct la PRO TV, de la ora 21.45. Adrian Ilie figureaza printre cei 18 jucatori pe care Valencia i-a deplasat la Atena, pentru meciul din Grupa A cu Panathinaikos, insa el nu poate evolua 90 de minute, nefiind pus la punct cu pregatirea fizica. GRUPA A: Panathinaikos Atena - Valencia si Sturm Graz - Manchester United GRUPA B : Deportivo La Corua - AC Milan si Galatasaray Istanbul - Paris Saint Germain BOGDAN GHEORGHE Injunghiat in direct Meciul de campionat dintre echipele Colo Colo si O'Higgins, contind pentru runda a 28-a a campionatului chilian de fotbal, a fost marcat de incidente grave intre sustinatorii celor doua echipe. La scorul de 2-1 pentru Colo Colo, rezultat cu care s-a si terminat jocul, suporterii lui O'Higgins au sarit la bataie. Replica rivalilor de la Colo Colo nu s-a lasat asteptata. Mai numerosi si dotati cu bite, cutite si lanturi, acestia au sarit sa-i casapeasca pe fanii oaspetilor. Luptele din tribune s-au soldat cu peste 30 de raniti, dintre care patru, cite doi din fiecare tabara, au fost internati in stare foarte grava la un spital din Santiago de Chile. Imaginea alaturata, in care un suporter insingerat al lui Colo Colo baga cutitul in spatele unui fan rival, spune totul despre macelul care a avut loc pe stadionul "El Monumental" din capitala statului sud-american. O camera a unei televiziunui chiliene a surprins in direct scenele de groaza. SILVIU TANASE Arbitrul meciului Rapid-Dinamo a fost suspendat patru etape "Important e ca Tudor sa ramina curat" Subcomisia de Disciplina a Arbitrilor din cadrul FRF l-a suspendat ieri pentru patru etape pe Alexandru Tudor, "centralul" acuzat de Rapid ca ar fi viciat rezultatul intilnirii cu Dinamo, din sferturile de finala ale Cupei Romaniei. Cazul analizat s-a dovedit a fi unul dintre cele mai grele din intreaga existenta a Subcomisiei de Disciplina, iar dezbaterile s-au intins pe durata a mai mult de patru ore. La final, in timpul citirii sentintei, insusi Dan Petrescu-"Fibra", presedintele comisiei, a parut destul de putin convins de corectitudinea deciziei luate. "Domnilor, a fost un caz foarte dificil", a precizat inca de la inceput Dan Petrescu. "Observatorul pentru arbitraj, domnul Huzu, a scris in raport despre «acordarea nejustificata a unei lovituri de pedeapsa, intr-o faza neclara». Neavind alte dovezi, ne-am axat pe raport si l-am incadrat pe arbitrul Tudor la articolul 67, alineatul b, care prevede sanctiuni intre doua si cinci etape de suspendare. Noi i-am dat domnului Tudor patru etape". "Faza neclara", a scris Huzu in raport Fraza din raportul observatorului care-l incrimineaza pe Tudor are insa mari neajunsuri logice. In prima parte, Huzu spune raspicat ca "a fost acordata nejustificat o lovitura de pedeapsa" pentru ca, imediat dupa aceea, sa mentioneze ca decizia arbitrului a survenit "intr-o faza neclara". "Faza neclara" este singurul argument pe care Huzu il aduce in sprijinul ideii ca Tudor a gresit. Aceasta pare sa fi fost si nedumerirea judecatorilor. "Nu stiu nici eu ce a vrut sa spuna acolo domnul Huzu. Intrebati-l pe dinsul!", s-a abtinut Dan Petrescu. Subcomisia n-a avut la dispozitie caseta video oficiala cu inregistrarea partidei. Alexandru Tudor a venit cu niste casete video, dar acestea nu sint admise ca probe. "Din ce am vazut, nu este clar daca a fost penalty. Nu ma pot pronunta", s-a abtinut Dan Petrescu. El a precizat ca toate celelalte faze reclamate de Rapid au fost judecate corect de Tudor. "Henturile facute de dinamovisti in minutele 24 si 70 au fost involuntare". "Sint nevinovat", clameaza arbitrul Alexandru Tudor a fost de-a dreptul ravasit de decizia Subcomisiei. Inainte de a pleca, el a declarat, scrisnind din dinti: "Voi face apel. Sint nevinovat si acest lucru se dovedeste prin casete. Chiar acum voi face recurs. Atit pot sa spun". Tudor n-a mai fost suspendat niciodata in cariera. In lumea fotbalului, el este cunoscut ca fiind inabordabil, indiferent de numele echipelor pe care le arbitreaza. Dan Petrescu a mai adaugat, dupa judecarea cazului: "Pentru el, important este sa arbitreze ca si pina acum, sa ramina curat". De mentionat ca UFC Rapid ceruse excluderea lui Tudor din arbitraj. MATEI UDREA 