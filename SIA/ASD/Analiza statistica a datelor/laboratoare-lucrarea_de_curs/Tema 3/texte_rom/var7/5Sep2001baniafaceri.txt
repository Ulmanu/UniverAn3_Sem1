 Acord cu Banca Mondiala CFR Marfa va fi vinduta unor americani Ministerul Lucrarilor Publice, Transporturilor si Locuintei (MLPTL) va incepe cu Banca Mondiala, pina la sfirsitul anului, negocierea unui acord special vizind privatizarea Companiei Nationale de Transport Feroviar de Marfa, a anuntat, ieri, ministrul de resort, Miron Mitrea. "Acest proces nu mai poate suporta aminare, mai ales ca privatizarea transportului feroviar de marfa reprezinta una dintre conditiile puse Romaniei de Uniunea Europeana", a precizat Mitrea. Desi afirma ca privatizarea este deschisa pentru toti operatorii straini din domeniu, ministrul ii prefera pe cei din SUA, pentru ca multe dintre companiile europene se afla inca sub controlul statului. Un alt obiectiv urmarit de MLPTL este introducerea, incepind cu luna octombrie, a unui nou sistem de tarifare la CFR Calatori, care urmareste acordarea diferentiata de subventii in functie de rangul trenului. Aceasta initiativa va duce la scumpirea tarifelor pentru calatoriile cu trenurile rapid si Intercity si la ieftinirea calatoriilor cu personalul sau pe baza de abonament. IULIANA ANGHEL "Talpa tarii" priveste cu naduf spre autoritati Micii agricultori - lasati de izbeliste Agricultorii care, incurajati de ploile de la inceputul primaverii, si-au zis ca anul asta vor da lovitura la recolta au cam dat-o in bara. Seceta de la sfirsitul verii a compromis culturile de porumb si floarea-soarelui, care in multe zone nu au depasit 500 de kilograme la hectar. Singura cultura care nu a creat probleme a fost griul. Recolta a fost peste asteptari, hambarele s-au umplut, insa, tocmai din aceasta cauza, pretul griului este mult prea scazut, si abia poate acoperi cheltuielile. Taranii din Ialomita si Buzau sint nemultumiti ca griul se cumpara cu doar 2.400-2.500 lei/kilogram. La acest pret, dupa munca de un an, la o productie medie de 2.500 de kilograme la hectar, profitul unui taran care a cultivat griu este de doua-trei sute de mii de lei. La porumb insa, nici vorba de profit. Snopuri de coceni pentru vite Dumitru Enache, taran din satul Manasia, aduna de pe tarla citeva snopuri de coceni pentru vite. Are 3 hectare de teren si tot ce a cistigat de pe urma lui, in acest an, sint doar citeva carute de furaj pentru animale. "Recolta mai slaba ca asta la porumb n-am vazut de cind ma stiu eu. Nici cu floarea-soarelui nu s-a facut nici o isprava", povesteste Dumitru. Nici in satul invecinat, Garbovi, lucrurile nu stau prea bine. "Numai recolta de griu a fost multumitoare. Am obtinut in medie cam 2.400 de kilograme la hectar. In schimb la porumb si la floarea-soarelui, lucrurile stau prost", spune primarul comunei, Grigore Popa. In zona, marea majoritate a oamenilor au preferat sa intre in asociatii. Putini sint cei care mai cultiva pamintul singuri. Cea mai mare asociatie agricola din Garbovi, "Vointa", are in administrare peste 2.500 de hectare. Aproape jumatate din suprafata este cultivata cu griu si porumb, insa, in ultimul timp, oamenii s-au orientat si catre plantele tehnice, cum ar fi tutunul si rapita. La tutun, lucrurile stau bine. Oamenii incheie contracte cu Societatea Nationala "Tutunul Romanesc" inca de la inceputul anului si sint siguri ca vor avea unde sa isi vinda recolta. "Daca este ingrijit bine, un ogor cultivat cu tutun iti poate aduce chiar mai multi bani decit o gradina de legume", spun oamenii din zona. Serviciu contra serviciu Ionel Filip este un pensionar bucurestean care a preferat sa se intoarca in satul de origine si sa faca agricultura. N-a vrut sa intre in nici o asociatie agricola pentru ca a avut posibilitatea sa-si cumpere utilaje, la mina a doua. Pe o combina CLAAS a dat 70 de milioane de lei, iar pe un tractor - 53 de milioane de lei. Se ajuta cu citiva tarani din sat la muncile cimpului asta fiind singura forma de "asociere" in care a avut curaj sa intre. Principiul de baza este serviciu contra serviciu. "Ei imi sapa, eu le ar... cam asa merge treaba", spune agricultorul. Acum lucreaza 20 de hectare de teren, dar nu e multumit de rezultate. "Am cheltuit 80 de milioane de lei pentru infiintarea culturilor si voi scoate 30 de milioane. Am ajuns sa ma intreb daca nu era mai bine sa tin banii astia la banca...", afirma fermierul. Cu toate astea, el spune ca va mai incerca si la anul. Numai ca e nemultumit de noile hotariri ale celor de "sus" care spun ca ii vor ajuta doar pe agricultorii grupati in asociatii mari, adica exploatatii agricole performante. "Acela cu 110 hectare de teren, e normal ca poate sa faca agricultura de performanta. Atunci de ce sa nu-l ajuti pe ala care munceste 50 de ari?", se intreaba agricultorul. ( N.B., V.M. ) B.R.D. a infiintat o societate de leasing Consiliul de Administrare al B.R.D. - Groupe Societe Generale a hotarit infiintarea societatii de leasing "B.R.D. Sogelease S.R.L.", societate cu raspundere limitata, avind ca unic asociat B.R.D. S.A.. Societatea va deveni operationala pina la sfirsitul acestui an. Infiintarea acestei societati de leasing are ca obiective principale valorificarea pietei leasing-ului cu ajutorul potentialului retelei B.R.D. Se doreste finantarea posibililor clienti ai bancii pentru care leasing-ul reprezinta o alternativa eficienta la creditul bancar. Patrick Gelin, director general al B.R.D. - Groupe Societe Generale, a declarat ca "in prezent ne aflam intr-un proces amplu de pregatire atenta a activitatilor - formarea echipelor, a programelor de gestiune si contabilitate, stabilirea strategiei comerciale. Aceasta faza preoperationala este esentiala pentru dezvoltarea si succesul activitatii de leasing intern, tinta noastra fiind sa atingem o cota de piata importanta, in masura posibilului, la nivelul cotei de piata pe care o detinem ca banca comerciala". B.R.D. Sogelease va fi condusa de Jean Paul Decrick, specialist in leasing al Grupului Societe Generale. B.R.D. Sogelease S.R.L. a avut, initial, un capital social in valoare de 500 milioane lei. In ultima sedinta din luna august a Consiliului de Administrare a B.R.D., capitalul social al noii societati a fost majorat la 45 de miliarde lei. DAN-ANDREI DUMITRU Banca Mondiala sustine dezvoltarea agriculturii romanesti Unitatea de Management a Proiectului de sprijinire a serviciilor din agricultura a selectionat spre finantare 43 de proiecte, in valoare totala de 2,8 milioane de dolari, din 820 de dosare, in cadrul unui program guvernamental sprijinit de Banca Mondiala printr-un imprumut de 11 milioane de dolari, a declarat Valeriu Steriu, coordonatorul programului. Urmatorul pas este avizarea acestor proiecte, pina la 15 septembrie, de catre evaluatorii straini. Beneficiarii pot primi imprumuturi nerambursabile, intre 5.000 si 250.000 de dolari, pentru activitati de cercetare si de consultanta agricola. Ei pot fi asociatii de fermieri, reprezentanti ai industriei private cu specific agricol, organizatii non-guvernamentale cu profil agricol, universitati, institute de cercetare sau reprezentanti ai companiilor de consultanta. Beneficiarii trebuie sa suporte din surse proprii minimum 15-20a din costurile proiectului propus. "La inceputul lunii octombrie, va avea loc o noua licitatie pentru proiectele care au fost aproape de a fi selectionate si care urmeaza a fi finantate, dupa corectiile care li se vor recomanda", a mentionat Steriu. ( N.B. ) BCR se da la "Familia mea" Credite pentru Daewoo Persoanele fizice vor beneficia de facilitati la achizitionarea de automobile Daewoo, ca urmare a semnarii unui protocol intre Daewoo Automobile Romania (DAR) si Banca Comerciala Romana (BCR). Protocolul prevede acordarea de credite persoanelor fizice pentru cumpararea de autoturisme Daewoo si ofera cumparatorilor o serie de inlesniri la achizitia de autoturisme. Limita de credit este de 15.000 de dolari (echivalentul in lei la cursul zilei), perioada de creditare, de pina la 5 ani, iar nivelul dobinzii este, in prezent, de 42,5% anual. Variantele de creditare sint cu avans de 20% sau cu avans cuprins intre zero si 20%, caz in care se mai adauga 1% la dobinda curenta. Garantarea creditelor se face cu veniturile nete realizate de imprumutat si de unul sau doi giranti. Rata lunara totala, stabilita pentru rambursare, nu poate fi mai mare de jumatate din veniturile nete realizate de imprumutat. Achizitionarea automobilelor se va face din reteaua de magazine Daewoo sau de la dealerii autorizati. "Acest protocol face parte din programul de finantari initiat de BCR sub denumirea "Familia mea" si vine in sprijinul tinerelor familii sau a familiilor cu venituri medii pentru a-i ajuta sa depaseasca dificultatile economice ale acestei perioade si sa puna la punct un camin cit mai bine dotat", a spus vicepresedintele BCR, Natalia Hurduc. ( A.M. ) Job-uri "vinate" din fata computerului Agentia Nationala pentru Ocuparea Fortei de Munca (ANOFM) a lansat pe Internet, la adresa www.semm.ro, primul Serviciu Electronic de Mediere a Muncii - proiect de clasificare a locurilor de munca intr-o baza de date nationala. Realizat in colaborare cu Departamentul de Dezvoltare a Resurselor Umane din Canada si cu Agentia Canadiana de Dezvoltare Internationala, proiectul ofera tinerilor care navigheaza pe Internet posibilitatea sa-si gaseasca un loc de munca. Completind formularul de competente existent la adresa mentionata, angajatorii isi pot publica profilul locului de munca disponibil, identificind candidatul ideal. Persoanele aflate in cautarea unui loc de munca isi pot publica, la rindul lor, CV-urile, folosind un formular asemanator. Desi a fost lansat recent, numarul de accesari de pina acum este de aproximativ 40.000, media zilnica fiind de 200-250 de accesari. ( O.Z. ) Cum sa va cheltuiti banii Asociatia pentru Protectia Consumatorilor ne invata Cum sa alegem masina de spalat rufe Ca orice investitie, alegerea unei masini de spalat rufe implica analizarea citorva aspecte: ce fel de rufe si ce cantitate dorim sa spalam cu aceasta masina, ce conditii de instalare si de exploatare putem asigura acestei masini si ce efort financiar sinteti dispusi sa faceti la cumparare, la instalare si apoi pe durata utilizarii. Pentru obiecte mai mari si mai grele, este nevoie de o masina cu capacitate mai mare, iar pentru lucruri mai fine este mai indicata o masina cu tambur. Alegeti cu atentie locul in care veti instala masina si verificati dimensiunile sa fiti convinsi ca incape. Daca nu se poate asigura conectarea la conducta de apa curenta, nici o masina automata nu va putea functiona in bune conditii. Si evacuarea intregii cantitati de apa uzata trebuie sa se faca, in orice moment, la debitul normal al masinii automate. O masina de spalat neautomata costa mai putin si ocupa un spatiu mai redus, dar rezultatele acesteia sint mult mai slabe. Trebuie retinut ca o masina automata necesita cheltuieli mai mari de instalare si exploatare, dar eficienta este un argument puternic in favoarea acesteia. Dupa ce v-ati hotarit ce masina cumparati, de unde si cum o transportati acasa (cei mai multi comercianti pot asigura si acest serviciu), fiti foarte atenti la verificarea acesteia. Vinzatorul este obligat sa va demonstreze ca masina functioneaza, dar fara ca aceasta sa fie instalata, el nu va putea face decit citeva demonstratii sumare. DAN-ANDREI DUMITRU Trebuie sa verificati: - eticheta montata de producator pe care scrie tipul masinii, consumul electric, anul de fabricatie; - daca masina este lovita sau zgiriata; - daca vopseaua este cojita sau daca in interior sau in exterior piesele sint ruginite; - daca sertarasul pentru detergent este la locul lui, intact si usor manevrabil; - daca filtrul de scame (cind exista) se scoate si se introduce usor; - daca usa se deschide comod, daca se inchide etans si este semnalizata corespunzator; - daca manevrarea comenzilor se face usor si semnalizarile functioneaza; - daca masina sta stabil pe suportii ei sau se poate regla; - daca are anexele din documentatie: Ce documentatie trebuie sa primiti: - factura cu numar si data, semnata si stampilata de vinzator; - declaratia de conformitate semnata si stampilata, intocmita de producator, din care sa rezulte ca masina se incadreaza in clasa corespunzatoare de electrosecuritate si ca realizeaza conditiile tehnice prevazute; - certificatul de garantie semnat si stampilat de producator si de vinzator, care trebuie sa cuprinda data fabricatiei, data vinzarii, tipul si seria masinii, termenul de garantie, unitatea care asigura service si garantie (denumire, adresa si telefon); - documentatia tehnica cu lista de anexe livrate cu produsul. Instalarea si punerea in functiune a masinii trebuie facuta cit mai rapid, orice intirziere scazindu-se din perioada de garantie. Instalarea, mai ales pentru masinile automate, presupune niste cunostinte de instalator si este cel mai bine sa va adresati unui profesionist autorizat. Conectarea la instalatia electrica se face numai printr-o priza cu impamintare. Despre garantie - Conform H.G. 786/96, termenul minim de garantie este de 12 luni si incepe de la data vinzarii; - Daca produsul se defecteaza in perioada de garantie, termenul se prelungeste cu timpul parcurs de la data cind s-a reclamat defectiunea pina la data cind s-a remediat; - In momentul in care masina s-a defectat pentru a treia oara in prima jumatate a perioadei de garantie, puteti cere restituirea valorii actualizate a acesteia; - Daca produsul defect a fost inlocuit cu altul nou, acesta incepe o noua perioada de garantie. Daca nu vi se rezolva problema, adresati-va la: - A.P.C. - bd. Bratianu nr. 24, et. 4, Bucuresti, tel. 311.02.43; - A.P.C. - Centrul de Consiliere si Informare a Consumatorilor din Bucuresti, str. Covaci nr. 10, et. 1, tel. 315.71.49; - Oficiul pentru Protectia Consumatorilor al Municipiului Bucuresti - str. Elev Stefan Stefanescu nr. 9, tel. 250.54.47; - Telefonul Consumatorului (raspunde OPCMB) - 980 Avantajele vaselor din teflon Pentru a va usura munca in bucatarie, in locul cratitelor obisnuite puteti folosi vase de teflon cu fund antiadeziv. Astfel, mincarea gatita in aceste vase se va prinde de cratita mult mai greu. Daca tineti cura de slabire sau doriti sa mincati fara grasimi, vasele de teflon va pot fi de folos. Acestea se pot folosi si fara ulei. Exista vase din teflon mai subtiri sau mai groase (2-3 cm). In functie de grosime, unele pot fi folosite pentru flacara de aragaz, iar altele si pentru plita electrica (cele mai groase). Puteti gati orice in astfel de vase - de la clatite si omleta - pina la friptura. Trebuie sa aveti insa grija sa nu le zgiriati. Este indicat sa folositi palete din lemn sau chiar de teflon. De asemenea, trebuie curatate cu grija astfel incit sa nu se zgirie. Exista pe piata si vase teflonate care sint confectionate din aluminiu acoperit cu un strat de teflon. Le puteti recunoaste si dupa greutate - cele teflonate sint mai usoare decit cele din teflon. Unele tigai din teflon au in centru un cerc cu o sageata, care, prin incalzire, devine rosu. In acel moment, tigaia este pregatita pentru gatit. LOREDANA OPROIU Gima Superstore - Bucuresti Mall, Calea Vitan 55-59 Tigai Tefal 20 cm 199.900 lei 24 cm 299.900 lei 25 cm 299.900 lei 28 cm 329.900 lei Tigai Tefal Resistal 28 cm 329.900 lei Optimal 28 cm 379.990 lei Tefal Resistal 24 cm 329.900 lei Optimal 30 cm 259.900 lei Premier 30 cm 299.900 lei Carrefour, Autostrada Bucuresti-Pitesti Tigai Teflon 20-30 cm - promotional 40.000 lei Tigai Tefal 20-30 cm 254.900-403.900 lei Tigai Teflon Eco 20-30 cm 146.900-317.900 lei Tigai Gold 20-28 cm 176.900-317.900 lei Tavi Tefal 25/19 260.900 lei 29/22 287.900 lei Tava rotunda (tort) 24 cm 218.900 lei 28 cm 259.900 lei Vassilias - Unirea Shopping Center Tigai Teflon (mai groase) 20-28 cm 120.000-175.000 lei 20-28 cm 185.000-270.000 lei Bucur Obor - sos. Colentina nr. 2 Tigai Teflon 22 cm 110.000 lei 24 cm 160.000 lei 26 cm 185.000 lei Set doua cratite Teflon 225.000 lei Set doua oale Teflon 202.000 lei Metro Cash and Carry Tigai Tefal Premier 20 cm 189.210 lei 28 cm 653.310 lei Tigai Tefal Resistal 24 cm 343.910 lei 26 cm 379.610 lei 28 cm 474.810 lei Tigai teflonate Rondine (inalte) 18 cm 129.710 lei 24 cm 201.110 lei 28 cm 677.110 lei Vas Trading - Str. Sergent Nutu Ioan nr. 8-12 Tigai Teflon (mai subtiri - pentru flacara) 20-30 cm 70.000-124.000 lei Tigai Teflon (mai groase - pentru plita) electrica Star Bronze 20-28 cm 180.000-219.000 lei Cratita Teflon fara capac pentru flacara: 14-18 cm 90.000-134.000 lei Cratita Teflon fara capac pentru plita electrica Star Bronze 16-18 cm 179.000-204.000 lei Ibrice Teflon (medii, mari) 60.000-99.000 lei Ibrice Teflon Star Bronze pentru flacara (mici, medii, mari) 70.800-99.600 lei Tavi rotunde cu margini drepte 28-40 cm 75.000-248.000 lei Tavi dreptunghiulare Star Bronze 191.000-353.300 lei Fripteuza cu capac 24 cm 248.000-390.000 lei Gratare Teflon Star Bronze 26 cm 201.500 lei L'Oreal va deschide un magazin la Bucuresti Compania franceza va deschide la Bucuresti, in luna decembrie, primul magazin L'Oreal independent din lume, neinclus intr-o alta structura de comert, in urma unei investitii in valoare de 100.000 de dolari. In primele sapte luni ale acestui an, L'Oreal Romania a inregistrat o crestere a vinzarilor de peste 50%, comparativ cu anul 2000. Pe plan mondial, L'Oreal a anuntat, marti, o crestere de 26,3% a profitului operational net inregistrat in primul semestru al acestui an. Compania a precizat ca profitul operational net s-a cifrat la 587,1 milioane de euro (534,7 milioane de dolari) in primele sase luni ale anului, comparativ cu 465 milioane de euro, in perioada corespunzatoare a anului trecut. Aceasta crestere este urmarea unei importante contributii a grupului farmaceutic Sanofi-Synthelabo, la care L'Oreal detine un pachet de actiuni reprezentind 19,55a din capitalul total al acestuia. "In pofida unui mediu economic putin favorabil in principalele piete, L'Oreal si-a mentinut o puternica rata de crestere a vinzarilor si profitului", a declarat presedintele si directorul executiv al companiei, Lindsay Owen-Jones. "Cu toate ca aceste cifre nu pot fi extrapolate, ele sint extrem de incurajatoare si ne permit sa preconizam un an cu rezultate solide", a adaugat Jones. L'Oreal a cistigat si de pe urma vinzarii pachetului de actiuni reprezentind 49% din capitalul total al grupului de edituri Marie-Claire, care a fost cumparat de Prouvost Sisters. Profitul obtinut de firma de cosmetice in urma acestei operatiuni s-a cifrat la 700,7 milioane de euro. ( D.A.D .) [19][pl.dll?rid=expresro] 