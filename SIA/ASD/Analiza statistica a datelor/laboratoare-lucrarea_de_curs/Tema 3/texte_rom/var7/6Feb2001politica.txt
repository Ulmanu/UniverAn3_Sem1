 Doi pasi la stinga binisor, si-apoi un pas la dreapta lor Liderii ApR se desprind, unul cite unul, din hora lui Melescanu ApR va schimba oficial simbata, la Consiliul National, macazul "doctrinar": din partid social-democrat, ideologie propovaduita de Teodor Melescanu dupa "marea schisma" din 1997, ApR va sari la centrul-dreapta scenei politice. Din cauza ca nu se pot impaca in ruptul capului cu viitorul "look", de fapt o miscare prin care ApR cauta sa-si asigure supravietuirea politica, citiva fruntasi ai partidului vor sa paraseasca formatiunea lui Melescanu, sustin surse ApR. Printre cei care nu agreeaza noua ideologie a ApR se numara Iosif Boda, Doru Viorel Ursu si Gheorghe Tinca. Contactat telefonic ieri, Gheorghe Tinca ne-a declarat: "Virarea catre centru-dreapta a ApR nu ma entuziasmeaza atit de tare. Asa ca imi voi vedea de treaba. As dori sa ma intorc la meseria mea, la MAE". Doru Viorel Ursu, care si-a dat demisia din comitetul interimar, spune ca Melescanu "si-a epuizat resursele politice pentru a mai conduce" si ca relatiile sale cu acesta "sint, de saptamina trecuta, definitiv compromise". Dar, mai spune Ursu, el este decis sa se lupte "pentru un vot in favoarea unui ApR social-democrat", drept pentru care asteapta si verdictul Conventiei Nationale a ApR. Ursu spera ca acest for sa se intruneasca in martie. CRISTINA SOFRONIE Theodor Stolojan, impins sa candideze la sefia PNL Contracandidatul- surpriza al lui Valeriu Stoica la presedintia PNL ar putea fi Theodor Stolojan. Surse liberale ne-au declarat ca aceasta propunere ar urma sa fie facuta "in cadru festiv", chiar la Congresul PNL din 17- 18 februarie. "Beneficiarul" acestor planuri, Theodor Stolojan, nu a dat pina acum nici un raspuns "semnalelor" trimise in directia sa, luindu-si chiar distanta de tot acest tumult, plecind pentru o scurta vacanta in SUA. In urma tragicei disparitii a lui Horia Rusu- care isi anuntase candidatura pentru sefia partidului- liberalii care sustin varianta Stolojan sint cei proveniti de la PL' 93. Lor li s-ar putea alatura si alti mai noi membri PNL. Contactata, Norica Nicolai (fost membru PNTCD si ex secretar de stat la MMPS) a refuzat orice declaratie pe aceasta tema, dar a admis ca "echipa Stolojan- Stoica ar fi viabila pentru a face un PNL puternic". Norica Nicolai a mai adaugat ca "principiile enuntate de Valeriu Stoica in scrisoarea sa deschisa adresata liberalilor "sint corecte si trebuie luate in considerare intr-o constructie politica ce se doreste viabila". Pe de alta parte, Dinu Zamfirescu (membru al BPC) ne-a declarat ca liberalii din teritoriu au suspiciunea ca se pregateste fraudarea voturilor de la Congres. Zamfirescu spune ca "este inadmisibil sa se instaureze sistemul terorist ca presedintii filialelor sa controleze fiecare buletin de vot". CRISTINA SOFRONIE Adrian Nastase, gelos pe Nicolae Vacaroiu Presedintele PDSR, Adrian Nastase, s-a suparat ieri pe ziaristi, pentru ca acestia l-au abordat pe Nicolae Vacaroiu pentru declaratii dupa sedinta Biroului Executiv Central al partidului. Nastase a decis sa nu mai sustina conferinta de presa saptaminala, in care prezenta de obicei problemele discutate la sedinta partidului. "Daca asta intereseaza mai mult, vom tine briefingul altadata", a declarat Nastase, citat de Rompres, atunci cind a vazut ca presa il chestioneaza pe Vacaroiu in legatura cu prioritatile legislative ale Senatului. Secretarul general al PDSR, Cozmin Guse, a incercat sa detensioneze situatia, anuntind ca, de fapt, Adrian Nastase s-ar afla intr-o acuta criza de timp. ( L.P. ) Vadim face tusa la APCE Grupul democrat din Adunarea Parlamentara a Consiliului Europei nu a primit pina acum in rindurile sale delegatia Partidului Romania Mare. Liderul acestuia, Corneliu Vadim Tudor, are doar statutul de membru independent, a explicat ieri pentru cotidianul "Romaniai Magyar Szo" senatorul Gyorgy Frunda. El a adaugat ca grupul democrat nu a decis primirea in rindurile sale a senatorului PRM pentru ca exista diferente intre ideologia grupului si cea a PRM. E drept, si Gyorgy Frunda a "dat o mina de ajutor", senatorul UDMR punind la dispozitia membrilor grupului democrat un material care cuprindea mai multe articole publicate in presa din Romania cu privire la activitatea politica din tara a liderului PRM. Frunda a oferit si o explicatie a gestului sau: "Ceea ce spunem acasa trebuie sa acceptam si in strainatate si viceversa. Nu putem accepta inselaciunea politica, iar PRM nu poate sa lanseze acasa declaratii sovine, antisemite, antioccidentale si contrare drepturilor omului, iar in fata Europei sa se declare ca fiind o formatiune politica democratica". CRISTIAN OPREA Ora de franceza cu primarul Simirad Primarul municipiului Iasi, Constantin Simirad, a sustinut ieri o conferinta de presa cu totul iesita din comun. Intrevederea cu ziaristii, care a durat mai bine de jumatate de ora, s-a tinut numai in limba franceza. Simirad a intrat in sala in care are zilnic intilnirile cu presa imediat dupa o intrevedere cu consulul general al Australiei, Don Cairns. Antrenindu-se pentru respectarea noilor prevederi ale Legii administratiei publice locale cu privire la limba minoritatilor, primarul Iasiului si-a exprimat concluziile referitoare la intrunirea primarilor de la Brasov si noile proiecte pentru groapa de gunoi a orasului numai in franceza. Conferinta de presa a devenit in foarte scurt timp o discutie amicala, care l-a incintat nespus pe Constantin Simirad: "Cred ca astfel de exercitii vom face mai des, mai ales ca intrevederea cu ziaristii a fost mai apropiata in limba franceza decit in romaneste. Probabil colegii dumneavoastra au invatat sa atace numai in romaneste, iar la scoala au invatat sa exprime intr-o limba straina numai lucruri frumoase. Cred ca saptamina viitoare vom incerca impreuna sa tinem un briefing numai in limba italiana". Mai rau a fost pentru posturile de radio si televiziune care au trebuit ulterior sa faca interviuri separate in limba romana. CATALIN DUMITRESCU Tiganii din Cadrilater lupta pentru Romania Mare Tiganii din judetele bulgare Vrana, Borbici si Silistra participa la o campanie declansata de Partidul Romania Mare, distribuind harti istorice in care Dobrogea de Sud este inclusa in granitele statului roman. Liderul comunitatii tiganilor din regiune, Vasil Danev, a avertizat recent in paginile cotidianului sofiot "Trud" ca "provocatori din nordul tarii fac propaganda ultranationalistilor romani". Liderul comunitatii tiganilor din Bulgaria a adresat totodata un apel presedintelui Petar Stoianov, cerindu-i sa puna capat "activitatilor antibulgare". In urma agitatiei provocate de ultranationalistii romani, care "au beneficiat, se pare, de sprijin financiar", tiganii din satul Ignatievo au cerut saptamina trecuta sa li se recunoasca calitatea de minoritari romani, sa invete in limba romana in scoli, iar posturile de radio si televiziune nationale sa transmita emisiuni in limba romana. "Este vorba de fapt de tigani romani, si nu de valahi. Nationalistii care doresc renasterea Romaniei Mari ii folosesc pentru a-si atinge scopurile", mai sustine Vasil Danev. Potrivit opiniei sale, ultranationalistii romani ii platesc pe unii lideri locali ai tiganilor pentru a face propaganda si a intretine ideea Romaniei Mari. Danev a cerut serviciilor de securitate sa cerceteze "aceste actiuni antinationale". "In Bulgaria nu sint mai mult de 20.000 de tigani care se declara de nationalitate romana. Acestia nu vorbesc limba romana, ci un dialect foarte straniu", a incheiat Danev. PETIO PETKOV (SOFIA) Arhiva FPS Arges a disparut Prefectul Constantin Tamaga a povestit ieri, intr-o conferinta de presa, ca l-a alertat pe ministrul Octav Cozmanca cu privire la disparitia arhivei FPS Arges. El a povestit cum a descoperit cu stupoare ca la sediul FPS Arges nu mai exista nici un fel de documentatie despre privatizarile facute in judet. In cele din urma, Cozmanca a descoperit arhiva FPS Arges la sediul FPS Prahova. Extinzind cercetarile, s-a descoperit ca, imediat dupa alegeri, toti angajatii FPS Arges au pus lacatul la sediu, transferindu-se la alte institutii. Toate calculatoarele si dosarele de privatizare au fost incarcate de-a valma intr-o masina, fara nici un fel de inventariere, si trimise in Prahova. Cum maniera in care s-au transferat documentele ridica semne de intrebare, s-a format o comisie care sa cerceteze daca este vorba despre o tentativa de mascare a unor nereguli. FPS Arges a fost condus, in ultimii patru ani, de catre Marin Toader, nimeni altul decit cumnatul fostului presedinte Emil Constantinescu. GABRIEL MARICA Coltu' lu' irina Tribunul si tribuna Senatorul Corneliu Vadim Tudor nu suporta sa fie privit "de sus". Starea lui de permanenta nemultumire s-a manifestat si in prima zi a noii sesiuni parlamentare. Astfel, tribunul este iritat ca, in vacanta parlamentara, prezidiul Senatului a fost inaltat cu aproximativ 1 metru. Astfel, Vadim Tudor s-a prezentat in prima pauza la presedintele Senatului si i-a spus: "Ce te-ai urcat asa sus? Parca esti un prepeleac!". Replica lui Nicolae Vacaroiu a fost: "Stii ce bine va vad?". Si l-a invitat sa se urce pe podium. Tribunul a refuzat mormaind: "Numai Patriarhul sta asa sus!" si si-a vazut de treaba. Nu inainte de a-l saruta parinteste pe ambii obraji pe senatorul PD Radu Vasile, tragindu-l duios de obrajori. Bref Roman doreste aminarea Conventiei Nationale Extraordinare Presedintele PD, Petre Roman, a anuntat ieri ca exista posibilitatea aminarii pentru sfirsitul anului a Conventiei Nationale Extrordinare (CNE) - singurul for abilitat sa discute schimbarea conducerii partidului. In urma cu doua saptamini, s-a propus ca CNE sa fie convocata in luna iunie. Declaratia lui Roman a fost facuta dupa sedinta de ieri a Biroului Permanent National al PD. Roman sustine ca "personal a optat pentru convocarea Conventiei Nationale Extraordinare", insa "aceasta trebuie sa fie bine pregatita si sa permita mobilizarea partidului". Urmeaza ca vineri, in cadrul Consiliului de Coordonare National, sa fie stabilita data convocarii CNE. SIE va fi controlat de deputatul Ristea Priboi Parlamentul se va reuni miine in sedinta comuna pentru validarea noului director al SRI. In aceasta functie a fost propus Radu Timofte (PDSR). De asemenea, vor fi alesi cei 18 membri ai comisiilor de control al SRI si SIE. Surse din PDSR afirma ca in fruntea celor doua comisii vor fi alesi deputatul Ioan Stan (Comisia SRI) si deputatul Ristea Priboi (Comisia SIE), fost sef de cabinet, la Camera Deputatilor, al actualului premier Adrian Nastase. In aceeasi sedinta se vor dezbate "proiectele" de lege "aflate in divergenta", a declarat ieri presedintele Senatului, Nicolae Vacaroiu. ( M.C. ) La vinatoare de parlamentari Conducerea PUR a anuntat ieri ca intentioneaza sa isi dubleze numarul de parlamentari in perioada imediat urmatoare. Presedintele PUR, Dan Voiculescu, a declarat ca exista parlamentari din opozitie, care vor sa treaca la partidul sau, dar a refuzat sa nominalizeze pe cineva. Senatorul PUR Alin Ciocirlie a fost "mai generos" cu informatiile, anuntind ca PUR se mai afla in negocieri si cu membri ai unor partide neparlamentare, inclusiv PNTCD si ApR, care vor sa adere la Partidul Umanist. In prezent, PUR are sase deputati si patru senatori. Dan Voiculescu a precizat ca PUR nu intentioneaza sa fuzioneze cu PDSR dupa modelul PSDR. ( T.G. ) Chirita umbla dupa demisii de onoare Pentru a forma "o puternica opozitie extraparlamentara", taranistii sint gata sa angajeze impreuna cu ANCD fuziunea prin absortie si sa se alature UFD pentru realizarea polului de centru-dreapta. De asemenea, secretarul general al PNTCD, Calin Catalin Chirita, a declarat ca isi doreste ca fostul lider taranist Constantin Ticu Dumitrescu sa revina. Chirita a mai adaugat ca PNTCD va continua procesul de restructurare in partid, subliniind ca nu va renunta la ideea demisiilor de onoare ale taranistilor acuzati de coruptie. Afirmatiile lui Chirita survin dupa ce vicepresedintele taranist Radu Sirbu a anuntat ca nu va demisiona din partid doar pentru ca exista suspiciunea din partea presei ca ar fi implicat in "afaceri de coruptie". ( M.C. ) Prea multe centre de plasament pentru parlamentarii PDSR din judetul Suceava Fiecare dintre parlamentarii PDSR de Suceava va avea in timpul mandatului o noua grija. Aceea a copiilor institutionalizati. Fiecare deputat si senator va avea grija ca micutilor din centrele de plasament sa nu le lipseasca nimic, asa cum a cerut saptamina trecuta prim-ministrul Adrian Nastase. PDSR are in judetul Suceava patru deputati si doi senatori, in timp ce numarul centrelor de plasament este de opt. Din acest motiv, de institutia de la Siret, care gazduieste copii bolnavi neuropsihic, va raspunde prim-vicepresedintele PDSR Suceava, presedintele Consiliului Judetean, Gavril Mirza. El ne-a declarat ieri ca cel de al doilea centru de plasament ramas "fara un demnitar" va reveni prefectului Ioan Cusnir. ( T.A. ) Secretarul general al Camerei preda stafeta Cristian Ionescu, seful Departamentului de informare parlamentara, ar putea fi viitorul secretar general al Camerei Deputatilor, afirma surse parlamentare. Cristian Ionescu este considerat a fi apropiat al presedintelui PDSR, Adrian Nastase. Deocamdata nu s-a luat o decizie oficiala in acest sens, existind doar propunerea din partea PDSR. Urmeaza ca Biroul Permanent al Camerei Deputatilor sa sa faca propunerea in plen, care va alege decide. Cristian Ionescu ii va lua locul lui Florin Costiniu, care ar urma sa fie numit judecator la Curtea Suprema de Justitie. ( T.G. ) Ortacii ii cer lui Ion Iliescu indurare pentru Miron Cozma Campania de stringere de semnaturi pentru eliberarea lui Miron Cozma continua si in aceasta saptamina sub indrumarea conducerii Ligii Sindicatelor Miniere Valea Jiului. Actiunea a demarat cu putin timp in urma, prin impartirea a doua formulare-tip catre liderii sindicatelor de la toate exploatarile miniere. Unul dintre formulare se adreseaza presedintelui Ion Iliescu pentru gratierea lui Miron Cozma, iar cel de-al doilea ii solicita procurorului general al Romaniei, Joita Tanase, sa dispuna recurs in anulare in procesul lui Cozma. Ambele formulare sint semnate de liderul sindical Vasile Savu, presedintele LSMVJ si deputat de Hunedoara, reprezentind minoritatea slav-macedoneana, al carui mandat sta inca sub semnul intrebarii, comisia de specialitate propunind, la inceputul sesiunii, invalidarea. ( C.T. ) 