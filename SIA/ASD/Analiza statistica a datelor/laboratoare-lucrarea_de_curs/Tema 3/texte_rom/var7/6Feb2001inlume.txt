 Batalia lunganelor continua Britanica Lynne are 129,5 centimetri pe-un picior Dupa ce luna trecuta presa britanica a declansat cursa pentru descoperirea celor mai lungi picioare din lume, oficialii de la Cartea Recordurilor sint asaltati de tinere dornice de afirmare. Acum 10 zile, se credea ca englezoaica Sam Stacey (17 ani) poseda cele mai lungi picioare din lume, cu 126 de centimetri. Iata insa ca topul in acest domeniu se tot modifica. Fotografia alaturata infatiseaza patru dintre pretendentele britanice la primele locuri in ineditul clasament (de la stinga la dreapta): Sara Burton (21 de ani), 127 cm; Lynne Ellis (35 de ani), 129,5 cm; Suzanne Bader (25 de ani), 124,5 cm, si Elizabeth Farrow (18 ani), 124,5 cm. Lynne, care pare a fi viitoarea detinatoare a recordului celor mai lungi picioare, locuieste in Gillingham, Kent, masoara in inaltime 1,91 metri, e casatorita si are doi copii. "Cele mai mari probleme le am in avion, la cinema si la teatru pentru ca nu am unde sa-mi pun picioarele", a marturisit ea ziaristilor londonezi. LIVIU SERBANESCU Semnalata In Coreea de Sud si Cipru, O noua forma de SIDA ameninta omenirea O echipa medicala sud-coreeana si una americana au semnalat ieri, in acelasi timp, aparitia unei tulpini de HIV (virusul imunodeficientei umane dobindite, care provoaca SIDA), necunoscuta pina acum, si care va impune crearea altor tratamente si vaccinuri decit cele la care s-a lucrat pina in prezent. Potrivit France Presse, medicii se tem ca aceasta varietate de HIV, aparuta prin mutatie, s-ar fi raspindit deja in intreaga lume. Tratamentele folosite pina in prezent la bolnavii de SIDA sint lipsite de orice eficacitate in cazul noului virus. Acesta a fost descoperit in corpul unei prostituate sud-coreence in virsta de 33 de ani, moarta de SIDA in 1997, care "lucrase" in portul Pusan, unde este posibil sa fi infectat atit conationali, cit si marinari straini. Cercetatorii americani de la Universitatea din Alabama au descoperit simultan acelasi virus, la un barbat decedat si el de SIDA, in Cipru, in 1998. "Virusul gasit in fiecare dintre cei doi pacienti are aceeasi structura genetica", a declarat Choi Kang-won, de la spitalul Universitatii Nationale din Seul. In ce-i priveste, specialistii americani sint de parere ca nu este vorba de o mutatie, ci de un nou tip de HIV, originar din Africa, la fel ca si cel "clasic". CONSTANTIN VLAD Marea Britanie a dat prioni la tot mapamondul Europa de est, zona de risc ridicat pentru boala vacii nebune Furaje proteice pe baza de faini animale, susceptibile de a contine prioni - "virusi proteici" care provoaca encefalopatia spongiforma bovina (BSE, sau boala vacii nebune) -, au fost exportate in 70 de tari de cea mai mare firma britanica de procesare a resturilor de animale sacrificate, in perioada 1988-1996, releva ziarul britanic "Sunday Times". Un responsabil al Fondului ONU pentru Agricultura si Alimentatie (FAO) a avertizat recent ca Europa de est si nordul Africii se numara printre zonele cele mai expuse riscului de aparitie a encefalopatiei spongiforme bovine in urma importurilor de carne de vita si furaje proteice din Marea Britanie sau din alte tari ale UE. Furajele proteice pentru hrana rumegatoarelor au fost interzise in 1988, dar au continuat sa fie exportate ca suplimente pentru hrana porcilor si pasarilor pina in 1996, cind Uniunea Europeana a interzis toate exporturile cu acest produs. Furajele potential contaminate au fost exportate in tari din estul Europei, din Africa de nord si altele, precum Thailanda, Japonia, Kenya, Liban, Malta, Singapore, Coreea de Sud. Extractele proteice au fost exportate, in ciuda unei interdictii in privinta folosirii lor pentru hranirea vitelor si oilor, emisa inca din 1988, cind oamenii de stiinta aflati in slujba guvernului de la Londra au detectat pentru prima oara cauza BSE. Mai mult de 80 de persoane au murit in Marea Britanie si multe altele s-au imbolnavit grav dupa ce au mincat carne de vita contaminata. Singele britanic, o alta sursa de contaminare Cotidianul britanic "The Guardian" releva si faptul ca singe uman contaminat cu o noua varianta a maladiei Creutzfeldt-Jakob, forma umana a maladiei vacii nebune, a fost vindut din Marea Britanie in 11 tari. Singele provenea de la trei donatori de singe britanici si este posibil sa fi fost contaminati mii de pacienti din lumea intreaga, inclusiv un numar de hemofili din Marea Britanie, in perioada 1996-2000. ISABELLA ALEXANDRESCU Flash Numere de identitate pentru cetatenii europeni Planurile ambitioase de a-i ajuta pe cetatenii Uniunii Europene sa circule liber intre tarile membre ar putea include acordarea fiecarei persoane a cite unui "numar de asigurare sociala UE" individual, intrucitva similar sistemului existent in Statele Unite, scrie cotidianul britanic "The Independent". Luna viitoare, in cursul reuniunii liderilor europeni de la Stockholm, va fi creat un comitet special care sa studieze propunerile de inlaturare a barierelor care stau in calea accesului facil in statele din spatiul UE a cetatenilor acestora. Inalti oficiali ai UE fac presiuni in vederea realizarii unui studiu de fezabilitate privind introducerea sistemului comun de codificare a numerelor de asigurari sociale in Europa. Acesta ar permite ca drepturile de beneficii si contributiile la fondurile de asigurari sa fie "portabile" pentru fiecare persoana nascuta in spatiul UE, indiferent de tara in care traieste.(C.V.) Galeria sosiilor de presedinti americani Fostul presedinte american Ronald Reagan, aflat in convalescenta dupa un accident la sold, isi va sarbatori astazi implinirea a 90 de ani in mijlocul familiei, la resedinta sa din elegantul cartier Bel Air, din Los Angeles, relateaza AFP. Fostul lider de la Casa Alba traieste retras, protejat de ochii iscoditori ai presei de catre credicioasa sa sotie, Nancy, dupa ce aceasta a anuntat, in 1994, ca sotul ei sufera de maladia Alzheimer. Fost actor la Hollywood, Ronald Reagan beneficiaza inca de o mare popularitate in rindul americanilor, care au pus la cale, in cinstea aniversarii sale, o serie de manifestari. La biblioteca Reagan din Simi Valley, statul California, a avut loc duminica un inedit concurs de sosii prezidentiale, unde cel mai popular a fost, fara indoiala, personajul Ronald Reagan, intruchipat de americanul Jay Koch, care seamana izbitor cu fostul presedinte. Alaturi de personajul Reagan, la concurs au mai luat parte copii aproape perfecte ale presedintilor Bill Clinton, Abraham Lincoln, George Washington si Benjamin Franklin.(L.C.) Romanca arestata in Bulgaria pentru trafic cu aur Vamesii bulgari au retinut, ieri dimineata, o romanca, in virsta de 47 de ani, care a incercat sa introduca ilegal in Bulgaria 2,5 kg de bijuterii din aur, relateaza BTA. R.B. se intorcea din Turcia la bordul unui autocar care efectua o cursa pe ruta Istanbul-Bucuresti. La intrarea in Bulgaria, romanca a sustinut ca nu are nimic de declarat. Vamesii bulgari de la Kapitan Andreevo au descoperit in bagajul acesteia bijuterii din aur in greutate de 2,5 kg. Inelele, cerceii, medalioanele si colierele din aur erau ascunse in niste cutii cu jucarii. Vamesii bulgari au confiscat bijuteriile din aur si au amendat-o pe R.B. pentru incalcarea regimului vamal al Bulgariei. Potrivit autoritatilor bulgare, valoarea confiscata se ridica la 46.500 de marci germane. (Mediafax) Iarna s-a dezlantuit in Europa: Suedia tremura la - 440C Zone intinse din Scotia si nordul Angliei au fost acoperite in cursul noptii de duminica spre luni de masive caderi de zapada, care au determinat inchiderea multor scoli si intreruperea curentului electric in peste 4.500 de locuinte. Cea mai afectata a fost Insula Aram, din vestul Scotiei, a carei aprovizionare cu energie electrica a fost intrerupta complet. Grosimea stratului de zapada a atins pe alocuri aproape 3 metri Caderi masive de zapada si geruri puternice afecteaza Peninsula Scandinava. La Idre, in Suedia, mercurul termometrelor a coborit pina la 44 de grade sub zero, depasind vechiul record, de -43 de grade Celsius, care data din 1897. Gerul si chiciura au pus ieri la grea incercare capitala suedeza Stockholm, unde ieri dimineata de inregistrau -24 de grade sub zero, in vreme ce zone intinse din sudul regatului au fost paralizate de puternice ninsori Gerul a "muscat" si Norvegia vecina, unde s-au inregistrat temperaturi de 20 de grade sub zero la Oslo si -40 de grade Celsius in centrul tarii O furtuna de zapada a perturbat complet traficul rutier, maritim, feroviar si aerian pe intreg teritoriul Danemarcei. Frontul atmosferic care a afectat Danemarca a traversat si zona de nord a Germaniei, unde a nins abundent, provocind serioase perturbari ale traficului rutier Si in Rusia s-au inregistrat ninsori deosebit de puternice, autoritatile de la Moscova anuntind ieri stare de alerta meteorologica din cauza masivelor caderi de zapada si recomandind populatiei sa evite deplasarile. In ultima saptamina, in capitala Federatiei Ruse au murit de frig (in combinatie cu consumul excesiv de alcool) cel putin sase persoane, ridicind la 157 numarul victimelor acestei ierni. (C.V.) Razboiul rece se incinge din nou In replica la proiectul american antiracheta, Rusia ameninta cu relansarea programelor de inarmare balistica Moscova si-ar putea relansa programele de riposta strategica, concepute in epoca sovietica pentru a raspunde programului "Razboiul Stelelor" din timpul administratiei Reagan, daca Washington-ul va pune in practica programul de aparare antibalistica (NMD), a avertizat ieri ministrul rus al apararii, Igor Sergheev. "Proiectele noastre de riposta asimetrica la programul «Razboiul Stelelor» au fost inghetate, insa pastrate, si putem reveni oricind asupra lor", a declarat ministrul rus Agentiei Interfax. Potrivit acestuia, URSS a conceput trei programe pentru contracararea programului american inclus in Initiativa de Aparare Strategica (IDS), lansat in 1983, in timpul administratiei Reagan si abandonat oficial zece ani mai tirziu, in timpul administratiei Clinton. Metoda de riposta a Rusiei evocata de maresalul Sergheev va fi una "asimetrica", ceea ce inseamna ca nu va avea ca scop crearea unui scut antiracheta similar celui american, ci mijloace eficace pentru penetrarea acestuia. Experti ai Ministerului rus al Apararii au explicat recent ca Rusia a creat si testat deja mijloace de diversiune care pot anihila sistemul de protectie antiracheta american, mentionind, ca exemplu, noile rachete Topol-M cu focoase multiple, care sint capabile, sustin ei, sa "strapunga" orice sistem antiracheta. (L.C.) Daewoo, in urmarire generala Recompensa pe capul fondatorului Creatorul grupului industrial sud-coreean Daewoo, Kim Woo-Choong, care a fugit din tara, este dat in urmarire generala de catre organizatiile sindicale, care ofera si o recompensa de 500 de dolari pentru orice informatie care ar duce la gasirea lui, indica agentiile internationale de presa. Sindicatele sud-coreene au impinzit Internetul cu portretul celui cautat si au transmis fotografia acestuia si sindicatelor din Europa. Kim este cautat si de autoritatile sud-coreene pentru implicarea in deturnarea de fonduri apartinind Daewoo. Concedieri masive la Daewoo din Polonia Dupa ce mult timp a dezmintit informatiile conform carora angajatii Daewoo din Polonia vor fi dati afara in masa, grupul industrial a anuntat suprimarea "cit mai repede posibil" a unui sfert din numarul salariatilor sai in aceasta tara, adica aproximativ 1.300 de persoane. Potrivit legii poloneze, orice demitere in masa, care depaseste o suta de persoane, necesita aprobarea guvernului, iar filiala din Polonia a Daewoo a depus deja o cerere in acest sens. Daewoo are un numar de 24.000 de angajati in Polonia, iar vinzarile in aceasta tara au scazut cu 37 la suta in 2000 in comparatie cu anul precedent. Polonia este tara europeana pe care concernul sud-coreean intentiona sa o transforme intr-o baza solida si sa reexporte spre restul Europei, plan care a esuat lamentabil. Daewoo Polonia este, potrivit zvonurilor, acoperita de datorii, iar furnizorii refuza din aceasta cauza sa faca livrari fara plata pe loc, in timp ce mii de masini noi stau nevindute in parcurile auto ale fabricilor. ISABELLA ALEXANDRESCU 