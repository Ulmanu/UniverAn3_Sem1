 Patruzeci de grade ______________________________________________________________________ Nu se desparte niciodata de radioul chinezesc. I s-a rupt urechiusa de la baterii si pentru asta il tine legat cu un zgirci. Sintem in direct cu Institutul Meteo, buna dimineata, doamna... Cind o aude pe aia i se face frica! Ieri a vorbit ca la "Cotele apelor Dunarii". Zicea de caldura de parca numara firfirici. Marti, spre seara, cind au rasturnat furnalul peste oras i-a venit s-o injure. De ce nu mi-ai zis, bre, sa fug! Ma duceam dracu' la girla, ma ascundeam in padure! Doua ceasuri a curs pielea de pe mine! Si pa astia taman atunci ii ghiortaia foamea! Doamna Mia vinde crenvursti in apropierea Garii de Nord. Are o taraba in "locatie". A luat-o de la unul din Giulesti, plecat sa culeaga portocale in Grecia. Ieri dimineata si-a adus cu ea trei sticle de un litru, cu apa de la cismea. Le-a invelit in cirpe si le-a ascuns intr-un colt al tonetei. Pe la zece mai avea doar una. Era deja clocita. Si tot nu s-a linistit. Cit a baut, atit a transpirat! Pe la amiaza s-a gindit sa inchida. A venit o casiera de la autobuzele turcesti. Cica a aflat de la turcaleti ca apa rece te nenoroceste pe caldura. E mult mai destept sa bei ceaiuri fierbinti. Or sti turcii ce-or sti, ca de-aia stau in desert. Doamna Mia nu si-i imagineaza pe turci decit in cort, facind focul intre doua pietre si frecind ibricul pe nisipul incins pe o tingire. Fiind deci convinsa ca Turcia e toata un desert chinuit de soare, da ascultare casieritei si trimite un tinc dupa trei plicuri de ceai. Ia o cana de tabla si o tine cu fundul in apa in care fierb crenvurstii. Apoi, balangane plicul prin apa fierbinte si isi freaca miinile de bucurie. Pornind de la experienta multimilenara a turcilor prin desert, ea va scapa de sete nu departe de zidurile Garii de Nord din Bucuresti. Fara zahar, ceaiul e salciu. Se uita spre gara. Nu se mai vad nici ciinii vagabonzi. Acu-s de prins, zice doamna Mia, chioscarita cea mai sobra de la minuturile de pe linga gara. Tigancile cu flori se dau batute. Pe la amiaza inchid si ele tarabele. Se cara si unul de la ziare. Nenicule, se aprind pe taraba si ma pune sa platesc, zice omul si se duce. Mai bine sa le dea Ônapoi, decit sa se aprinza ceva! Din cind in cind, la chiosc se mai opreste cite un taran, venit cu legume la Matache. A vindut tot si face ture pina la cursa de patru. Mai poti, doamna? Murim cu totii! Ii da si lui o gura din ceaiul cald. Pirjol mare! Nu-s pepeni, rosiile s-au zbircit, ardeii la fel. Toata ziulica le-am udat pina am scos namol din put! Sa le ude Dumnezeu, am zis. Ori e sfirsitul lumii, ori s-o face la anu'! La chioscul mirosind a apa amestecata cu grasime de crenvursti se opreste si un moldovean. Are palarie neagra, si transpiratia ii picura in gura cind ridica ochii spre cer. La noi s-au aprins si cimpurile! Valeu, zice tanti Mia, cotrobaind dupa un cirnat ratacit prin cuva de otel. Bre, cucoana, matali nu ti-au pus er condisan? Doamna Mia simte picioarele ude in tirlici, usturimile de la subsuori, fata inecata. Parca ii curge sudoarea si prin urechi si aude din ce in ce mai prost! Cine sa-i puna? Cine sa-i dea apa minerala rece? Asa-ti trebuie, zice ea in gind, daca nu ti-a placut cartea si n-ai vrut sa fugi cu italianul care te-a cerut de nevasta in prima zi de bacalaureat! Nu te-ai ales nici cu diploma, nici cu cetatenie, nici cu bogatie! Eu ma incalzesc, bre, si rezist mai bine, zice ea! Si privirea ii cade pe urmele lasate in asfalt de moldoveanul care nu cumpara. S-a dus la sucuri si goleste doua Fanta mici direct in fundul burtii. Calicii dracului, zice ea in gind. Scirtiiti din masele la fiecare mie! Si troleele se umfla ca niste tomberoane. Cind trec i se pare ca put a motorina. Si gunoaiele dau in clocot. Numai fufa de la schimb valutar nu sufera. Vede cum se scurge condensul pe geamurile ei reci ca niste calupuri de gheata. In fata ei s-a oprit unul cu masina straina. Tine geamurile inchise ca boierul ascuns in camara. Numara bani. Doamna Mia inchide ochii sa nu mai vada cirnatii batuti de muste, nici apa soioasa clocotind cu bule mari si mirositoare. Daca ar fi fugit cu italianu'É Si nesimtitul ala cu numaratul de bani! Se fileaza cu tipa de la tejghea, sta cu capul pe umar ca sa stringa "ciololarul", vorbeste si invirte bani cu delicatete de parca ar fi maradonist. Doamna Mia, cea mai rezonabila chioscarita din jurul Garii de Nord, vede negru inaintea ochilor, iese din baraca ei, isi scoate tirlicul din dreptul si-i arde una peste parbriz. Mai da o data, si inca o data, si papucul prost joaca exact ca mingea pe asfalt, pina cind i se intoarce intre ochi, si pe femeie o podideste plinsul. Sughita si tremura, inecata parca de propria-i transpiratie. Un musteriu sta in fata tejghelei, o priveste lung si zice: - Iaca, a trecut de patruzeci de grade! _________________________________________________________________ 