 Vedetele parasite se refac prin terapie sexuala Dupa despartiri dramatice si divorturi scandaloase, vedetele de la Hollywood se reorienteaza, care mai de care, spre un tip diferit de relatii. Cu mai multi parteneri, cu jucarii erotice... Totul pentru distractie, totul impotriva durerilor de cap! Liz Hurley isi rezolva singura problemele hormonale A fost, timp de 13 ani, iubita frumosului Hugh Grant, insa aceasta relatie nu s-a transformat in casatorie, iar cei doi nu au avut copii. Dupa cumplite furtuni, relatia lor a alunecat pe arida arie a platonicului, iar sansele ca focul sa izbucneasca din nou par deocamdata nule. Oficial, cei doi s-au despartit pentru ca Liz si-ar fi dorit copii, in timp ce Hugh se facea ca ploua, insa gurile rele sustin ca nici celebrul scandal declansat in urma aventurilor lui Hugh prin cartierele rau famate nu a avut darul de a face lucrurile sa mearga bine. Noua filosofie de viata: Liz nu doreste sa se mai implice intr-o relatie serioasa, ci, pur si simplu, sa aduca ceva nou in viata ei sexuala. Lumea zice ca se vede cu doi adevarati armasari, a caror identitate a fost pastrata deocamdata strict secreta, insa nu se gindeste la nimic serios, ci vrea doar sa se distreze experimentind noi tehnici sexuale si pozitii insolite. Apropiatii actritei sustin ca aceasta pastreaza in sifonier o cutiuta-minune cu tot felul de jucarii erotice, pe care nu se sfieste sa le foloseasca, in asteptarea urmatorului "Romeo". Nicole Kidman e hotarita sa iasa cu oricine A fost casatorita mai mult de 10 ani cu Tom Cruise. O viata de om, avind in vedere ce se intimpla cu celelalte cupluri de la Hollywood. Motivul despartirii: amindoi au dat vina pe munca. Dornici sa-si relanseze cariera, cei doi au ajuns sa-si petreaca tot mai putin timp impreuna. Unii sustin insa ca Tom era cam gelos si cam posesiv, ceea ce n-a incintat-o foarte tare pe suava Nicole. Noua ei filosofie de viata: blondina a declarat recent ca dezamagirea nu i-a taiat pofta de viata, ca se simte vesela, increzatoare si dornica sa se indragosteasca din nou. Nicole vrea sa-si traiasca viata, sa se distreze si sa iasa cu oricine-i trece prin cap. Ceva mai precauta, sustine ca de data asta ea va fi cea care "taie cartile", stabilind data, locul si frecventa intilnirilor. "Aminteste-ti succesele pe care le-ai avut in trecut. Cu siguranta ca se va intimpla din nou", spune Nicole, care se jura ca nu se va mai lasa vreodata pe miinile unui barbat posesiv, dornic sa-i controleze in totalitate viata. Jerry Hall recurge la serviciile unui profesionist Dupa o lunga casnicie cu muzicianul Mick Jagger, liderul trupei Rolling Stones, frumoasa Jerry, model care a atins apogeul carierei in anii 70, a ramas singura. Neconsolata si, probabil, uimita ca cei 20 de ani petrecuti alaturi de Mick s-au spulberat de parca n-ar fi fost vreodata. Au ramas doar amintiri si, desigur, cei patru copii. Motivul despartirii: desi pareau un cuplu indestructibil, cei doi n-au putut trece peste uriasul scandal declansat de aventura lui Mick cu modelul brazilian Luciana Morad. Asta si pentru ca focoasa Luciana a facut, la vremea respectiva, un taraboi de proportii, vehiculind cele mai bulversante declaratii in presa si anuntind, ori de cite ori a avut ocazia, ca poarta in pintece fiul celebrului cintaret. Noua ei filosofie de viata: dupa toate aceste povesti dezagreabile, Jerry are nevoie de putina distractie. Actrita sustine ca face exercitii de concentrare, gindindu-se in fiecare zi ca este o femeie superba, fatala, unica, puternica si inteligenta. Uneori se mai consoleaza in bratele lui George Waud, un aventurier "consacrat", adora sa flirteze si sa fie in centrul atentiei, insa doreste sa ramina singura o vreme, cel putin pina cind ranile din trecut se vor cicatriza. Moldova, chemata de Maica Rusie la pieptul sau Duma cere autoritatilor celor trei state sa depuna eforturi pentru a asigura aderarea Moldovei la Uniunea Rusia-Belarus Duma de Stat a Rusiei (Camera Inferioara a parlamentului rus) a cerut miercuri presedintelui rus, Vladimir Putin, celui belarus, Aleksandr Lukasenko, si celui moldovean, Vladimir Voronin, precum si liderului administratiei separatiste a Transnistriei, Igor Smirnov, sa depuna eforturi pentru a asigura conditiile necesare aderarii Republicii Moldova la Uniunea Rusia-Belarus. Un proiect de rezolutie care continea o astfel de propunere, adresat celor trei presedinti, a fost elaborat in luna mai de Comisia pentru asistenta in solutionarea problemelor politice si economice ale Transnistriei, creata de Duma. Rezolutia propunea celor trei lideri sa participe cit mai urgent la consultari pentru crearea unei uniuni statale comune. In sedinta de miercuri, Camera inferioara a legislativului de la Moscova a transmis cereri similare parlamentarilor de la Minsk si Chisinau, propunind consultari, inclusiv interparlamentare, consacrate eventualei aderari a Moldovei la Uniunea Rusia-Belarus. Deputatii rusi au subliniat ca problema transnistreana poate fi solutionata numai pe baza respectarii principiilor si normelor de drept international general acceptate. Saracia impinge Moldova spre est Presedintele Comisiei parlamentare ruse pentru asistenta in problema Transnistriei, Gheorghi Tihonov, a declarat ca aderarea Moldovei la Uniunea Rusia-Belarus ar lichida divergentele dintre Chisinau si Tiraspol si ar conduce la unirea acestora in jurul Moscovei. Parerile analistilor in ceea ce priveste eventuala aderare a Moldovei la Uniune sint impartite, unii dintre acestia considerind ca ar fi "o fantezie". Altii insa cred ca, o data cu venirea comunistilor la putere, acest lucru este mai probabil decit oricind, pentru ca Moldova, aflata intr-o situatie economica nu tocmai de invidiat, are nevoie de un sprijin care sa nu o supuna la sacrificii dureroase. Acest lucru pare posibil, din punctul de vedere al analistilor, numai daca orientarea se va produce spre fostii "frati" din URSS, pentru ca piata occidentala nu este, cel putin pentru moment, accesibila Moldovei. Productia Moldovei nu face fata pietei europene, industria este la pamint, iar agricultura nu are nici o perspectiva, din acest motiv doar Moscova parind a putea fi un partener real pentru Chisinau. In plus, nici linia politica a Moldovei nu este pina in acest moment destul de clara, liderii moldoveni "cochetind" de-a lungul timpului si cu Bucurestiul, si cu Moscova. Presedintele Moldovei, Vladimir Voronin, care nu s-a putut decide pina in prezent in ceea ce priveste viitoarea orientare a tarii sale, da totusi semne ca ar putea opta pentru varianta aderarii la Uniunea Rusia-Belarus, dar afirma ca va hotari tinind cont, in principal, de factorii externi. Acesti "factori externi", spun insa analistii, ar fi resursele rusesti de care Moldova are mare nevoie pentru a scapa de dezastrul economic. CAMELIA MUNTEAN "Vaca nebuna" loveste in Bulgaria ! In Bulgaria s-au inregistrat primele cazuri de maladie Creutzfeld-Jakob variant (vCJD), forma umana a encefalitei spongiforme bovine (BSE), numita si "boala vacii nebune". Un cetatean bulgar, identificat doar cu initialele P.P., este internat la Spitalul Central de boli infectioase din Sofia cu acest diagnostic. Medicii declara ca pacientului i-a fost afectat creierul pe jumatate si ca diagnosticul este confirmat in proportie de 90 la suta. "In cazul pacientului de la spitalul din Sofia se inregistreaza o progresie rapida a deteriorarii mintale", a declarat neurologul Borislav Gherasimov. Specialistul a precizat ca, din fisa medicala a bolnavului, in virsta de 41 de ani si originar din sudul Bulgariei, sint inregistrate, in intervalul ultimelor cinci-sase luni, mai multe epsioade de dementa si alte tulburari mintale. Un caz asemanator a fost inregistrat la Plovdiv, bolnavul fiind un muncitor sezonier care a lucrat pina la inceputul lunii iunie in Grecia. Ministrul agriculturii, Venceslav Varbanov, a respins informatiile aparute in presa greceasca, potrivit carora Bulgaria a importat in acest an 76 tone de carne de vita. Pina in prezent, Bulgaria a sustinut in permanenta ca pe teritoriul sau nu s-au inregistrat cazuri de BSE, nici bolnavi de vCJD. Maladia Creutzfeld-Jakob transmisa la om de la vacile bolnave de BSE are ca efect principal distrugerea creierului si nu i se cunosc remedii, astfel ca, de la aparitia sa in Europa, ea s-a facut raspunzatoare de moartea a peste 90 de oameni, majoritatea in Marea Britanie. PETIO PETKOV, Sofia Printul crenvurstilor Noul campion mondial al mincatorilor de hot-dog a reusit sa inghita 50 de bucati in 12 minute Japonezul Takeru Kobayashi, supranumit "Printul", a dublat recordul de anul trecut in cadrul concursului de mincat hot-dog, care a avut loc miercuri la restaurantul Nathan's din New York, relateaza Reuters. Ajutat de tehnica sa speciala, prin care foloseste intregul aparat masticator, "Printul" a consumat 50 de hot-dog in intervalul de 12 minute, cistigind astfel Centura Internationala a Mustarului Galben. Recordul anterior a fost stabilit de compatriotul sau Kazutoyo Arai, supranumit "Iepurele", care, anul trecut, a consumat 25 de hot-dog in acelasi interval de timp. Prin deosebita sa performanta, Kobayashi a impus un nou standard, foarte greu de atins, in cadrul concursului anual de mincat hot-dog, lansat in anul 1916. Kobayashi, un tinar de 23 de ani care cintareste doar 59 de kilograme, a devorat 30 de hot-dog in numai sase minute, indesindu-i pe ultimii doi in gura in ultimele secunde. El a mestecat cite doi crenvursti deodata, intre timp inmuind piinea in apa, pentru a fi mai usor de mestecat. Pentru a putea pastra ritmul, Kobayashi a uimit asistenta efectuind un dans ciudat. Un fost cistigator al concursului, britanicul Barry Noble, s-a declarat absolut impresionat de performanta lui Kobayashi, marturisind ca nu a vazut in viata lui asa ceva. ( L.C. ) Chinezii revin in epoca de piatra Oamenii cavernelor Pesterile de la Yan'an, oras chinez cu 140.000 de locuitori, vor fi legate pentru totdeauna de numele parintelui revolutiei culturale, Mao Zedong, care in anii 30 se ascundea aici impreuna cu tovarasii sai de invadatorii japonezi sau de adversarii sai chinezi. Adaposturile istorice ale eroilor comunisti sint astazi muzee, dar in grotele de rind s-au instalat sute de localnici care spun ca viata "in epoca de piatra" este mult mai placuta decit traiul la bloc. Locuitorii din Yan'an sustin ca pesterile in care locuiesc sint mult mai confortabile decit orice casa din zona, acestea fiind racoroase in timpul verii si calduroase iarna. Cu o investitie minima, grotele pot fi transformate in adevarate resedinte de lux. Zugravite in culori vii, dotate cu mobilier modern, ventilatoare si panouri solare pentru instalatia de apa calda, apartamentele din pesteri sint vindute la pretul de 18 dolari metrul patrat. In plus, comunitatea este mult mai unita, oamenii fiind mult mai apropiati, in timp ce la bloc vecinii nici nu se cunosc intre ei. Un responsabil al "orasului", Zhang Zhongqiang, se teme insa ca prosperitatea si noua moda ii vor indeparta pe tineri de pesterile pitoresti in favoarea apartamentelor de bloc. Pelerinaj la sosetele lui Mao Adaposturile de razboi ale personalitatilor comuniste reprezinta una dintre cele mai mari atractii ale "turismului rosu", iar in ultimele saptamini la Yan'an s-a inregistrat un numar record de vizitatori, mii de tineri, mai ales pionieri, venind in pelerinaj cu ocazia celei de-a 80-a aniversare a Partidului Comunist, sarbatorita pe 1 iulie. Grotele au fost conservate perfect, turistii avind posibilitatea de a admira in cea mai vizitata pestera o pereche de sosete apartinind tinarului Mao, precum si o gramajoara de chistoace de la tigarile aceluiasi ilustru personaj, cunoscut ca un fumator inrait. Alaturi se afla "pestera 2", in care eroul comunist Zhou Enlai, devenit mai tirziu primul premier al Chinei, a crescut un orfan din provincia Sichuan, pe nume Li Peng, care a avut, la rindul sau, functia de prim- ministru timp de zece ani, pina in 1998. LIVIA CIMPOERU Pentagonul pune la punct Bomba cu duhoare Specialistii Pentagonului lucreaza la un proiect privind crearea unei bombe "puturoase", menite sa alunge trupele inamice sau manifestantii ostili, releva revista americana "New Scientist". Proiectilul urit mirositor poate reprezenta un element de baza al programului american de dezvoltare a armelor nonletale si va oferi politiei un nou mijloc de a face fata manifestatiilor violente din timpul summit-urilor. Cercetatorii sustin ca exista o legatura strinsa intre mirosul respingator si senzatia de frica, deoarece izul neplacut poate activa anumiti centri ai creierului care controleaza starile emotionale. "Miasma" perfecta pentru actiunile de aparare va fi, astfel, un miros care sa provoace o reactie emotionala a subiectilor. Singura problema este aceea ca mirosurile pot provoca reactii variate in cadrul unei mase de oameni, din cauza diferentelor culturale si sociale. Cercetatorii au testat diverse mirosuri asupra unor voluntari de diverse etnii pentru a gasi o formula universala, si au descoperit deja doua mirosuri respingatoare care par sa nu tina cont de diferentele culturale si etnice, amestecul celor doua putind crea formula "bombei puturoase". ( L.C. ) Flash Soldati de la scoala de corectie Autoritatile ruse au lansat un program de integrare a tinerilor delincventi din casele de corectie in rindul armatei, pentru a-i obisnui cu disciplina militara si a-i face folositori pentru societate. In timpul verii, copiii din casele de corectie sint adusi sa ia parte la exercitiile militare efectuate de soldatii diviziei de elita Djerjinski, cu baza in apropierea orasului Balasika. Soldatii le explica tinerilor delincventi care sint regulile de disciplina si ii familiarizeaza cu modul de utilizare a armelor de asalt. Ratuste parlamentare Membrii legislativului britanic s-au indepartat pentru putin timp de la problemele tarii pentru a participa, cu mult entuziasm, la celebra cursa parlamentara a ratustelor din plastic de pe riul Tamisa, care a avut loc miercuri, la Londra. Adunati pe cheiurile Tamisei, parlamentarii britanici au renuntat la sobrietatea lor proverbiala pentru a se bucura ca niste copii in momentul aruncarii in apa a haioaselor ratuste galbene din plastic, care si-au inceput intrecerea pe firul apei. Potrivit regulilor concursului, detinatorul ratustei care trece prima linia de sosire cistiga un premiu de 3.500 de lire sterline, care este, de regula, donat organizatiilor caritabile. Cai vechi pe pereti O echipa de arheologi francezi a descoperit o serie de gravuri preistorice, datate in urma cu 28.000 de ani. Arheologii sint de parere ca gravurile preceda cele mai vechi picturi rupestre descoperite pina acum, estimate la o vechime de 18.000 de ani, din faimoasa pestera Lascaux, situata in aceeasi regiune. Gravurile, descoperite in pestera Cussac din apropierea localitatii franceze Perigueux, pe o portiune de citeva sute de metri, infatiseaza cu o deosebita grija animale de talie mare, respectiv bizoni, cai precum si siluete umane. ( L.C. ) Somnambul mort dupa "Lista lui Schindler" Un britanic in virsta de 37 de ani, care suferea de somnambulism, s-a spinzurat singur in timp ce visa o scena a mortii din celebra pelicula "Lista lui Schindler". Michael Cox era somnambul inca din copilarie si visa adesea scene din filmele pe care le vazuse. El a fost descoperit spinzurat cu cureaua de la pantaloni, la citeva zile dupa ce ii spusese unui prieten ca intentioneaza sa vada filmul "Lista lui Schindler", pelicula in care, spre final, unul dintre personaje se spinzura. Sinucigasul somnambul, care era necasatorit, a fost descoperit dupa doua zile, in propria sa casa, spinzurat de o curea agatata de balustrada. ( L.C. ) Lautarul de tinichea Doi elevi din Thailanda au prezentat cea mai mare inventie a lor, un robot umanoid care interpreta melodii traditionale thailandeze in cadrul unei expozitii tehnologice care s-a deschis la Bangkok. Robotul, avind infatisarea unui erou din filmele de actiune, poate interpreta la un instrument traditional din bambus peste 100 de melodii thailandeze si din repertoriul international. ( L.C. ) Prostituate duse cu barca la Ruse Politia din orasul Ruse a dezmembrat o retea ilegala de trafic de carne vie din Romania si Moldova catre Grecia. La inceputul saptaminii trecute, sapte tinere, cu virste cuprinse intre 17 si 20 de ani, au trecut Dunarea cu barca, in apropiere de orasul Giurgiu, fara documente de identitate. Ele urma sa fie transportate mai departe, in Grecia, unde trebuia sa fie integrate intr-o retea de prostitutie. ( P.P. ) Armistitiu in Macedonia Un acord de incetare a focului, care a intrat in vigoare in Macedonia la miezul noptii, a fost incheiat intre guvernul de la Skopje si gherila albaneza, sub medierea NATO, au anuntat surse guvernamentale macedonene. "Am acceptat sa declaram incetarea focului dupa ce am obtinut din partea NATO garantii foarte stricte legate de faptul ca si Armata de Eliberare Nationala (UCK) l-a acceptat la rindul sau", a afirmat un responsabil guvernamental. El considera ca aceasta masura reprezinta un prim pas catre dezarmarea UCK si solutionarea crizei. ( C.M. ) Kostunica miriie la TPI Presedintele iugoslav Vojislav Kostunica a acuzat joi Tribunalul Penal International de la Haga ca "face justitie partiala", precizind ca nu s-a uitat la televizor atunci cind s-a transmis prima audiere a fostului presedinte Slobodan Milosevici, "pentru ca i s-ar fi parut penibil". "TPI are foarte putine din caracteristicile unei asemenea institutii. Nu are impartialitate, reprezentind expresia unei justitii selective", a afirmat Kostunica, adaugind ca si caracterul international al acestuia este "discutabil" pentru ca reprezinta interesele americanilor si nu pe cele ale mai multor tari. ( C.M. ) [19][pl.dll?rid=expresro] 