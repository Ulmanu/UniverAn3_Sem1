 Se cauta un mobil pentru Andries In spatiul intim al clubului Green Hours a avut loc ieri lansarea unui nou album al cantautorului Alexandru Andries, produs si distribuit de A&A Records. Albumul este live, se intituleaza "Pe viu" si contine inregistrarea concertului sustinut la Sala Mare a Teatrului National din Capitala pe 4 decembrie 2000. Cele 13 piese au fost puse la dispozitia publicului - fara a fi prelucrate in studio, cu bilbe cu tot - si redau atmosfera autentica de concert. Ba chiar la piesa "Fara griji", la care maestrul recunoaste ca uitase versurile, se aud risetele publicului si ale instrumentistilor. Din vorba-n vorba, la conferinta de presa am aflat ca Andries, care nu suporta ideea de a avea telefon sau masina (nu are nici acasa telefon), ar fi de acord sa poarte cu el un mobil, daca l-ar primi cadou. Firmele sau persoanele care vor sa-i faca un pustiu de bine ne pot contacta la tel. 202.20.83 pentru inlesnirea unei intilniri cu cel mai prolific muzician roman. LIVIU SERBANESCU Imagini de sub fustele romancelor, pe Internet Dupa imagini cu liceene goale, "partea intunecata a Internetului" s-a mai imbogatit cu o importanta colectie de fotografii cu romance (majore si minore deopotriva), insa in ipostaze mai cuminti. Un francez a creat o locatie Internet prin care permite liber, teoretic, accesul la fotografii si mici filmulete care au o singura tema: chilotii. Pina aici, nimic neobisnuit. Numai ca el conditioneaza vizionarea tuturor pozelor si clipurilor video cu trei "contributii" personale ale doritorilor de astfel de materiale. Pe linga vastul numar de imagini "clasice" culese de pe Internet, am avut surpriza sa gasim si foarte multe poze ale unor romance, alaturi de numele intreg al acestora, trimise, in mare parte, in mod sigur de "prietenii" lor. Probabil ca in majoritatea cazurilor, cele vizate nu si-au dat acordul pentru a fi fotografiate in astfel de ipostaze sau, daca au facut-o, e putin probabil ca ele sa fi acceptat ca pozele sa fie facute publice pe Internet. Spre a atenua supararea celor care vor descoperi ca au fost fotografiate astfel si ca poza lor a ajuns pe Internet, vom preciza ca, in site-ul respectiv, imaginile surprinse sub fustele unora dintre conationele noastre alterneaza cu instantanee in care sint imortalizate, tot in atitudini "imprudente", vedete ca Eva Herzigova, Mariah Carey, Caroline de Monaco, Jane Fonda, Rachel Hunter, Catherine Zeta-Jones si alte nume sonore. Atac la expozitie O sectiune substantiala o reprezinta instantaneele surprinse la diferite manifestari expozitionale din Bucuresti (TIB, CERF, Tirgul de Carte etc.), unde se pare ca fotografii au urmarit asiduu femeile in fustite scurte de pe linga standuri pentru a le prinde in ipostaze in care, macar un pic, li se vedeau chilotii. O trecere in revista a imaginilor de pe paginile de Internet respective scoate in evidenta faptul ca, dintre fetele angajate pentru TIB, au cazut victima mai frecvent cele de la standurile Publirom, Brenac sau Carpatina. Dupa toate aparentele, autorii fotografiilor sint persoane care au intrat in contact cu victimele lor, deoarece multe dintre ele sint prezentate cu numele complet fiind specifica firma la care lucreaza. Fetele din parc Mai putin numeroase, dar totusi prezente, sint pozele cu minore carora, de asemenea, le apare cel putin prenumele. Voyeuristii cuprinsi de fetisul lenjeriei intime feminine au mai colindat si prin Cismigiu, Herastrau si alte parcuri cu multe banci si cu multe fete tinere, imortalizind zeci de perechi de chiloti "romanesti". De senzatie, si cu totul singulara, este fotografia unei mirese care ii arata fotografului chilotii ei semitransparenti, semn ca fotograful, sau cel care a trimis poza, este o persoana foarte apropiata. Locatia poate fi vizitata la adresa http://moidon.free.fr/. TITI STRECHEANU Primele reactii Intr-una dintre fotografiile gasite pe Internet, aparea o anume S.C., de la editura "Hipparion". Din aproape in aproape am ajuns sa aflam ca nu este vorba despre S. ci despre sora acesteia. Contactata telefonic, sora a recunoscut ca este in fotografie dar habar nu are cind si cine a facut fotografia. Sugeram celor ce se simt lezate de prezenta fotografiilor lor pe Internet sa il contacteze pe autorul paginii, la adresa moidon@free.fr . Sorin Cristescu, un pederast din Pitesti, vorbeste despre Rebecca si Bombita, politistii homosexuali Sorin Cristescu din Pitesti povesteste, in exclusivitate pentru "Evenimentul zilei", cum a ajuns homosexual, dupa ce, in copilarie, a fost violat de doua ori. Tinarul afirma ca, in Pitesti, comunitatea homosexualilor numara in jur de 100 de persoane, in marea lor majoritate gardieni si taximetristi, dar si doi politisti, "Rebecca" si "Bombita". Sorin este nemultumit de caracterul homosexualilor, pentru ca, nu pot avea relatii de lunga durata si spune ca e gata sa renunte la barbati, daca ar gasi o femeie asa cum isi doreste. Violat de doua ori la zece ani Sorin Cristescu are 33 de ani, iar in cartierul pitestean Nord, unde locuieste impreuna cu mama sa, nu este vazut cu ochi buni de vecini pentru ca acestia stiu ca e homosexual. Sorin nu neaga, dar mentioneaza ca este, de fapt, bisexual, adica ii plac atit barbatii, cit si femeile. Sorin crede ca un rol important in inclinatiile lui sexuale l-au jucat doua intimplari din copilarie. Prima a avut loc in anul 1978 cind, la virsta de 10 ani, a fost violat de un vecin, pe un cimp din apropierea blocului in care locuia. "Marian Slavila avea vreo 28 de ani si duhnea a bautura cind a pus mina pe mine", povesteste Sorin. Si-a dat pantalonii jos si l-a violat. L-a salvat o femeie care, trecind prin preajma si vazind totul, a inceput sa urle la Slavila. Violatorul a fugit cu pantalonii in vine, iar femeia, o vecina de pe scara, l-a luat pe copil la ea acasa, i-a curatat rana provocata si a incercat sa-l linisteasca. Vecina nu i-a spus nimic despre agresiune mamei lui Sorin, Ioana Cristescu, care trecea atunci printr-o perioada de neintelegeri cu sotul ei. Nici copilul nu a scos vreun cuvint. La aproximativ o luna si jumatate dupa acest incident, Sorin a fost din nou victima unui viol. Marius Gaina, prieten cu taica-sau, l-a trimis sa-i cumpere niste vin, iar atunci cind s-a intors a incuiat usa de la intrare si s-a napustit asupra lui. Baiatul a preferat sa taca din nou, pentru ca parintii lui se certau des in acea perioada si i-a fost frica de reactiile lor. De altfel, mama si tatal lui Sorin au divortat la scurt timp dupa aceea. Coleg de canto cu Daniel Iordachioaie Cu colegii de clasa, de la Scoala Generala nr. 6, unde invata, a continuat sa se comporte normal. La liceu a procedat la fel, in clasa a IX-a reusind chiar sa-si faca o prietena. Dupa ce a terminat zece clase, Sorin a abandonat liceul. La 18 ani si jumatate s-a angajat la "Textila" Pitesti, ca vopsitor. Intre timp, a urmat si cursurile serale la Liceul "Zinca Golescu", concomitent cu ore de canto la Scoala Populara de Arta. Sorin spune ca aici i-a cunoscut pe Ileana Sipoteanu si pe Daniel Iordachioaie, cu care a si fost coleg un an. La virsta de 19 ani si jumatate a fost arestat pentru tulburarea linistii publice, in urma unei plingeri depuse la Militie de catre Gheorghe Filipescu, un vecin indragostit de mama sa. Patru luni a stat inchis in Penitenciarul Colibasi, iar atunci cind a iesit nu a mai fost primit nici la scoala nici la serviciu. Dupa un periplu de trei ani prin Bucuresti, s-a intors in Pitesti. Ungator de utilaje la "Textila" O data revenit in orasul natal, Sorin s-a reangajat la "Textila", ca ungator de utilaje. Aici a cunoscut-o pe Adriana, o fata de la tara, pe care se gindea sa o ia de nevasta, dar de care s-a despartit dupa trei luni. S-a angajat apoi la o casa de moda, ca designer vestimentar. In momentele libere, isi nota intr-un jurnal idei si concluzii despre comportamentul barbatilor si al femeilor. "Intr-una din zile, patroana a umblat in biroul meu si a gasit jurnalul. Nu stiu cit a apucat sa citeasca, dar de atunci s-a raspindit zvonul la firma ca sint homosexual. Mi-a desfacut contractul de munca cu litera "i". Scrisesem cite ceva si despre ea si cred ca a inteles gresit notitele mele", povesteste Sorin. Intr-o zi, cind se plimba prin centrul orasului, cautind de lucru, l-a oprit un baiat sa-i ceara o tigara. Au intrat in vorba, iar Sorin a aflat ca il cheama Iulius si ca este din Tutulesti. S-au imprietenit, s-au mai intilnit de citeva ori, dupa care s-au mutat impreuna intr-o garsoniera. Iulius, prima iubita Pe Sorin nu l-a deranjat ca Iulius era homosexual, ba chiar a acceptat sa aiba relatii intime cu el, mai ales ca era foarte dezamagit de femei. Prima relatie sexuala cu un barbat l-a surprins in mod placut. Treptat, s-a indragostit de partenerul lui. Relatia cu Iulius a fost insa de scurta durata. Dupa vreo trei luni, pe Sorin a inceput sa-l macine gindul ca Iulius nu-i era fidel, pentru ca intirzia deseori. Nu a trecut mult si l-a vazut pe strada impreuna cu alt baiat. A facut o depresie nervoasa si a hotarit sa se sinucida. A inghitit peste 20 de pastile de Diazepam si s-a trezit la spital. Pe la sfirsitul lui 1996, s-a apucat de bisnita in Iugoslavia. Se simtea tot mai mult atras de barbati asa ca nu a dat inapoi atunci cind un individ l-a acostat in Gara Timisoara, propunindu-i gazduire in schimbul unei partide de sex. In aceeasi gara, l-a cunoscut pe Florin, un tinar bolnav de sifilis si plin de paduchi. Florin ii povestise ca practica de multa vreme relatii homosexuale si ca asa capatase sifilis. Dar, pentru ca lui Sorin i-a placut de el, l-a acceptat in viata lui, asa cum era. L-a luat in Iugoslavia, a impartit afacerea cu el si i se parea ca si-a gasit adevaratul partener. Dar, dupa primul drum pe care Sorin l-a facut in tara, ca sa cumpere marfa, a aflat ca Florin fugise dupa ce-i furase si vreo 200 de marci. Majoritatea homosexualilor din Pitesti sint gardieni si taximetristi Sorin ne-a mai spus ca-i stie pe mai toti homosexualii din Pitesti, care sint in jur de 100 si ca, in marea lor majoritate, acestia sint gardieni si taximetristi, iar doi dintre ei chiar politisti. Despre cei din politie ne-a spus ca le stie doar poreclele, "Rebecca" si "Bombita". Sorin nu are relatii grozave cu homosexualii pentru ca le dezaproba comportamentul: "Nu pot sa-i suport cind ii vad intilnindu-se in parcul "1907" din centrul Pitestiului. Au niste maniere dezgustatoare, sint mincinosi si nu pot avea relatii de lunga durata". Daca ar gasi, totusi, o fata pe care sa o ia de nevasta, Sorin ar renunta definitiv la homosexualitate. GABRIEL MARICA Liderii sindicali de la Resita au blocat negocierile Solicitarea liderilor sindicali de la Combinatul Siderurgic Resita de demitere a conducerii executive a CSR a blocat negocierile privind plata restantelor salariale si repornirea combinatului, a declarat, joi, ministrul autoritatii pentru privatizare, Ovidiu Musetescu, informeaza Mediafax. "Saptamina viitoare ar fi repornit laminorul, iar dupa aceea ar fi intrat in functiune si otelaria", a mai spus Ovidiu Musetescu, precizind ca au fost gasite solutii pentru ca in conturile CSR sa intre, in 48 de ore, 77,5 miliarde lei pentru productia livrata societatii Petrotub din Roman, principalul beneficiar al combinatului din Resita. Musetescu afirma ca, in acest moment, contractul de privatizare al combinatului incheiat cu firma americana Noble Ventures este valabil si ca sindicatele ar trebui sa renunte la anumite pretentii vizind conducerea actuala a CSR. "In economia de piata, patronul are dreptul sa-si desemneze propria conducere executiva", a precizat ministrul. Potrivit lui Musetescu, clauza privind demiterea conducerii executive a combinatului a blocat negocierile in momentul in care, dupa sase ore de discutii, partile au reusit sa ajunga la un acord. "Ajunseseram sa rezolvam cea mai importanta problema, si anume sa gasim resurse pentru plata, vineri sau cel mai tirziu luni, a chenzinei pe luna martie. Senzatia mea este ca cineva doreste sa demonstreze neaparat ca actualii patroni sint incapabili sa conduca societatea", a afirmat ministrul autoritatii pentru privatizare, precizind ca repornirea combinatului nu poate fi blocata de "probleme marginale, de genul situatiilor in care un director comercial a vindut nu stiu cui teava sau seful serviciului administrativ facea mititei la cantina". Mai mult, sustine Ovidiu Musetescu, acordul negociat de patronat si sindicate ar fi permis reconectarea la retelele de energie si gaze cel mai tirziu in cursul zilei de duminica, dar acest lucru ar fi insemnat, in opinia ministrului, "reluarea imediata a lucrului pentru efectuarea, cel putin, a unor operatii de mentenanta a instalatiilor combinatului". Musetescu crede ca reconectarea CSR la retelele de utilitati este inutila din moment ce muncitorii refuza sa se intoarca la lucru. Ministrul autoritatii pentru privatizare este dispus sa semneze acordul negociat miercuri la Resita in momentul in care patronatul si sindicatele vor ajunge la o intelegere. "Voi semna atunci cind sindicatele vor renunta la pretentiile absurde in raport cu repornirea activitatii combinatului", a declarat Ovidiu Musetescu. (A.M.) Premiera medicala nationala la Iasi Prof. univ. dr. Carol Stanciu, rectorul Universitatii de Medicina si Farmacie "Gr. T. Popa" Iasi, a efectuat, miercuri, in premiera nationala, o operatie dificila de implantare a unei proteze esofagiene expandabile, care i-a salvat viata lui Petru Moraru (55 de ani), din comuna Tibana, care suferea de aproximativ o luna de disfagie totala. "In ultimele zile, el nu putea inghiti nimic si era condamnat la moarte prin inanitie. Deocamdata se simte bine si a inceput sa consume lichide. Petru Moraru a fost primul pacient din tara care a beneficiat de acest aparat, iar operatia a fost o reusita si reprezinta un pas inainte pentru noi. Am beneficiat de ajutorul unei firme din SUA, care ne-a furnizat aparatul, in valoare de 2.200 de dolari", a declarat prof. Carol Stanciu. Petru Moraru spune ca se simte foarte bine: "In timpul operatiei, cind ma gindeam ca nu pot sa maninc, gaseam puterea de a rezista la durere. Slabisem 27 de kilograme intr-o singura luna". Primul roman care a beneficiat de o proteza asemanatoare, dar din material plastic, a fost din Botosani si a fost operat in 1983. Din pacate, protezele din plastic sint greu de tolerat si se deterioreaza. In lume, protezele metalice sint cunoscute doar de 3-5 ani, iar materialul din care sint confectionate este special, avind proprietatea de a se dilata la diametrul programat. CATALIN DUMITRESCU Incepind din 15 august, Chiriasii din casele nationalizate isi vor putea cumpara locuintele "Chiriasii din imobilele nationalizate isi vor putea cumpara locuintele numai incepind cu a doua jumatate a lunii august. Pina pe data de 14 august, fostii proprietari de case nationalizate pot sa-si mai revendice locuintele", a declarat ieri pentru Mediafax Mihai Enachescu, sef serviciu vinzari de locuinte din cadrul DGAFI. La jumatatea lui august expira termenul dat fostilor proprietari pentru a-si revendica imobilele. Pina atunci, pentru a preveni inmultirea litigiilor, nu va mai fi vinduta nici o locuinta catre chiriasi. Enachescu a declarat insa ca nu este exclus ca termenul de revendicare a imobilelor de catre fostii proprietari sa fie prelungit si dupa 14 august, prin aparitia unor norme metodologice. Legea privind regimul juridic al imobilelor preluate abuziv dupa martie 1945 a fost promulgata de presedintele Ion Iliescu la data de 8 februarie. In prezent, in Bucuresti, 80.000 de case nationalizate se afla in administrarea primariei.(M.B.) "Corul robilor", pe treptele Ministerului Culturii In fata cladirii guvernului, ieri, si-au instalat pichetul de protest in Piata Victoriei si salariatii Operei Nationale Romane. Ei au manifestat impotriva deciziei ministerului de a le micsora salariile. Liderul sindical Leonard Paduret a anuntat ca angajatii Operei intentioneaza sa conteste in justitie aceasta decizie. Dupa doua ore de stat in fata guvernului, angajatii Operei si-au mutat protestul in fata Ministerului Culturii, unde au incercat sa-i atraga atentia ministrului de resort, interpretind "Corul robilor" din opera "Nabucco". La sfirsit, protestatarii si-au insotit aplauzele scandind "Jos Dolanescu!". In jurul orei 15.00, Razvan Theodorescu, ministrul culturii, si-a facut loc printre manifestanti, carora le-a spus ca le intelege nemultumirile. Ministrul a dat vina pe fosta conducere a Operei nationale care, anul trecut, "nu s-a zbatut suficient" pentru a obtine un buget care sa permita salarii mai mari. Ministrul sustine ca a depus pe masa premierului Nastase o cerere de subventionare a bugetului Operei, cu 20 de miliarde de lei, bani care, practic, se vor intoarce la buget (se vor acoperi datoriile, fara a li se mai imputa salariatilor). Ministrul culturii a anuntat ca va face publica lista lefurilor angajatilor Operei, pe anul trecut, de la director pina la portar. La cererea protestatarilor, ministrul a dezvaluit si salariul sau de demnitar, mai mic decit cel de profesor universitar: 10 milioane de lei pe luna, net. MIHAELA BALEA IULIANA ANGHEL Telegrafice Politistii ploiesteni, cameramani amatori Soferii ploiesteni care incalca flagrant regulamentul rutier vor fi filmati si prezentati drept cazuri negative pe posturile locale de televiziune. Acest lucru va fi posibil datorita unei initiative a Politiei Rutiere Ploiesti, potrivit careia patrulele rutiere mobile au fost dotate cu camere video. Toti cei care incalca regulile vor fi filmati pentru a li se putea demonstra in momentul sanctionarii ca au gresit. Potrivit mr. Viorel Dosaru, adjunct al sefului Politiei Ploiesti, de la introducerea acestui sistem nu s-au mai inregistrat contestatii la masurile luate de agentii de circulatie. Cele patru camere de luat vederi apartin Laboratorului Criminalistic al IPJ Prahova.(V.S.) Trei tilhari cu opt clase in total Un elev clujean in virsta de 14 ani a fost tilharit de alti trei minori care aveau in total opt clase. Cei trei, Ioan C., in virsta de 16 ani, absolvent a patru clase, Florin K., de 14 ani, cu trei clase, si Darius V., de 15 ani, care a reusit sa promoveze doar clasa I, au furat de la Cristian S. o suta de mii de lei, dupa ce l-au batut. Cei trei minori vor fi prezentati astazi Parchetului de pe linga Tribunalul Cluj, care va decide soarta lor.(M.S.) Amenzi pentru cersetorii buni de munca Consiliul Local al municipiului Roman a decis sa stopeze extinderea cersetoriei pe raza orasului, adoptind o hotarire prin care persoanelor care au capacitate de munca le va fi interzis sa apeleze la mila publica. Singurii care vor mai avea voie sa cerseasca vor fi infirmii, bolnavii mintal, orfanii si batrinii. Cei care nu se vor conforma regulamentului, vor fi sanctionati de catre gardienii publici cu amenzi cuprinse intre 300.000 si 500.000 de lei. (C.P.) Diplome false, in trei sferturi din judetele tarii In urma controlului efectuat de Ministerul Educatiei si Cercetarii in unitatile de invatamint din tara, in 30 de judete si in Capitala a fost identificat cel putin un caz de falsificare de diplome. Potrivit Mediafax, trei sferturi dintre inspectoratele scolare judetene au descoperit cazuri de diplome false. Printre judetele respective se numara Bacau, Bihor, Botosani, Brasov, Cluj, Constanta, Galati, Iasi, Maramures, Sibiu si Suceava. Mai mult, in 24 de judete controlul a scos la iveala si disparitia unor formulare de diplome. MEC anunta ca directorii si inspectorii generali scolari din judetele unde au fost descoperite nereguli vor fi destituiti din functii. (I.A.) Confuzia din secolul XIX naste controverse la Iasi Statuia lui Stefan cel Mare ar trebui barbierita Marele voievod nu a avut niciodata barba si nici coroana catolica pe cap Vechea controversa care s-a nascut in jurul faimoasei statui a lui Stefan cel Mare, amplasata in fata Palatului Culturii din Iasi, a iesit din nou la iveala. Din cauza unei confuzii vechi de mai bine de 100 de ani, in locul marelui voievod moldovean, in centrul spiritual al Capitalei Moldovei a fost amplasat monumentul unui principe polonez. Bogdan Birleanu, seful Inspectoratului pentru Cultura, este consternat de faptul ca, din pacate, nu poate face nimic pentru a readuce adevarul istoric in buricul Iasiului. "Are barba, nu este Stefan cel Mare. Din pacate, nu se poate barbieri. Si coroana este de tip catolic, o coroana de Vest a Europei, un vest care incepe in Polonia. De fapt, acesta este un principe polonez. Delegatia de ieseni care s-a dus la sfirsitul secolului XIX sa-l comande pe Stefan cel Mare a fost intimpinata de artist care, dupa ce s-a interesat de caracteristicile voievodului moldovean, le-a aratat un monument care era deja pregatit si refuzat de niste polonezi care-l comandasera. Statuia are foarte multe detalii neconforme cu istoria Moldovei. Se poate barbieri aceasta statuie doar de 1 aprilie", a declarat pictorul Bogdan Birleanu. Ministrul culturii si cultelor, academicianul Razvan Theodorescu, i-a atras atentia lui Birleanu sa restaureze cele sapte statui din Iasi, care, dintr-o grava eroare, au fost vopsite anul trecut in negru. "Carturarul Dosoftei, de care ma mindresc ca apartine tatalui meu, sculptorul Iftimie Birleanu, Vasile Alecsandri, din fata Teatrului, Miron Costin, vreo sapte monumente in total, arata acum ca niste locuitori ai fundului Africii, ca niste membri ai tribului Zulu de prin savane sau chiar din jungla. Toata patina pe care vremea a dat-o originalului a fost anulata de un nitrolac, de o vopsea neagra", a incheiat pictorul iesean. CATALIN DUMITRESCU Desi este autorizat doar temporar, "Cantastimul" se produce "ca sa nu creeze tensiuni sociale" La sfirsitul lunii mai vor fi puse in vinzare 10.000 de cutii cu fiole "Medicul Andrei Olinescu, coautor la inventarea controversatului medicament "Cantastim", nu este decit medic veterinar", a declarat ieri presedintele Agentiei Nationale a Medicamentului (ANM), dr. Ioan Fulga. "Nu contest calitatea de cercetator a doctorului Olinescu si nici pe aceea de medic veterinar. Afirm insa ca nu este o autoritate in evaluarea clinica a medicamentelor pentru uz uman". ANM l-a atentionat pe dr. Olinescu: "I-am trimis o adresa doctorului Olinescu, prin care i-am spus ca a incalcat prevederile legale cu privire la publicitatea medicamentelor, ca ANM considera ca gestul nu a fost facut cu intentie (de aceea nu i-am dat amenda) si ca atitudinea sa nu a fost etica", a mai spus directorul Agentiei. Legea 159/1999, cu privire la medicamentele de uz uman, prevede ca nu se poate face reclama catre publicul larg la produsele medicamentoase care se elibereaza numai cu prescriptie medicala. Or, "Cantastim" nu se poate elibera din farmacii decit cu prescriptie de la medicul specialist. Conducerea Institutului Cantacuzino nu a comentat nimic in legatura cu decizia ANM, ba chiar a fost de acord cu faptul ca dr. Olinescu nu este tocmai in masura sa declare eficacitatea "Cantastimului". Dr. Andrei Olinescu a declarat insa ca "medicamentul are rol de intarire a sistemului imunitar, ceea ce il face recomandabil in anumite forme de cancer". Presedintele ANM a anuntat ca, daca dr. Andrei Olinescu va profita de acest eveniment pentru a mai face publicitate mascata "Cantastimului", va fi amendat cu cinci pina la zece milioane de lei. In urmatoarele luni, medicamentul va fi din nou testat clinic pentru a se stabili daca va primi de la ANM autorizatie definitiva de scoatere pe piata, daca cea pe care o are deja va fi prelungita sau daca producerea lui va fi oprita. Cu toate acestea, inainte de noile teste, medicamentul va putea fi cumparat. La inceputul lunii mai, vor fi puse in vinzare 10.000 de cutii de fiole "Cantastim", de opt ori mai multe decit la sfirsitul lui martie. "Produsul este comercializat in continuare pentru ca nu este periculos, ba chiar ar putea fi eficace", ne-a declarat dr. Fulga, care a adaugat: "Eu, personal, nu as fi autorizat acest produs daca nu ar fi folosit de catre medicii romani de aproape zece ani". Din 1991, de cind exista pe piata "Cantastim", Institutul Cantacuzino nu a avut beneficii de pe urma acestui mediament, ci numai incasari, a afirmat prof. dr. Andrei Combiescu, directorul Institutului. El a precizat ca "aceste incasari nu au depasit 2,5-3 miliarde de lei pe an". Dr. Combiescu a mai spus ca, in acest moment, Institutul Cantacuzino nu poate opri productia de "Cantastim", pentru a nu crea "tensiuni sociale". TATIANA DABIJA "Indianul" de la Radio Total se trezeste din nou cu noaptea-n cap Nimic nu reuseste sa-i strice buna dispozitie. Nici o zi ploioasa, nici inghesuiala din autobuz, nici vreo discutie in contradictoriu cu vreun coleg. Se autodefineste ca "cel mai bun prieten al omului", si mai ales al ascultatorului de Radio Total. Dupa ce s-a trezit vreme de un an, timp in care s-a aflat la microfon numai dupa-amiaza, Vlad Toma se reintoarce in forta la "Total Matinal", zilnic de la 6.00 la 10.00. Este medicamentul ideal impotriva stresului de dimineata! Colegii te alinta "Indianul". De unde aceasta porecla? Vine din acea perioada agitata a fiecarui tinar din generatia mea, cea legata de muzica rock. Imi lasasem parul lung, parul meu e oricum de un negru aproape stralucitor, iar, la un moment dat, pentru ca imi intra in ochi, m-am legat in jurul capului cu o bentita. Un prieten in casa caruia ma aflam a scos, nu se stie de unde, o pana si a infipt-o in bentita. Tabloul a fost complet si extrem de sugestiv, asa ca m-am pomenit instantaneu cu porecla "Indianul", si asa mi-a ramas Ai si un strigat de lupta asortat cu porecla? Nu e un "Oo-laa-riuu" propriu-zis, dar folosesc variatiuni pe aceasta tema atunci cind fug dupa autobuz sau la radio, cind imi chem colegii de la Stiri sa intre in studio. E o buna ocazie pentru mine de a mai face ceva vocalize, in afara celor de dimineata, de sub E greu sa bine dispui un om dis-de-dimineata? Ce ii trebuie ca sa porneasca voiniceste pe drumul unei noi zile? Enorm de multe! Tot ce tine de pregatirea pentru ziua care-i sta in fata. Iar toate aceste lucruri se regasesc in cite un produs pe care il servesc o data cu micul dejun ascultatorilor de pe 96.9 FM: horoscopul, revista presei, recomandarile TV, informatii meteo si rutiere, foarte importante la aceasta ora, plus stirile care se livreaza in "pachete" mai mari, la fiecare jumatate de ora. Fara a mai vorbi de urarile adresate in direct sarbatoritilor zilei sau de Ai primit la rindul tau cadouri sau dedicatii? Ai multe admiratoare? Dedicatii primesc mereu si le impart frateste cu ceilalti colegi, pentru ca majoritatea se adreseaza intregii echipe. In privinta admiratoarelor, am incetat sa le mai contabilizez numarul, pentru ca de aproape doua luni sint un om insurat. Sper sa beneficiez insa de admiratia si atentia nu numai ale publicului feminin, ci si ale tuturor celor care deschid aparatul de radio si ma Cit de important e umorul tau proverbial in cele patru ore zilnice de "Total Matinal"? Ideea e simpla: daca nu tratezi lucrurile cu o doza de umor - dar nu resemnare prin ris, ci umor activ, constructiv, tolerant - nu vei face decit sa te enervezi, pentru ca motive sint la tot pasul. Si atunci e mai simplu sa ai o filozofie de viata care sa te indemne sa faci lucrurile bine dispus. Eu cred ca pot transmite o data cu fiecare lucru pe care il spun cite ceva din tonusul meu, iar tot acest produs, informatii+buna dispozitie+muzica buna, creeaza ascultatorilor o stare pozitiva, macar pentru primele ore ale diminetii. Eu unul le promit ca o sa ramin "cel mai bun prieten al omului" CRISTIAN PAVEL Unde mergem In parcarea din fata magazinului Unirea, simbata, de la ora 18.00, are loc un concert gratuit si 100% Live. Camioane in Multime, AB 4, Gaz pe Foc, Bere Gratis, Blue Spirit, Proconsul, Gianina & Quartz si Voltaj vor cinta pe scena convoiului muzical Radio Contact, prezentatori fiind cei doi tovarasi, Johann si DJ Armand La Folk Club Casa Eliad, vineri, de la ora 22.00, recital extraordinar Alexandru Andries. A doua zi, de la ora 12.00, sub genericul "Chitara, matura si pomul", artisti de marca din sfera muzicii folk si rock vor face curatenie si vor planta puieti in fata Casei de Cultura a sectorului 3 Vineri, de la ora 17.00, la Club Malibu, Fan Club Bucuresti organizeaza o petrecere culturala, avind ca invitati elevi ai Colegiului Media, viitorii fotoreporteri ai presei romanesti Tot vineri, dar de la ora 22.00, Pro FM si No Comment ii asteapta pe amatorii de cintari autentice la un concert live, in Clubul Backstage Un atractiv program de weekend la Art Jazz Club: "The Music of Sun Ra" cu o serie de instrumentisti de marca - vineri, ora 22.00. Concert extraordinar "Les annees folles de Bucarest" in care Mircea Tiberian, Maria Raducanu si altii vor incerca sa reinvie atmosfera muzicala din perioada interbelica - simbata si Clubul de bridge - de la ora 11.00, duminica Teatrul Act prezinta simbata, de la ora 19.00, un spectacol de exceptie: "Pusca de vinatoare", cu Simona Mihaescu, Irina Movila, Rodica Negrea si Claudiu Istudor Centrul Multi Art Dans are in program, duminica, de la ora 19.00, spectacolul "Batrinul de la granita" cu Liviu Lucaci si Maria Baroncea, muzica - Sorin Romanescu Tot duminica, de la ora 20.00, la Green Hours, concert Maxim Belciug, intr-un program de chitara clasica B-one Club a organizat doua concerte: rock cu Middlefinger - vineri, de la ora 21.00, si heavy metal cu Graven - duminica, la ora 20.30. ALEX REVENCO Ecaterina Andronescu vrea sa nu vedem ca se depopuleaza tara In ultima editie a "Pragului de sus" de pe TVR 2, ministrul educatiei si cercetarii, Ecaterina Andronescu, a zis asa: "Viitorul ni-l construim noi". Discutia tinuta in haturi de o moderatoare fisneata-n limba s-a purtat in jurul intrebarii existentiale: "A pleca sau a nu pleca din tara?". Existentiale pentru ca, potrivit statisticilor, in curind s-ar putea sa vorbim despre numarul cetatenilor romani stabiliti in... Romania. Ecaterina Andronescu e o doamna sufletista, cu dragoste de glie si chiar crede cind spune "Let's make things better". Ea a avut profesori grei, din perioada interbelica, scoliti afara si care s-au intors in Romania si au construit scoli. "Si n-a fost simplu sa construiasca scoli luind-o de la zero". Profesoara de chimie nu intelege atunci cum de ne pleaca tinerii. Ea personal nu-i intelege de pilda pe medicii care pleaca sa fie asistenti medicali afara, desi au calificare de doctor. Adica, decit in S.U.A. codas, mai bine-n tara ta fruntas. Apoi, Ecaterina Andronescu a lasat sa se-nteleaga ca dracul nu-i chiar atit de negru. Uite, din 5000 de informaticieni pregatiti anual, 3000 ramin in tara, ceea ce-i un cistig in pierdere, nu? "Haideti sa nu vedem ca tara asta se depopuleaza". "Uite, ei trei reprezinta un exemplu", a facut ea referire la cei doi studenti (al treilea era un elev sfatuit de mami sa plece), invitati la emisiune. Ceea ce nu a atins, marti, "Pragul de sus" a fost insa o alta problema. Cum se face ca, imediat dupa alegeri, asadar dupa venirea Ecaterinei Andronescu & Co, cererile romanilor de emigrare s-au inmultit vertiginos? Cum explica profesoara de chimie aceste reactii? RADU MEIROSU Twice, un club gata de Revolutie Deseara, se deschide, in Bucuresti, pe strada Sfinta Vineri, Clubul Twice, un adevarat Complex National de Distractii si Amuzament. Dispunind de mai multe sali pe doua niveluri, Clubul Twice se adreseaza, in acelasi timp, mai multor gusturi si exigente. Situat in apropiere de Kilometrul Zero al Bucurestiului, Twice vrea sa devina un adevarat kilometru zero al distractiei. Sau, daca vreti, punctul G al divertismentului. Clubul, condus de Adrian Soaita, omul care a ridicat Club A pe cele mai inalte culmi (aplauze, urale, se scandeaza "Soaita si cu Clubul A/ Ne-au adus distractia!"), are girul Academiei Catavencu, un organ de moravuri grele care stie ca petrecaretii nostri sint mai haiosi decit petrecaretii lor! Treceti macar o data pe la Twice. O data nu se pune! Partenerii media care au pacatuit alaturi de Twice sint: Academia Catavencu, Radio Contact, "Evenimentul zilei", MCM Romania si Metrobus. [33][pl.dll?rid=expresro] 