 Instalator impuscat la semafor Un tinar a fost impuscat, ieri dupa-amiaza, in zona Pietei Rahova din Capitala. Ion Zamfir se afla intr-o masina, la un semafor, in momentul in care un individ necunoscut a tras in el cu o arma cu aer comprimat calibru 5,6. Zamfir, de profesie instalator, a fost transportat de urgenta la Spitalul Universitar, urmind sa fie operat pentru a i se extrage proiectilul. "Nu stiu cine a tras, eram pe bancheta din spate a masinii, Dacia patronului, cind am simtit o durere puternica in torace. Imi curgea singe si am mers imediat la spital", ne-a spus Zamfir. La inchiderea editiei, starea barbatului era stabila, iar politistii de la Sectia 19 continuau cercetarile pentru identificarea agresorului. ( P.C., G.R. ) Fiul generalului Panduru, alt dosar penal Romulus Catalin Panduru, fiul generalului de politie, Iosif Panduru, trimis de curind in judecata pentru contrabanda cu cafea prin vama Stamora-Moravita, a mai primit un mandat de arestare pe 30 de zile intr-un alt dosar penal. Anchetatorii timisoreni au stabilit ca, in perioada noiembrie 2000-martie 2001, Catalin Panduru, impreuna cu asociatul sau, sirbul Dragan Lisica, a introdus clandestin in Romania circa 110 tone de cafea verde din zona libera maghiara Seghet. Cafeaua a ajuns la fabrica de prajit "Arfango Banat Cafee" SRL, de pe strada Brancoveanu, din Timisoara. Fabrica apartine sirianului Ali Ajehia, arestat si el pe o perioada de 30 de zile. Cafeaua, transportata in microbuze, a fost introdusa in tara prin Vama Turnu - Arad, cu complicitatea unui sef de tura care urmeaza a fi identificat. In acest ultim caz, autoritatile romane au fost sesizate de catre vamesii maghiari, care retinusera documentele de transport la vama Batonya. Dupa ce au aflat din presa romana ca cel implicat este fiul unui general si ca a fost arestat pentru contrabanda cu cafea adusa din Iugoslavia, vamesii maghiari au trimis documentele autoritatilor romane. Din aceste documente anchetatorii romani au aflat ca marfa era trimisa fara licenta de import catre firma-fantoma SC "Lindo Max" SRL Bucuresti, folosita de Panduru si in primul dosar penal de contrabanda. Anchetatorii nu exclud ca, si in acest caz, Panduru sa fi beneficiat de protectia unor politisti din zona pentru a ajunge fara probleme cu marfa la destinatie, asa cum s-a consemnat si in primul dosar penal aflat in faza de judecare. Dragan Lisica, asociatul lui Panduru, a primit mandat de arestare internationala si este cautat prin Interpol. In acest nou dosar, Catalin Panduru este cercetat pentru evaziune fiscala, nerespectarea regimului operatiunilor de import-export si asociere in vederea savirsirii de infractiuni, fapte pedepsite cu inchisoare intre 3 si 15 ani. ONDINE GHERGUT Ministerul Muncii confirma dezvaluirile din "Evenimentul zilei" MMSS anunta ca seful Inspectiei Muncii Ilfov va fi demis In urma verificarii informatiilor publicate in doua anchete ale "Evenimentului zilei", Ministerul Muncii si Solidaritatii Sociale (MMSS) a decis inlocuirea inspectorului-sef al muncii din judetul Ilfov, Ionut Barbu. Secretarul de stat Ion Giurescu ne-a declarat ca, in cel mult 30 de zile, Ionut Barbu va fi inlocuit din functie. Controlul nu s-a incheiat, insa decizia a fost luata dupa ce acuzele din materialele ziarului nostru s-au confirmat, rind pe rind. La sfirsitul lunii iulie si inceputul lunii august, "Evenimentul zilei" a publicat doua anchete despre modul in care inspectorul-sef Ionut Barbu s-a imbogatit peste noapte, trecind de la conditia bugetarului aflat la limita subzistentei la calitatea de proprietar de vila in comuna Cornetu. Casa uriasa, ridicata fara autorizatie, a fost construita cu materiale obtinute de la diverse societati pe care subalternii lui Barbu erau pusi sa le controleze. De asemenea, 18 rude si apropiati ai lui Barbu au fost angajati in Inspectoratul Ilfov, intr-o schema de personal de numai 43 de salariati. Printre ei se numara Razvan si Claudia Lixandroiu, fiul si nora fostului deputat PD de Ilfov. Imediat dupa aparitia anchetelor, MMSS a trimis la Inspectoratul Ilfov echipa de control a ministrului si o comisie de la Departamentul de audit intern, care au confirmat neregulile semnalate de noi. Drept pentru care, secretarul de stat a fost deja autorizat sa declare ca singura concluzie posibila in finalul controalelor este cea a schimbarii lui Ionut Bogdan. MARIANA BECHIR Gabriel Miulescu, director la Termoelectrica si fost adjunct in CONEL, Arestat pentru o "teapa" de 6 miliarde de lei Gabriel Nicusor Miulescu, "fostul nr. 2" in CONEL, in prezent director in cadrul SC Termoelectrica SA, a fost arestat ieri dupa ce, in cursul dupa-amiezii de luni, a fost ridicat de la birou de politistii de la Directia Cercetari Penale din cadrul IGP. Ancheta a fost continuata cu o perchezitie la domiciliul suspectului. Miulescu este cercetat de Politia Economica, alaturi de Ion Gheorghe Mazilu (fost director general la SC Electrica SA), si de mai multe persoane, printre care si Iuliana Varga, actionara la SC "Oana Ylmaz SRL" din Bucuresti. Potrivit procurorilor, Miulescu a dispus plata sumei de 5,9 miliarde de lei in favoarea SC Oana Ylmaz (al carei administrator era Iuliana Varga) in baza unei facturi false. Gabriel Miulescu a fost arestat pentru 30 de zile si este cercetat sub acuzatia de delapidare, iar Iuliana Varga, pentru complicitate. SC "Oana Ylmaz" SRL este o firma cu un capital social de 2 milioane de lei si pierderi de peste 130 de milioane de lei (in anul 1999) avind un singur angajat si trei actionari - Selahattim Yilmaz, Iuliana Varga si Ioana Vermesan. Potrivit primelor informatii date publicitatii, cu putina vreme inainte de desfiintarea CONEL, Gabriel Miulescu, in calitate de director economic, a aprobat plata in avans catre SC "Oana YLmaz" a sumei de 5,9 miliarde de lei pentru a cumpara pacura din import, dar societatea nu si-a onorat contractul. Miulescu i-a dat banii stiind ca nu sint indeplinite conditiile legale pentru efectuarea platii. Miulescu ramine director si in arest Gabriel Miulescu este unul dintre cei mai vechi directori de la virful sistemului energetic. A fost director economic la Grupul de Producere a Energiei Electrice si Termice pe vremea fostei regii de electricitate RENEL. Apoi a fost director economic la CONEL. S-a mutat la Termoelectrica in perioada cind societatea era doar o componenta a CONEL. Ulterior, s-a intors la CONEL, ocupind functia de director general adjunct, responsabil cu partea economica. Imediat dupa desfiintarea companiei de electricitate a fost trecut pe "linie moarta" citeva luni, indeplinind functia de consilier al directorului Termoelectrica. Pina ieri, Gabriel Miulescu ocupa pozitia de director de Directie in cadrul SC Termoelectrica SA. Desi conducerea SC Termoelectrica SA a anuntat ca nu va lua nici o decizie de schimbare a sa din functie pina la finalizarea cercetarilor, uzind de prezumtia de nevinovatie, ministrul de resort, Dan Ioan Popescu, a anuntat ca intentioneaza sa-l schimbe. Posibil, decizia de inlocuire din functie va fi luata pentru a nu afecta imaginea Termoelectrica, angrenata acum in contractarea de credite pentru iarna energetica. (M.B., C.L, P.C.) Ionel Paulet, din Victoria-Brasov, este acuzat ca Si-a violat baiatul in virsta de 15 ani Ionel Paulet, 44 de ani, din Victoria, judetul Brasov, a fost arestat pentru ca si-a violat propriul copil care inca nu a implinit 15 ani. Baiatul a fost batut de tatal sau, care l-a amenintat apoi cu moartea, incercind sa-l determine sa nu dezvaluie cele intimplate. Pe 29 august, cind Paulet a incercat din nou sa-si violeze copilul, acesta a fugit de acasa si s-a dus direct la politie, reclamindu-si tatal. Ionel Paulet a fost retinut cinci zile in arestul Politiei Victoria. Ieri dimineata l-au transferat in arestul IPJ Brasov unde tatal incestuos a fost supus de politistii de la Judiciar testului poligraf. Detectorul de minciuni a dovedit ca declaratiile tatalui sint false. Ieri, procurorii brasoveni au prelungit mandatul de arestare eliberat pe numele lui Ionel Pautel cu inca 25 de zile. Acesta este acuzat de incest, fapta pedepsita cu inchisoare de la doi la sapte ani si viol, pentru care risca intre cinci si 15 ani de inchisoare. Anchetatorii vor cere judecatorilor sa-i dea lui Ionel Paulet pedeapsa maxima pentru faptele sale. Copilul fugea de acasa cind tatal lui se imbata si incerca sa-l violeze Povestea a inceput in urma cu un an, cind sotia lui Ionel Paulet a plecat in Italia, la munca. Cei doi nu se mai descurcau cu banii pe care ii aducea acasa Paulet, de meserie zugrav. Sotia lui si-a lasat cei doi copii, baieti in virsta de 14 si 13 ani, in grija lui Ionel. Acesta se imbata deseori si venea acasa, unde-i facea zile fripte baiatului mai mare, pe care-l jignea mereu, facindu-l handicapat. Sotia lui Paulet a inaintat divortul, din Italia. Cei doi baiati au continuat sa locuiasca cu tatal lor, mergind sa manince la matusa Steluta Mihu, sora mamei lor. Aceasta a observat pe 18 august ca baiatul mai mare este agitat si are ceva pe suflet. Ea a incercat sa-l descoasa, mai ales ca in ultimele luni adolescentul fugea des de acasa si se adapostea la matusa lui. Steluta Mihu a banuit ca in casa lui Paulet se intimpla ceva necurat si in plus nepotul ei era batut des de tatal lui. "M-a amenintat cu moartea daca spun cuiva ca m-a violat" "In 18 august, tata a venit acasa beat, m-a luat la bataie si m-a violat. M-a amenintat cu moartea daca voi spune cuiva ca m-a violat. Am fugit de acasa. Ma batea mereu rau si a mai incercat sa ma violeze. La inceput nu i-am spus matusei mele ce se intimpla, dar pe 29 august a incercat din nou sa ma violeze. M-am dus la politie, dupa care i-am marturisit si matusei mele ce s-a intimplat. Nu stiu ce avea cu mine tata. Ma facea tot timpul handicapat si spunea ca nimeni nu o sa ma creada daca voi avea curajul sa spun ca m-a violat", spune victima, inca speriata de cele intimplate. Dupa ce Ionel a incercat din nou sa-si agreseze sexual copilul, acesta a fugit si s-a dus direct la politie. Imediat, tatal sau a fost retinut. Victima a fost supusa unei expertize la Cabinetul de Medicina Legala din Fagaras, unde medicul legist a constatat ca aceasta prezinta leziuni la nivelul anusului, care dovedesc ca a fost victima unui raport sexual anal, ce s-ar fi putut petrece pe 18 august. Medicii au confirmat faptul ca baiatul a fost obligat sa intretina un raport sexual anal pe 29 august. Cu toate acestea, tatal incestuos continua sa-si sustina nevinovatia. "L-o fi violat altcineva, eu nu. Totul a pornit de la cumnata mea care e furioasa ca in urma divortului eu am cistigat toate bunurile, iar fosta mea sotie a pierdut tot. Cumnata mea nu-si da seama ca-i face rau copilului. Eu am avut grija de amindoi baietii, dupa ce mama lor a plecat in Italia. Oricum, baiatul care m-a reclamat e bolnav cu capul, handicapat", ne-a declarat ieri Ionel Paulet, in arestul IPJ Brasov. Atit tatal cit si copilul vor fi supusi, in cursul acestei saptamini, unui examen psihiatric pentru a se stabili daca au discernamint. Politistii vor sesiza Directia Judeteana pentru Protectia Drepturilor Copiilor, institutie care urmeaza sa se ocupe indeaproape de adolescentul agresat sexual. "Daca matusa victimei nu-si va permite sa-l ia pe baiat in grija ei, acesta va fi internat intr-o institutie specializata in cresterea si educarea copiilor, probabil cit mai aproape de Fagaras", ne-a declarat ieri maiorul Emil Rada, purtatorul de cuvint al IPJ Brasov. Steluta Mihu ar dori ca nepotii ei sa-i ramina in grija pina cind mama lor se va intoarce din Italia. CAMELIA CSIKI Cum se desfasoara "in acte" traficul din trenul "Prietenia", pe ruta Chisinau-Bucuresti Fiecare calator fumeaza un cartus de tigari In urma semnalelor din ziarul nostru despre traficul cu tigari care are loc pe ruta Chisinau-Bucuresti prin intermediul trenului international "Prietenia", politistii de frontiera si cei de la Inspectoratul de Politie Transporturi au intensificat controalele pe aceasta ruta feroviara. Inspectoratul General al Politiei de Frontiera a anuntat ca numai luni seara si marti dimineata au fost confiscate tigari de contrabanda in valoare de aproximativ 350 de milioane lei. In urma controlului efectuat la intrarea in tara, politistii au descoperit baxurile ascunse in podurile vagoanelor. Marfa nu a fost revendicata de nimeni. Mai mult, IGPF ne-a mai precizat ca, din luna iunie si pina in prezent, au mai fost confiscate tigari in valoare de 462 de milioane, tot in Rapidul 401. In plus, numai in luna august, au fost intorsi din drum basarabeni care aveau asupra lor o cantitate de tigari mai mare decit cea legala. Valoarea tigarilor care urmau sa intre in tara este de cinci miliarde de lei. In ciuda rapoartelor zilnice privitoare la capturile de la PCTF Nicolina-Iasi, surse oficiale ne-au declarat ca mari cantitati de tigari or fi intrat in Romania si cu complicitatea angajatilor de pe trenul international "Prietenia". Surse politienesti ne-au precizat ca basarabenii preiau marfa de la diferiti furnizori moldoveni si, la intrarea in Romania, o declara oficial ca marfa in vagoanele-restaurant. Desi marfa este plasata beneficiarilor romani, la intoarcerea in Moldova gestionarii prezinta autoritatilor romane o declaratie vamala in care marfa figureaza ca fiind vinduta calatorilor. Politistii sustin ca aceasta reprezinta un mod de trafic la limita legii deoarece la controalele efectuate de politisti gestionarii si insotitorii de tren prezinta documente legale. Aceasta in conditiile in care pentru fumatorii din tren se depoziteaza in vagoanele-restaurant zeci de baxuri cu tigari la fiecare transport. "La cit se gaseste uneori in aceste vagoane, ar trebui ca fiecare calator sa fumeze un cartus de tigari", ne-a declarat un ofiter de politie. Politistii de frontiera si cei de la transporturi au in lucru o modalitate de a stopa si aceasta posibilitate de introducere in tara a tigarilor. PETRISOR CANA Directorul Directiei Vamale Iasi, Eugen Butur: "Confiscarile zilnice se incadreaza in parametrii obisnuiti" In ciuda situatiei prezentate de IGPF, directorul Directiei Regionale Vamale Iasi, Eugen Butur, ne-a declarat: "Confiscarile zilnice se incadreaza in parametrii obisnuiti, cotidieni". Acesta a mai adaugat ca astfel de confiscari se fac de multa vreme si ca nu reprezinta o noutate. In plus, pentru directorul DRGV Iasi, traficul de la PCTF Nicolina-Iasi nu reprezinta infractiuni iesite din comun. (C.D.) Familia Bichis n-are bani nici sa aduca cenusa fiului ucis in Italia Familia adolescentului Cristian Bichis, gasit inecat intr-un lac din Roma, a aflat din "Evenimentul zilei" ca fiul lor, in virsta de 16 ani, a fost victima unei retele de homosexuali. In urma articolului "Adolescent, obligat de unchiul lui sa se prostitueze", publicat saptamina trecuta, am fost contactati de Vasile Bichis, tatal lui Cristian, din Medias. Am aflat ca proxenetul Sorinel Stefan, condamnat in Italia la 3 ani de inchisoare, care a pretins a fi unchiul lui Cristian, nu are nici o legatura cu familia Bichis. Din puscaria italiana, falsul unchi, membru al sectei Martorii lui Iehova, bombardeaza familia Bichis cu scrisori. Telefonul trist de la Budapesta Durerea unor parinti care au pierdut un fiu nu poate fi descrisa in cuvinte. Cristian Bichis era un adolescent slabut, un "inger blond cu privirea pierduta", dupa cum il caracterizeaza cei care l-au cunoscut. Tatal, electrician la o fabrica din Medias, nu a vazut trupul copilului sau, aflat inca la morga din Roma. A cumparat insa un loc la cimitirul din Medias. Din august 2000, Vasile Bichis a incercat, la inceput calm, apoi din ce in ce mai disperat, sa dea de urma fiului sau. "Desi avea 16 ani, Cristian trecea abia in clasa a opta, pentru ca avusese probleme de sanatate. Anul trecut, in vacanta de vara, a plecat in Ungaria, cu mai multi prieteni din cartier. A promis ca se intoarce pe 1 septembrie, la inceperea scolii, dar n-a venit. A dat apoi telefon din Italia si a promis ca vine de Craciun, cu patronul lui, un cetatean american rezident la Roma", povesteste tatal lui Cristian. Vasile Bichis a aflat din "Evenimentul zilei" ca americanul era, de fapt, un homosexual amator de minori, ajuns la politie dupa o supradoza de cocaina. "In 25 octombrie 2000, a venit un politist din Medias, care s-a interesat daca il cunosc pe Sorinel Stefan, din Buftea, urmarit prin Interpol pentru corupere de minori si proxenetism. Mi-a spus ca, datorita fiului meu, proxenetul a fost arestat, Cristian urmind a se intoarce acasa in trei saptamini. Asteptare zadarnica. Pe 30 decembrie, Cristian a dat un ultim telefon acasa, prin care ne anunta ca vrea sa plece in Olanda. In ianuarie, am primit un telefon din Budapesta, de la fosta gazda a lui Cristian. Mi-a spus ca a fost anuntat din Italia ca fiul meu e mort", ne-a declarat Vasile Bichis. 3.000 de dolari, repatrierea corpului Politia italiana crede ca tinarul a fost asasinat inainte de a depune marturie in procesul deschis impotriva proxenetului Sorinel Stefan, cel care se dadea drept unchiul lui Cristian. Familia Bichis este saraca: mama este somera si au inca trei copii. "Costa 1.700 de dolari repatrierea urnei funerare, in cazul in care cadavrul este ars la Roma. Daca aducem corpul, costurile se ridica la 3.000 de dolari. Daca cineva vrea sa ne ajute, am deschis contul nr. 459002771701, la BCR, filiala Medias", ne-a spus Vasile Bichis. Reamintim ca Sorinel Stefan, 32 de ani, a fost condamnat anul trecut, de un tribunal din Roma, pentru corupere de minori si proxenetism. La condamnare, pe linga declaratia lui Cristian, consemnata de politie, a contribuit marturia lui Doriano Galli, homosexual, secretar al Ligii pentru drepturile sexuale ale persoanei, din Italia. Vasile Bichis a primit pina acum patru scrisori de la Sorinel Stefan, aflat in inchisoarea "Regina Coeli", din Roma. Fara comentarii, care ar fi de prisos, redam citeva pasaje, cu ortografia originala: SORIN CEHAN "Iehova al va scula din morti" "El (Cristian - n.r.) din momentul cand ma arestat iam spus sami puna avocat dar el a fost un fatarnic... Dar nui nimic. De iubit il iubesc, eu nu sint pervers ca el. Sa nu creada ca an veata alta persoana straina, sa faca ceam facut eu pentru el. Ar sa va spuna el mai bine cand va veni, daca mai vine viu? Ca lumea este foarte rea in lume" (scrisoare datata 20 decembrie 2000, inainte de moartea lui Cristian). "Eu ma trag dintr-o familie de martori ai lui Iehova...veramente mi e cosi cum ar fi murit baiatul meu... acum ma simt foarte rau ca am ziarul an fata mea cu corpul Lui... Iehova va anvia toti mortii atit copi cat si oameni... Nu stiu daca am sami revin din iubirea lui Cristian. Amin" (scrisoare datata 11 august 2001). "Voi scoate la adevar totul si va fi judecat pentru moartea Lui, prietenuL meu Cristian... Pe mine sa nu fiti suparati. Dar va zic ca an ziua Judecatii lui Iehova aL va scula din morti... Aveti ancredere an mine ca ma voi razbuna cu ajutorul lui Iehova... Pe data de 20 octombrie 2000 am fost arestat, am avut 3 prezervative in buzunar, a oprit o masina de politie cerandune documentele...eu nu stiam cum sa arunc prezervativile, ca la Barbati mai ma duceam din cind in cind fara ca Cristi sa stie ce fac, ca mera rusine sa zic... Cristi este mort de Gali Doria omosexual..." (scrisoare datata 13 august 2001). [19][pl.dll?rid=expresro] 