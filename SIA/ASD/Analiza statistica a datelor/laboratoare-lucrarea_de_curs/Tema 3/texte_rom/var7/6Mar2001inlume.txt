 Dati navala! Denise Van Outen e libera din nou Supermodelul britanic Denise Van Outen (26 de ani) l-a parasit pe prietenul ei, Jay Kay (31 de ani), solistul vocal al formatiei Jamiroquai. Principalul motiv al despartirii lor este ca nu reusesc sa stea prea mult impreuna, carierele ocupindu-le mai tot timpul. Denise si-a luat deja lucrurile din vila lui Jay din Buckinghamshire si s-a mutat in apartamentul ei din nordul Londrei. Cu un an in urma, cei doi s-au logodit si au anuntat ca se vor casatori. Denise spune ca de vina este mai ales programul sau de lucru. Ca prezentatoare a emisiunii matinale de televiziune "Big Breakfast", ea trebuia sa ajunga zilnic la serviciu la ora 3.30, exact cind Jay venea la culcare. Interpretul inregistreaza de zor pentru noul sau album, pina noaptea tirziu, in studioul aflat la subsolul locuintei. LIVIU SERBANESCU O stiti din "Spitalul de urgenta" Julianna Margulies nu l-a placut pe George Clooney Desi a lucrat alaturi de George Clooney, cel mai senzual actor din serialul "Spitalul de urgenta", (PRO TV, marti, ora 21.00), totusi actrita Julianna Margulies (interpreta rolului asistentei Carol) l-a tratat pe acest vestit Don Juan de la Hollywood doar ca pe un amic, nicidecum ca pe un iubit. Intr-adevar, la inceputuri, cind amindoi erau fara parteneri, mergeau impreuna la petreceri si ceremonii, punindu-i pe ginduri pina si pe ziaristi. Pina intr-o zi insa, cind ea a declarat ca, de fapt, este indragostita de Ron Eldard, pe care l-a cunoscut in urma cu cinci ani, cind a fost distribuit in acelasi serial (a interpretat rolul lui Ray Shepard, poreclit Shep). Povestea lor de dragoste nu a fost doar "un foc aprins de paie" fiindca cei doi indragostiti locuiesc si acum impreuna. ( S.E. ) Elvis Presley, Jimi Hendrix si Frank Sinatra fac avere si-n mormint Mai multe celebritati americane, care pina sa moara au reusit sa cistige mari sume de bani, continua sa acumuleze averi frumusele chiar si de dincolo de mormint, dupa cum se arata intr-un studiu realizat de revista americana Forbes, care apare astazi. "Regele rock-ului", Elvis Presley, pare ca este si "regele mortilor", el "cistigind" anul trecut 35 de milioane de dolari, din care aproape jumatate (15 milioane) obtinuti din vinzarea de bilete pentru vizitarea fostul sau domeniu de linga Memphis, Graceland. Desenatorul lui "Snoopy" (un personaj de benzi desenate extrem de indragit in Occident), Charles Schultz, care a decedat in februarie 2000, se situeaza pe locul doi, cu un venit de "numai" 20 de milioane de dolari, ceva mai mult decit John Lennon, clasat al treilea. Pe locurile urmatoare se claseaza scriitorul Theodor Geisel , cunoscut pentru seria sa de carti "Dr. Seuss" (17 milioane), chitaristul Jimi Hendrix (peste 10 milioane), Bob Marley (10 milioane), scriitorul de fictiune J.R.R. Tolkien (7 milioane) si Frank Sinatra (6 milioane). VLADIMIR BALABAN Activi sexual la 100 de ani! Cea mai mare parte a oamenilor - barbati si femei deopotriva - ramin activi din punct de vedere sexual la virste depasind 80 si chiar 100 de ani, se arata intr-un studiu realizat in Statele Unite. Urologul american Ira Sharlip, care a coordonat intervievarea unui esantion reprezentativ de subiecti de virste cuprinse intre 80 si 102 ani, a spus ca 83 la suta din barbati si 64 la suta din femei recurg la "mingiieri si atingeri" sexuale, fara a avea un raport sexual propriu-zis. De asemenea, 72 la suta din barbati si 40 la suta din femeile din categoria de virsta mentionata se masturbeaza sau practica autostimularea sexuala. In rindul comunitatii medicale persista convingerea larg raspindita ca interesul si activitatea sexuale intra in declin o data cu virsta, tinzind sa dispara spre 80 de ani. Sharlip nu neaga tendinta de diminuare, functie de virsta, a frecventei actelor sexuale la om (la 80 de ani, media este de un raport sexual normal la fiecare 10 saptamini), ci doar subliniaza ca interesul si capacitatea de a le sustine se intimpla rareori sa dispara cu totul . (T.S.) Cercetatorii britanici au stabilit ca Fericirea costa 1,5 milioane de dolari Doi specialisti in economie de la Universitatea Warwick, Marea Britanie, au descoperit, in premiera absoluta, ceea ce ei numesc pretul fericirii: 1,5 milioane de dolari, relateaza "The Sunday Times". Studiul realizat de profesorii Jonathan Gardner si Andrew Oswald arata, in primul rind, ca, in pofida unei zicale populare in toate tarile, banii chiar aduc fericirea, cu conditia sa fie multi, dar nu atit de multi incit pastrarea lor sa devina o problema. Cei doi au calculat ca pentru stimularea senzatiei de bunastare, care angreneaza fericirea, este nevoie de cel putin 1,5 milioane de dolari. Aceasta suma are un efect cu atit mai puternic cu cit este obtinuta mai repede si mai neasteptat, cum ar fi un cistig la loterie, un premiu-surpriza sau o mostenire neasteptata. Economistii au mai descoperit ca si persoanele care au deja o avere substantiala devin semnificativ mai multumite de sine daca intra in posesia unei sume mari de bani. Pe de alta parte, pentru persoanele de conditie modesta, banii pot deveni o povara nedorita, cum este cazul britanicei Dawn Wilby, fata unui miner sarac, care a cistigat la loto, in 1999, 4 milioane de lire sterline (6 milioane de dolari). Dupa numai 10 luni de "trai pe vatrai", ea si-a luat o slujba prost platita, pe motiv ca simte cum ii "moare creierul" daca ar continua sa nu faca altceva decit sa cheltuiasca bani, in lipsa unei activitati care sa dea sens existentei sale. CONSTANTIN VLAD Un inginer din Manchester este Noul Pavarotti Russell Watson, un tinar din Manchester (Anglia), de formatie inginer, este, in opinia casei de discuri Universal Classics, noul Pavarotti al lumii. Albumul sau de debut, "The Voice", s-a vindut la finele anului trecut in 750.000 de exemplare, cifra-record la aceasta categorie. E adevarat ca englezul beneficiaza de o campanie de promovare sustinuta, asta in contextul in care cei trei mari tenori, Pavarotti, Domingo si Carreras, au niste voci aproape de pensionare. De curind, studiourile au alocat 3 milioane de dolari pentru promovarea albumului in America, din dorinta de a-l impune pe tinarul britanic drept succesor la tronul lui Pavarotti. Russell Watson a renuntat la inginerie in favoarea unei cariere muzicale, initial cintind piese populare in cantinele muncitoresti. RADU MEIROSU Sarbatoarea Sacrificiului, ritual cu final insingerat 35 de morti la lapidarea lui Satan Cel putin 35 de pelerini musulmani au fost ucisi ieri in timpul unei busculade care s-a produs in apropiere de Mecca, in Arabia Saudita, in timpul traditionalului ritual de lapidare a Diavolului, in cadrul caruia credinciosii arunca pietre asupra unui stilp ce-l simboliza pe Satan, transmite AFP, citind televiziunea nationala saudita. Cei 35 de pelerini, dintre care 23 de femei si 12 barbati, au fost striviti in timp ce un mare numar de credinciosi musulmani s-au napustit asupra unuia din cei trei stilpi simbolizindu-l pe Satan, in timpul ritualului desfasurat in Valea Mina, din apropiere de Mecca, cu ocazia pelerinajului prilejuit de Sarbatoarea Sacrificiului. Alti citiva pelerini au fost raniti usor, potrivit televiziunii saudite, care citeaza un comunicat al Apararii Civile. "Din cauza inghesuielii si a busculadei produse in rindul pelerinilor, numerosi credinciosi, in speciali cei batrini, s-au impiedicat si au cazut, murind asfixiati sau calcati in picioare de multime", se arata in comunicatul citat. In timpul ritualului, ultima etapa a pelerinajului la Mecca, fiecare pelerin trebuie sa arunce in fiecare zi cite sapte pietre asupra fiecaruia din cei trei stilpi, inalti de aproximativ 18 metri, plasati pe o distanta de 272 de metri, care trebuie parcursa de credinciosi. In 1998, cel putin 118 pelerini au murit, iar alti 180 au fost raniti in timpul unei busculade produse la Mina, in cea de-a treia zi de lapidare. De atunci, autoritatile au decis ca lapidarea stilpilor sa se deruleze pe tot cuprinsul zilei, nu numai dupa rugaciunea de dupa-amiaza.(L.C.) 500 de turci au umplut de singe sarbatoarea Mai mult de 500 de cetateni turci au ajuns ieri, de urgenta, la spital, raniti grav in timpul ritualului de sacrificare a oilor, desfasurat cu ocazia Sarbatorii Sacrificiului, Aid-el-Kebir. Ranitii, majoritatea loviti la picioare sau miini, au primit asistenta specializata in institutiile medicale din Turcia. Ei au ajuns in aceasta situatie deoarece, incercind sa respecte ritualul, au incercat sa sacrifice animalele fara ajutorul unui specialist. Neindeminatici, ei au ajuns sa se taie la miini sau la picioare. Altii au fost atacati de animalele pe care urmau sa le sacrifice, fiind luati in coarne sau loviti cu copitele. Turcii urmeaza simbolic exemplul lui Abraham, unul din profetii Islamului, iar animalul sacrificat trebuie impartit in patru, trei parti fiind date saracilor. (D.B.) Inghititi de ape cu tot cu autocar 70 de portughezi s-au prabusit cu podul Un autocar care transporta 67 de persoane si doua autoturisme au fost inghitite duminica seara de apele fluviului Douro, din nordul Portugaliei, in urma prabusirii unui pod rutier vechi de 150 de ani, relateaza AFP. Un pilon de sustinere a cedat in momentul trecerii autocarului, provocind prabusirea mai multor tronsoane de pod, in lungime de 80 de metri, in apele riului. Podul - construit in 1886, cu o lungime totala de 200 de metri si o latime de trei metri, care lega localitatile Entre-os-Rios si Castelo de Paiva - era de multa vreme considerat nesigur pentru circulatia rutiera. Tragedia, produsa duminica seara la ora 21.00, s-a soldat cu disparitia a cel putin 70 de persoane - cei 67 de turisti din autocar, soferul acestuia si un numar necunoscut de victime aflate la bordul celor doua autoturisme surprinse pe pod in momentul prabusirii. Autocarul cu turisti se intorcea la Castelo de Paiva dupa ce facuse un tur al regiunii. Masinile s-au prabusit de la o inaltime de 50 de metri in apele fluviului care in aceasta perioada sint foarte agitate din cauza ploilor puternice care au cazut in ultima vreme. Echipele de salvare au declarat ieri dimineata ca nu exista nici o sansa de a mai fi gasiti supravietuitori, torentele purtind cadavrele la mare distanta de locul accidentului. Ceata si intunericul au facut ca actiunea de salvare sa fie intrerupta duminica seara, dupa gasirea unui singur cadavru. Ministrul portughez al infrastructurii, Jorge Coelho, si-a prezentat ieri dimineata demisia, ca urmare a accidentului de duminica seara. "Decizia mea este irevocabila. Trebuie sa imi asum consecintele politice pentru responsabilitatea ce imi revine in acest accident". Guvernul de la Lisabona a decretat doua zile de doliu national in memoria victimelor accidentului. CAMELIA MUNTEAN Rebelii albanezi din Kosovo reaprind pirjolul in Balcani Bulgaria e gata sa se implice militar in conflictul din Macedonia Bulgaria si-a aratat disponibilitatea de a trimite trupe care sa ajute tara vecina sa isi apere teritoriul. Oferta a fost facuta de presedintele Petar Stoianov in timpul unei conversatii cu omologul sau macedonean, caruia i-a promis "tot ajutorul de care guvernul macedonean are nevoie". Stoianov a ridicat deja in parlamentul de la Sofia aceasta problema. Presedintele bulgar a expus aceasta pozitie si in timpul intilnirilor sale de ieri cu liderii Aliantei Nord-Atlantice. Guvernul bulgar a adoptat o declaratie prin care se subliniaza necesitatea unei "interventii decisive a KFOR" "pentru prevenirea unei escaladari a tensiunilor" in tara vecina. Executivul de la Sofia urmareste cu deosebita ingrijorare evolutia evenimentelor din Macedonia, considerata la Sofia ca fiind "cel de-al doilea stat bulgar in Balcani". Sint condamnate actiunile grupurilor teroriste care ameninta suveranitatea si integritatea teritoriala a Macedoniei. Ministrul bulgar al apararii, Boiko Noev, a incercat ieri sa nuanteze anuntul facut de presedintele Stoianov, aratind ca guvernul de la Sofia "nu are intentia de a trimite forte armate in Macedonia", cu exceptia situatiei in care acestea ar face parte dintr-un contingent aflat sub mandat international. Noev a declarat ca guvernul bulgar este insa pregatit sa acorde ajutor logistic Macedoniei, constind in special in "echipament de deminare si munitii", in conditiile in care 95% din tancurile si piesele de artilerie grea de care dispune armata macedoneana reprezinta un cadou din partea Bulgariei. Premierii celor doua tari, Ivan Kostov si Liubco Gheorghievski, se afla in contact permanent prin telefon. Kostov a confirmat disponibilitatea Bulgariei de a acorda ajutorul de care guvernul macedonean va avea nevoie. Nationalistii moderati din Miscarea Macedoneana Revolutionara Interna (VMRO), formatiune reprezentata in parlamentul din Sofia, au sprijinit propunerea privind acordarea de ajutor militar Macedoniei. Fostii comunisti au cerut insa ca guvernantii sa respecte decizia de principiu a parlamentului, prin care este interzisa orice interventie a armatei bulgare in tarile vecine. PETIO PETKOV, Sofia Gherilele albaneze intetesc focul la granita Macedoniei Extremisti albanezi inarmati, care au ocupat un sat in interiorul Macedoniei, la granita cu provincia sirba Kosovo, au angajat ieri, pentru a doua zi consecutiv, violente schimburi de focuri cu trupele guvernamentale de la Skopje, existind temeri ca aceasta situatie de criza ar putea capata amploare, destabilizind atit tara, cit si intreaga regiune balcanica. Macedonia si-a inchis granita cu provincia Kosovo, ca raspuns la faptul ca albanezii, care provin de pe teritoriul provinciei sirbe, au ucis duminica trei soldati macedoneni, transmite AFP. Rebelii albanezi care si-au fixat pozitii strategice pe inaltimile stincoase din jurul satului Tanusevci au ucis duminica cu tiruri de pusti automate un soldat macedonean, in vreme ce alti doi si-au pierdut viata dupa ce vehiculul lor de patrulare a trecut peste o mina. Este vorba de prima actiune de o asemenea violenta din ianuarie, de cind elemente UCK au fost semnalate pentru prima oara pe teritoriul macedonean, cind au revendicat un atentat asupra unui comisariat de politie din Tetovo. Satul Tanusevci este ocupat inca de pe 12 februarie de oameni inarmati care pretind ca fac parte din Armata de Eliberare Nationala a albanezilor din Macedonia. Ei afirma ca lupta pentru drepturile elementare ale populatiei albaneze din fosta republica iugoslava. Leapsa pe deghizate cu trupele KFOR Indivizii inarmati care pretind ca fac parte din Armata de Eliberare Nationala din Macedonia au fost vazuti ieri parasind satul Tanusevci, pe care il ocupasera luna trecuta, afirma trupele americane din cadrul KFOR, stationate in Kosovo. Luptatorii albanezi au scapat de uniforme si arme si, ca simpli civili, s-au indreptat spre granita cu Kosovo. "Am vazut o multime de oameni imbracati in uniforme negre, care s-au indreptat spre Kosovo, au intrat in case, si-au schimbat uniformele, abandonindu-si armele, si apoi aparind aici... in haine civile. Banuim ca au ascunzatori de arme si uniforme in provincia iugoslava", a declarat purtatorul de cuvint al trupelor americane, Jim Marshall, citat de Reuters. El a estimat la 70-150 numarul luptatorilor albanezi dotati cu mitraliere, arme usoare si aruncatoare de grenade si a explicat ca nu este insa clar daca in sat au mai ramas luptatori. Macedonia vrea zona de securitate la frontiera cu provincia Kosovo Presedintele Macedoniei, Boris Trajkovski, s-a intilnit cu cele mai inalte autoritati de la Skopje pentru a cauta masurile cele mai potrivite in privinta grupurilor armate si urma sa aiba o intrevedere cu secretarul general al NATO, George Robertson, cu Inaltul Reprezentant al Uniunii Europene, Javier Solana, si cu secretarul general al ONU, Kofi Annan. Macedonia colaboreaza deja cu fortele KFOR pentru a redobindi controlul asupra satului Tanusevci. Guvernul macedonean a cerut si intrunirea unei sesiuni de urgenta a Consiliului de securitate al ONU si crearea unei zone de securitate intre Kosovo si Macedonia, zona care sa fie creata in interiorul provinciei sirbe. In capitala, pentru a zadarnici orice posibil atac terorist, au fost plasate garzi politienesti pe linga toate cladirile strategice. Statele Unite au anuntat ca inteleg faptul ca Macedonia "trebuie sa raspunda amenintarilor de pe teritoriul sau", dupa cum a explicat ambasadorul american la Skopje, Michael Einik. ISABELLA ALEXANDRESCU [23][pl.dll?rid=expresro] 