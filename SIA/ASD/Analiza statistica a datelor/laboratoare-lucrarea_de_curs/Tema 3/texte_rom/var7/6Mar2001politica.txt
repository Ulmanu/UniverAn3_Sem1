 Razboiul celor doua roze - jurnal de front Luptele dintre Petre Roman si Traian Basescu au ajuns, asa cum banuiam, la stadiul de razboi psihologic. Astfel, daca saptamina trecuta, la Colegiul Director al PD, Petre Roman poza in invingator, ieri, dupa Biroul Permanent, victoria era in tabara cealalta. Surse din Partidul Democrat ne-au declarat ca Traian Basescu i-a spus ieri lui Petre Roman ca el si sustinatorii sai au o strategie conform careia sa cedeze la orice cerere a liderului, cu conditia sa fie in limitele acceptabile. Aceasta, atita vreme cit ei au obtinut cea mai importanta lupta, cea pentru convocarea Conventiei Extraordinare pentru alegerea presedintelui in luna mai si nu in septembrie, asa cum dorea Petre Roman. Asadar, dupa ce saptamina trecuta, in Colegiul Director, Petre Roman obtinuse ceea ce dorea, anume organizarea de alegeri in organizatiile Constanta si Galati, decimate dupa numeroase demisii, ieri Biroul Permanent a decis ca nu mai e nevoie de alegeri, ci de o validare a conducerilor interimare actuale. Conform logicii politice, actualele structuri nu-si vor da singure un vot de blam, deci conducerile interimare vor fi aproape sigur validate prin vot. Ceea ce inseamna, de exemplu in cazul organizatiei Constanta, ca actualul presedinte interimar Dumitru Moinescu va ramine in functie. Trebuie spus ca Biroul Permanent al PD, format din vicepresedinti, secretarul general si secretarii executivi, a fost preferat de Petre Roman Consiliului Politic pentru a lua deciziile ordinare in partid. Aceasta pentru ca in forul restrins, format din lider, vicepresedinti si secretar general, forta lui Petre Roman era mult diminuata, el neavind decit un sustinator contra patru. Colegiul Director al PD, alcatuit din Biroul Permanent plus liderii organizatiilor judetene, este un for mai larg, in care Petre Roman are ceva mai multi sustinatori decit la centru. Asa se explica, probabil, ca liderul PD a avut o atitudine de siguranta de sine in Colegiul Director. Ieri insa, in sedinta Biroului Permanent, s-a luat o decizie care a rasturnat-o pe cea de saptamina trecuta. Surse participante la sedinta de ieri ne-au declarat ca lui Petre Roman i s-a reprosat faptul ca din grupul lui de sustinere se fac declaratii lipsite de fair-play si ca refuza un dialog direct cu Traian Basescu, aceasta avind in vedere ca liderul PD s-a eschivat duminica de la o intilnire programata cu vicepresedintele contracandidat. Dupa sedinta Biroului Permanent, Petre Roman a declarat: "Vom fi sigur impreuna, eu si Traian, in fata riscului de rupere a partidului. Am hotarit ca dialogul permanent dintre noi va exista de-acum incolo". Subiectele vor fi, presupunem noi, extrem de interesante. NARCISA IORGA Adrian Nastase isi trage aliatii de urechi "Nu se poate ca unii sa se pregateasca de alegerile din 2004, iar altii sa guverneze" Presedintele PDSR, Adrian Nastase, a criticat ieri, dupa sedinta Biroului Executiv al partidului, PSDR si PUR pentru ca accepta membri noi, care vin din alte formatiuni. "Am fost surprinsi sa vedem ca Stelian Dutu a intrat in Polul Democrat Social si ne devine partener", a declarat Nastase. In plus, liderul PDSR a explicat ca fenomenul de pedeserizare nu apartine PDSR: "Se face intens pedeserizare, dar prin intermediul PSDR si PUR". Adrian Nastase a explicat ca exista persoane "care trec din vechea guvernare in noua guvernare", iar pentru a se justifica se inscriu in PUR si PSDR. El si-a avertizat partenerii din polul democrat-social ca la baza oricaror viitoare discutii sau negocieri vor sta rezultatele obtinute de cele trei formatiuni la alegerile locale de anul trecut. "Ma refer in special la PSDR", a precizat presedintele PDSR. Nastase a spus ca nici PUR, nici PSDR nu s-au consultat cu PDSR cind au primit noi membri, deoarece nu ar fi normal acest lucru. "Fiecare procedeaza cum doreste. PUR nu ne-a cerut sfatul cu privire la intrarea lui Stelian Dutu. Se pregateste venirea la PUR a lui Dan Pazara si a lui Vasile Secares. Nu ne-a intrebat nimeni daca e bine sau e rau. Nici nu putem permite asa ceva. Dar daca sintem la guvernare impreuna, nu se poate ca unii sa se pregateasca de alegerile din 2004, iar altii sa guverneze", a declarat Adrian Nastase. El a precizat ca acesta este punctul de vedere al conducerii PDSR si ca vor fi discutii "de clarificare" cu celelalte doua partide. LUCIAN PURCAREANU Iliescu, somat sa dezvaluie trecutul lui Ristea Priboi Asociatia Fostilor Refugiati Politici (AFRP) i-a cerut ieri presedintelui Ion Iliescu, printr-o scrisoare deschisa, sa dispuna "dezvaluirea in fata opiniei publice romanesti si internationale, in detaliu", a atributiilor de serviciu ale presedintelui Comisiei parlamentare de control a SIE, Ristea Priboi, precum si "activitatea concreta" a acestuia de pina in 1989. AFRP arata, in documentul citat, ca este "deosebit de ingrijorata" de declaratiile facute cu privire la cazul Priboi de seful statului la conferinta de presa din 1 martie 2001 si este de parere ca presedintele Comisiei parlamentare SIE nu mai poate ocupa aceasta functie daca se dovedeste ca a fost implicat in "operatii represive". Asociatia solicita, de asemenea, si "elucidarea mortilor suspecte" ale unor directori si redactori ai postului de radio "Europa Libera" in anii Ô80: Vlad Georgescu, Noel Bernard, Mihai Cizmarescu si Emil Georgescu. Prin scrisoarea deschisa adresata lui Ion Iliescu, AFRP ii face cunoscut acestuia ca asociatia respectiva este formata "tocmai din acei romani care au constituit obiectul directiei" in care a lucrat Ristea Priboi inainte de 1989. "Directia de Informatii Externe a fost organismul represiv al fostului regim totalitar comunist, care urmarea cu prioritate romanii din exil", se mai spune in documentul citat. Membrii AFRP contrazic afirmatia sefului statului potrivit careia "toti am trecut prin acest purgatoriu prin care a trecut societatea romaneasca", apreciind ca, daca pentru Iliescu "acel regim a reprezentat un purgatoriu", pentru ei "acesta a constituit iadul". In scrisoarea adresata presedintelui Romaniei se apreciaza ca "responsabilitatile regimului comunist nu sint egal impartite intre cetatenii de rind, membrii organelor de represiune sau toti cei care au fost conducatori politici ai acelui regim", deoarece "nu pot fi pusi pe acelasi plan victimele si calaii acestora". MADALINA SISU Senatorul Ghiorghi Prisacaru explica inocent schimbarea ambasadorilor: "Cit sa-i mai tinem acolo?" Scandalul politic provocat de rechemarea unor ambasadori de la posturi in tara l-a determinat pe presedintele Comisiei senatoriale de politica externa, Gh. Prisacaru, sa justifice aceasta actiune initiata de noua putere. Prisacaru a declarat ca principalul motiv al rechemarii ambasadorilor a fost acela "ca multi dintre ei nu au confirmat la functii". In acest sens, Prisacaru a oferit chiar si citeva exemple punctuale: "Ce a facut Gh. Constantin in Tunisia? Ce a facut el pentru dezvoltarea relatiilor bilaterale? Ioan Balin, la Rabat, s-a plins ca vin prea multe delegatii din tara si-l deranjeaza. A avut neobrazarea sa nu-l insoteasca pe fostul presedinte al Senatului - Mircea Ionescu-Quintus - la toate actiunile din Maroc. Dan Haulica e la UNESCO de zece ani, cit sa-l mai tinem acolo?", a comentat Prisacaru. De altfel, presedintele Comisiei de politica externa din Senat s-a declarat "mihnit" ca, in urma cu patru ani, cind fostul presedinte al tarii Emil Constantinescu a rechemat 35 de ambasadori in tara si "a lasat in preajma summit-ului de la Madrid tara fara ambasadori in marile capitale Londra si Paris", nu "s-a mai comentat atit". Prisacaru sustine ca aceasta practica este normala in toate tarile si ca este un atribut al puterii sa decida numarul de ambasadori rechemati. "In SUA, cind se schimba presedintele, automat toti ambasadorii isi depun demisia", si-a argumentat Prisacaru expunerea. MIHAELA CONSTANTINESCU Traian Basescu, fara titlu Pensionarii ceferisti din Pitesti au hotarit ieri sa-i retraga lui Traian Basescu calitatea de membru de onoare al Asociatiei Pensionarilor CFR din Pitesti pentru ca, in perioada in care a fost ministru al transporturilor, nu i-a ajutat in vreun fel. Aceleasi titluri si pentru aceleasi motive au fost retrase lui Emil Constantinescu, cumnatului sau, Marin Toader, fost prefect de Arges, precum si fostului deputat taranist Sergiu Rizescu. N-a fost crutat nici primarul Pitestiului, Tudor Pendiuc, care a primit un ultim avertisment "pentru absente nemotivate si lipsa de transparenta". Cu adevarat privilegiat a fost noul prefect, Constantin Tamaga, care, desi este inginer agronom, a fost investit cu titlul de "mecanic de locomotiva al judetului Arges". GABRIEL MARICA Bref PNTCD are de platit amenzi de 600 de milioane Pe linga faptul ca au pierdut alegerile, taranistii clujeni s-au trezit si inglodati in datorii formate din amenzi aplicate pentru afisajul ilegal in timpul campaniei electorale din toamna anului 2000. Pentru cele 1.280 de afise amplasate ilegal, taranistii au formulat tot atitea dosare de plingere la contraventie judecate de instanta Judecatoriei Cluj-Napoca care le-a respins in bloc. Actualmente, taranistii clujeni au de platit amenzi in cumul de 600 de milioane de lei pentru afisarea ilegala a materialelor electorale. ( E.C. ) Stolojan stie de ce nu se intelege guvernul cu FMI Fost prim-ministru al Romaniei, Theodor Stolojan, in prezent presedintele Consiliului National al PNL, afirma ca cele mai "dificile" faze in negocierile dintre echipa desemnata de guvern si FMI sint "marimea deficitului bugetar, pretul energiei, programul de privatizare si restructurare si, nu in ultima instanta, modalitatea prin care poate fi mentinuta o corelatie normala intre cresterea productivitatii muncii si cresterea salariilor". Fostul inalt functionar la Banca Mondiala spune insa ca, din cauza ca aceste negocieri se afla in curs, "pentru succesul lor multe dintre detalii trebuie sa ramina in sfera celor ce negociaza". ( C.S. ) Premier grijuliu Premierul Adrian Nastase a criticat ieri vizitele neanuntate ale demnitarilor Ungariei in Romania din ultima perioada. "Vizita secretarului de stat Zsolt Nemeth a avut o componenta oficiala, dar si o mai importanta componenta particulara in Covasna si Harghita", a declarat Nastase. El a explicat ca acolo au avut loc discutii care nu ar trebui sa aiba loc in Romania. "Continuarea unei practici de dinainte de 2000 trebuie sa inceteze. Vrem sa ii primim pe demnitarii maghiari asa cum trebuie. Sa discutam despre problemele bilaterale. In rest, cu UDMR discutam noi. Aceasta este conduita fireasca si respectul pentru suveranitate. Sa se respecte strict regulile de protocol, sa ii insotim, sa nu aiba accidente", a declarat premierul Adrian Nastase. ( L.P. ) Prioritati legislative Guvernul intentioneaza sa simplifice procedura de inregistrare a societatilor comerciale deoarece a descoperit ca, in prezent, sint necesare 99 de avize si aprobari pentru infiintarea unei societati comerciale. Nastase a explicat ca si sumele de bani necesare inregistrarii sint mari, si ca se doreste micsorarea lor. O alta prioritate a executivului este cea a vinzarii spatiilor comerciale. Premierul Nastase a vorbit ieri si despre prioritatile Senatului si Camerei Deputatilor, care vor trebui sa adopte rapid Legea privind regimul strainilor si Legea privind apararea secretului de stat. Daca nu se va gasi o formula de consens asupra textelor, a spus Nastase, ele vor fi modificate ulterior prin ordonante de urgenta. ( L.P. ) Primarul Funar si-a evacuat fostii colegi de partid Inspectorii primariei au evacuat la sfirsitul saptaminii trecute PUNR din sediul pe care-l ocupa pe bdul Eroilor nr. 2, respectiv 3 incaperi cu o suprafata de 87 mp, considerind ca prin alianta cu PNR a disparut de pe esichierul politic. Pentru ca celalalt spatiu de pe str. Motilor nr. 30 unde se afla liderul filialei clujene, consilierul local Mircea Cretu, nu a fost preluat, primarul a decis sa-si sanctioneze fostii colegi de partid cu suma de 770.466.600 de lei, reprezentind despagubirile aplicate pentru ocuparea abuziva a spatiilor de la data de 3 septembrie 2000. ( M.B. ) Presedintele PNTCD Vrancea a ajuns somer Presedintele PNTCD Vrancea intentioneaza sa deschida la Focsani o asociatie care sa apere drepturile functionarilor publici disponibilizati din motive politice. Fostul deputat Radu Minea a fost trecut in somaj de la Agentia de Protectie a Mediului Vrancea unde a lucrat ani intregi. Seful taranistilor vrinceni sustine ca a fost disponibilizat pe criterii politice si se considera o victima a actualei puteri. Minea a trimis o scrisoare deschisa presedintelui Ion Iliescu, cu care a fost coleg inainte de 1989, si i-a adus la cunostinta necazurile prin care trece, dar a ramas tot somer. Intr-un comunicat de presa, prefectul judetului Vrancea, Constantin Buza, a anuntat ca decizia de disponibilizare apartine conducerii Agentiei de Protectie a Mediului si s-a facut conform legii. ( S.V. ) Melescanu cere consultari Intr-o scrisoare, pe care a adresat-o ieri presedintilor PNTCD - Andrei Marga, ANCD - Victor Ciorbea si UFD - Varujan Vosganian, presedintele ApR, Teodor Melescanu, propune organizarea unei intilniri pentru elaborarea unei scrisori, adresate sefului statului, dar si primului-ministru, prin care sa li se solicite celor doi instituirea unui mecanism regulat de consultari cu formatiunile politice extraparlamentare reprezentative pentru discutarea unor probleme de interes national. Un alt obiectiv al intilnirii il constituie exprimarea oficiala a sprijinului pentru realizarea obiectivului integrarii europene si euroatlantice a Romaniei. Instituirea acestor consultari cu partidele extraparlamentare, spune liderul ApR, permite obtinerea unui sprijin "mult mai semnificativ" atunci cind se discuta adoptarea unor decizii majore. ( C.O. ) Functionarii, in pericol Guvernul va micsora numarul de posturi din administratia publica locala. Premierul Adrian Nastase considera ca situatia posturilor "este iesita de sub control", in special in cazul prefecturilor si al consiliilor judetene. Nastase a explicat ca in sedinta de guvern de saptamina aceasta executivul va analiza "normarea posturilor" din administratia publica locala, numarul functionarilor urmind a fi stabilit in functie de populatie si de suprafata fiecarui judet. Pe de alta parte, guvernul este interesat si de parlamentarii din consiliile de administratie si din adunarile generale ale actionarilor. Nastase a anuntat ca membrilor din CA si AGA le vor fi micsorate indemnizatiile "la un nivel decent", astfel incit "sa nu se mai creeze lupte pentru bani". ( L.P. ) Valeriu Stoica, impotriva criminalitatii pe Internet Presedintele PNL, Valeriu Stoica, participa, la Paris, la lucrarile Comisiei Juridice si a Drepturilor Omului din Adunarea Parlamentara a Consiliului Europei, al carei membru este. Potrivit lui Stoica, "in momentul de fata, pe Internet, pe sistemele informationale actioneaza nu numai virusii - care sint un pericol pentru aceste retele - dar actioneaza si persoane cu intentii criminale. Mai ales sub aspect economic este extrem de acuta aceasta problema". Asa incit, Stoica a anuntat ca amintita comisie va contribui, intre altele, la elaborarea unei conventii pentru acest domeniu. ( C.S. ) [17][pl.dll?rid=expresro] 