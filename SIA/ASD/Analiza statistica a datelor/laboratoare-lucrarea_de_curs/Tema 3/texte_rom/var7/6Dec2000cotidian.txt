 Anda Adam vrea bani nemunciti de la A&A Records Anda Adam a cistigat prima "runda" a procesului pe care l-a intentat asta vara casei de productie A&A Records. Aceasta nu inseamna insa ca bilciul s-a terminat definitiv. In speranta ca Anda Adam va ramine "sub papucul lor", cei de la A&A au facut recurs la Curtea de Apel. "Este numai o chestie de ambitie din partea lor. Eu vreau numai sa ma lase in pace ca sa plec la o alta casa de discuri. Nu le-am cerut nici un ban. De un an stau pe bara", ne-a declarat Anda Adam. Solista a incheiat contractul cu A&A Records pe o perioada de cinci ani, din care au trecut numai trei. Spune ca in acest interval casa de discuri nu si-a onorat obligatiile. "In loc sa ma impinga de la spate, sa ma promoveze, trageam eu de ei ca sa intru in studio. Ei se afla acum intr-o situatie financiara proasta, de aceea au mai plecat de la A&A Omul cu sobolani si Parazitii, care, la rindul lor, i-au dat in judecata". Reprezentantii A&A spera ca, in final, ei vor fi cei care vor cistiga procesul. "Procesul nu s-a terminat. A fost numai una dintre etape. Urmeaza discutiile pe probe si detaliile legate de colaborarea dintre noi si ea. S-au facut niste cheltuieli pentru promovare si productie, iar toate astea trebuie discutate", ne-a declarat Anca Constantin de la A&A Records. CLAUDIA VOICU Indepartat de la Tele 7abc pentru ca avea prea multe pretentii, Dan Diaconescu face pe victima Telespectatorii emisiunii "Dan Diaconescu in direct", difuzata la Tele 7abc, au putut remarca disparitia de pe micul ecran a acestei productii. Am incercat sa aflam care sint motivele eliminarii programului din grila postului Tele 7abc. Conform declaratiilor lui Dan Diaconescu, importanti oameni politici ar fi facut presiuni pentru scoaterea acestei emisiuni. El sustine ca, de-a lungul timpului, a primit numeroase amenintari, unele chiar "in fata". "Cele mai grave au fost cele cu puscaria. Alteori mi s-a spus «Domne, e polei afara, vezi cum mergi cu masina sau vezi cum traversezi»". Ramas "pe dinafara", Dan Diaconescu ne-a declarat ca se gindeste sa-si puna pe picioare propria televiziune. Cu ce bani? "Eu am foarte multi prieteni care mi-au sarit in ajutor. As fi in stare sa fac chiar un canal popular, cu o contributie si de 1000 de lei de la fiecare telespectator". De cealalta parte a baricadei, noii patroni ai postului Tele 7abc sustin ca Diaconescu si-a dat singur demisia, fara a se face vreo presiune asupra lui. "I s-a comunicat ca vreau sa transfer alte emisiuni la ora 21.00 si sa pun emisiunea lui la alta ora. Lui nu i-a convenit pentru ca se crede mare vedeta si si-a dat demisia. O fi zis ca o sa alerg dupa el, dar n-a fost asa. Parerea mea este ca vrea sa-si creasca popularitatea", ne-a declarat Liviu Mandler, director general al postului Tele 7abc . (C.V.) Casa noastra Au patruns si pe piata noastra Vitra Blok, o noua generatie de caramizi din sticla Caramizile din sticla au devenit in ultimul timp materialele de constructie cel mai des folosite la ridicarea de case, dar si la renovarea unor cladiri mai vechi. Rezistenta si izolarea fonica perfecta pe care le asigura acestea provin de la inglobarea in compozitia lor a mai multor straturi de aer. Fata de alte materiale de constructie clasice, blocurile din sticla permit propagarea luminii in proportie de 60-80 la suta. Noua generatie de caramizi din sticla Vitra Blok, propusa de magazinul Petras Confort, prin gama coloristica deosebit de larga si dimensiunile variate, poate fi larg utilizata. Astfel, se pot executa pereti despartitori intre doua incaperi, compartimentare de orice fel, separare fara a inchide, in scopul de a crea un spatiu mai aerisit, in care sursele de lumina reflectate sa ofere efecte surprinzatoare, cu rol decorativ. Asigura si lumina si securitate totala Interiorul unui apartament se poate schimba radical cu ajutorul caramizilor din sticla, prin iluminare indirecta a unui hol sau la executarea de diferite degajamente in bai sau bucatarii. Un perete realizat complet din blocuri de sticla ne poate scuti de efortul de a executa ferestre cu unghiuri dificile in casa scarilor, mansarda, boxe etc. In plus, rezistenta caramizilor din sticla ne ofera o securitate deplina, pentru ca e aproape imposibil sa le spargi. Intrebuintarea acestor materiale moderne la fatade, acoperisuri, balcoane sau gradini este recomandabila deoarece sint foarte rezistente la fluctuatiile de temperatura. Pentru aceste cazuri, producatorii au prevazut pe canturile caramizilor din sticla adincituri care permit introducerea unor vergele metalice care au rolul de a se monolitiza cu adezivul sau mortarul folosit la imbinarea lor. SORIN GRAUR Bonsai sau arta plantatului in tava (II) Alte stiluri de bonsai Un alt criteriu de clasificare este in functie de numarul tulpinilor ce pornesc din aceeasi radacina. De obicei, exista o tulpina puternica, principala, care le domina pe celelalte. Ea se va afla usor in fata celorlalte pentru ca acestea sa nu formeze o linie dreapta. Trunchiurile trebuie sa se separe la baza si nu in partea superioara, pentru a forma mai degraba un "V" decit un "U" sau un "V" turtit. Inaltimile si diametrele tulpinilor trebuie sa fie variabile. Si pentru a reveni la stiluri, acestea pot fi: - Tulpina - dubla "sokan" - 2 trunchiuri ce cresc din acelasi sistem radicular, unul fiind mai mare decit celalalt. Se recomanda mentinerea proportionalitatii astfel incit un trunchi care este de doua ori mai mare ca diametru sa fie si de doua ori mai inalt. Unul dintre trunchiuri este plasat mai in fata, dar nu pe aceeasi linie, pentru a oferi senzatia de adincime. Daca una dintre tulpini este aplecata, atunci si cealalta va urma aceeasi directie, fara insa a se intersecta; - Grupat - "kabubuki, kabudachi" - un manunchi de tulpini care cresc foarte aproape, impreuna; - Butuc - "korabuki" - in acest caz, radacina formeaza o portiune deasupra pamintului din care cresc mai multe tulpini; - Pluta sau linie dreapta - "ikadabuki" - presupune trunchiuri multiple care cresc in linie deoarece, in fapt, reprezinta ramuri ale aceluiasi copac, care a fost acoperit de pamint devenind radacina; - Sinuos - "netsunagari" - seamana cu stilul anterior, cu deosebirea ca trunchiurile formeaza o curba, fiind inclinate in aceeasi directie cu a trunchiului-radacina. Plantarea grupata sau "yose-uye" impune o noua clasificare si anume dupa numarul tulpinilor independente (cu sisteme radiculare diferite). Cele mai interesante grupari sint acelea care contin mai mult de 2 copaci. Pentru a obtine insa " o padure", numarul critic este acela de 5 (sau mai multi). In plantarea grupata este mai important efectul cumulat decit cel produs de un singur copac. In acest tip de grupare va exista un punct de referinta reprezentat de copacul cel mai mare, precum si un sistem de extreme constituit din arborii mai mici ce devin puncte limita ale acestui univers in miniatura. In numarul urmator: specii folosite in arta bonsaiului. Dr. Ing. ADELA BARBULESCU Un Craciun in fata unui televizor nou si ieftin Pentru ca se apropie Sarbatorile de iarna, se cuvine sa ne facem daruri, dar pentru ca noul mileniu nu ne prinde pe toti cu prea multi bani in buzunare, va anuntam ca e posibila achizitionarea de aparatura electrocasnica de calitate la preturi accesibile. Daca intrati intr-unul dintre magazinele ROMBIZ existente in toata tara, veti constata ca raportul calitate-pret este unul dintre cele mai convenabile la masini de spalat, cuptoare cu microunde, aspiratoare, combine audio/video, friteuze, televizoare color etc. Despre acestea din urma va spunem mai multe amanunte, in acest articol. Televizoarele Eurocolor, sosite destul de recent pe piata romaneasca, sint disponibile in trei variante: cu diagonala de 37 cm, 54 cm si 72 cm, preturile fiind de 3 395 000 lei, 4 449 000 lei si 7 495 000 lei, fara TVA. Iata ca, prin comparatie, daca ati vrut sa va cumparati un televizor nou din alte magazine, cele Eurocolor sint mai ieftine (cu cca 20%), fara a fi mai slabe calitativ. Pentru mai multe detalii in legatura cu aparatele electrocasnice de gasit la ROMBIZ, telefoanele 093 412 557 si 430 23 00 va stau la dispozitie. (C.D.) Bolnavii din Spitalul Municipal Arad maninca piine cu biscuiti Bolnavii internati in Spitalul Municipal Arad au parte, de citeva zile, de meniuri frugale. Dimineata, ei primesc doar piine cu biscuiti, iar seara - cartofi fierti. Numai pachetele aduse de familii reusesc sa le mai sporeasca ratia de hrana. Situatia reprezinta urmarea datoriilor pe care le are Spitalul Municipal. Pina de curind, suma totala a banilor datorati depasea 15 miliarde de lei. S-au efectuat plati pentru salarii, regiile spitalului si medicamente, La ora actuala, spitalul are 6,8 miliarde de lei datorii, din care trei miliarde pentru medicamente, 500 de milioane - pentru regii, restul - pentru hrana si alte utilitati. Furnizorii au refuzat sa mai aprovizioneze spitalul pina cind nu-si vor primi banii. Rezolvarea problemei ar putea-o reprezenta o eventuala rectificare de buget. SORIN TROCAN Sfintul Ierarh Nicolae, ocrotitorul familiei In data 6 decembrie, Biserica Ortodoxa Romana sarbatoreste Praznicul Sfintului Nicolae, Arhiepiscopul din Mira Lichiei - marele facator de minuni, nascut intr-o familie de crestini, cu o situatie materiala foarte buna. De la venirea pe lume, s-a hranit numai din sinul drept al maicii sale. Miercurea si vinerea, mama sa nu il putea alapta decit dupa asfintitul soarelui, cind pruncul Nicolae accepta hrana. Crescind, sporea in fapte bune si se dovedea a fi mare postitor. Dupa moartea parintilor sai, devenind mostenitor al intregii averi, Sfintul Nicolae a impartit-o saracilor. Minunile savirsite de Arhiepiscopul Mirelor Lichiei sint nenumarate. Unui imparat credincios care condamnase la moarte trei voievozi Sfintul i s-a aratat in vis si i-a poruncit sa-i elibereze pe cei condamnati pentru ca sint nevinovati. Aruncind trei pungi cu galbeni in casa unei familii sarmane, a salvat de la desfrinare trei surori obligate de tatal lor sa se prostitueze, din cauza saraciei. Prin rugaciunile sale, pe multi i-a inviat din morti, a daruit copii familiilor sterpe, i-a ocrotit pe sarmani, pe batrini si pe vaduve. Sfintul Nicolae este ocrotitorul familiei, dar si bucuria copiilor. Cel care va merge la Sfinta Liturghie si va citi in aceasta zi "Acatistul Sfintului Ierarh Nicolae - marele facator de minuni" va avea liniste in familie, casa ii va fi ferita de inundatii si va trece peste cumpenele vietii. De praznicul Sfintului Nicolae este dezlegare la peste. MIHAELA ION Previziuni sumbre pentru primavara anului viitor 20.000 de lei litrul de benzina Devalorizarea monedei unice europene se reflecta nu doar in pretul la pompa al carburantilor vinduti prin statiile SNP, ci si in pretul la poarta rafinariei. Ieri, responsabilii Societatii Nationale a Petrolului au anuntat o crestere a pretului pe tona la benzina si motorina cu 1,5% (reprezentind 300 de lei/litru), la poarta rafinariilor Arpechim si Petrobrazi, prilej cu care benzinarii particulari pluseaza si ei. Ion Pecie, presedintele Asociatiei benzinarilor particulari, a declarat ca cei 300 de lei in plus la litru, anuntati de SNP, inseamna circa 1.500 de lei la benzinarii particulari, din cauza modificarii cheltuielilor de transport si a cresterii taxelor si impozitelor in pretul benzinei. Altfel spus, in timp ce pretul combustibililor vinduti de Petrom nu "sar" de 13.900 de lei la benzina si 9.500- 9.800 de lei la motorina, la statiile particulare litrul de carburant se va vinde, in urmatoarele zile, cu preturi mai mari de 15.000 de lei. Prognozele particularilor pentru anul viitor sint si mai sumbre. Ei estimeaza ca, daca deprecierea leului in raport cu dolarul si euro se mentine in ritmul de acum, la sfirsitul primului trimestru al anului viitor, pe piata romaneasca nu se va mai gasi benzina mai ieftina de 20.000 de lei. Statiile private de distributie a carburantilor acopera circa 40% din piata romaneasca. MIHAELA BALEA Eveniment monden in beneficiul orfanilor de la Negru Voda O sticla cu whisky vechi de 50 de ani, vinduta la licitatie Caminul de orfani "Sfintul Andrei" din localitatea Negru Voda, judetul Constanta, va imbraca, incepind cu data de 7 decembrie, o haina noua. Cu aproape un an in urma, compania "GFS Romania" a decis restaurarea si utilarea moderna a asezamintului social, printr-o serie de donatii substantiale oferite din fondurile proprii. Astazi, "Sfintul Andrei" este un orfelinat complet renovat, unde 50 de tineri fara familii isi gasesc adapostul, ingrijirea si educatia. Pentru suplimentarea ajutorului financiar deja oferit, actiunea filantropica a continuat cu o noua initiativa: "GFS Romania", ca organizator - impreuna cu unul dintre partenerii sai scotieni "William Grant & Sons" - va organiza, pe data de 7 decembrie, ora 19.00, la Clubul Diplomatic din Bucuresti, o licitatie pentru achizitionarea unui exemplar rarisim al colectiei de whisky-uri, marca "Glenfiddich". Sticla de whisky implineste anul acesta 50 de ani si face parte dintr-o serie strict limitata de numai 500 in intreaga lume. Scopul licitatiei este caritabil, cumparatorul valorosului exemplar "Glenfiddich" urmind sa verse banii in contul caminului-orfelinat "Sfintul Andrei" din Negru Voda. In cadrul unor actiuni similare, la New-York s-au obtinut 100.000 de dolari pentru o sticla identica, iar la Moscova - 50.000 de dolari. La licitatie sint invitati ambasadori ai tarilor acreditate la Bucuresti, oameni de afaceri romani si straini cu investitii in Romania, oameni politici, personalitati ale vietii publice romanesti. Cu aceasta ocazie, organizatorii vor asigura o atmosfera veritabil scotiana, cu dansuri traditionale si mincaruri specifice. ( D.V. ) Horia Bernea nu mai este printre noi Steagul culturii romane, in berna Moartea artistului Horia Bernea a surprins si a intristat intreaga comunitate culturala a Romaniei. Horia Bernea a fost director al Muzeului Taranului Roman, si cel mai apreciat pictor din tara noastra. Desi operatia sa pe cord fusese declarata reusita de catre medicii francezi, artistul in virsta de 62 de ani a decedat subit luni seara in jurul orei 20 00, la Paris. El va fi inmormintat in tara simbata, la manastirea Cernica. Debutul artistic al lui Horia Bernea a avut loc in cadrul cenaclului Tineretului al Uniunii Artistilor Plastici, alaturi de Paul Neagu. Dupa care, au urmat premiile. Horia Bernea a adus pentru Muzeul Taranului Roman premiul " European Museum of the Year" in 1996. Personal, a fost premiat atit pe plan national cit si international : premiul pentru Pictura al UAP cistigat in 1970, premiul Stahly la Bienala Tineretului de la Paris in 1972, premiul revistei "Arta" in 1972, premiul Ion Andreescu" al Academiei Romane in 1978, Marele Premiu al UAP in 1983, premiul pentru contributia exceptionala adusa la recuperarea traditiilor spirituale ale civilizatiei taranesti acordat in 1994 de Fundatia Culturala Romana si Marele Premiu Gheorghe Apostu acordat de Centrul International de Cultura si Arte din Bacau in 1995. Horia Bernea a fost prezent la mai multe expozitii in Bucuresti, Glasgow, Liverpool, Budapesta si Franta. Imediat dupa Revolutie, Horia Bernea a simtit nevoia sa transmita tuturor artistilor romani cit de important este rolul lor in societate. Iata ce publica renumitul artist in septembrie 1990, in lucrarea "Avantajele spirituale ale unui artist est-european": In primul rind, avem modesta "renastere" din anii 1965-1970, cind Romania reusea sa reapara in lume, incercind sa reduca un decalaj ce se datora unei izolari aproape totale, sa sincronizeze din nou ritmul sau la miscarea novatoare de prin alte parti ale lumii. Deschiderea permisa de putere a fost scurta, imediat urmata de un soi de regrupare, de retragere din partea artistilor, care, cu toate ca era fortata, nu a fost mai putin fecunda, pentru ca ea antrena o reevaluare a surselor proprii, imbogatita de contactul rapid, dar real si angajat, cu experimentul si avangarda. In acel moment consecintele sufocarii staliniste erau deja putin sterse; o vindecare profunda si eficace s-a produs in anii '60 in cadrul operei a numerosi artisti, tineri si mai in virsta, atit de solida incit valurile de "revolutii culturale" ce s-au abatut dupa 1971 asupra Romaniei nu au mai reusit nici sa distruga nici sa compromita adevaratul sens al actului artistic. Influenta si agresivitatea acestei "revolutii continue" au plasat pe artist intr-o situatie limita ce l-a obligat, pentru a se salva, la o verticalitate, la o selectie a valorilor si la o neta detasare in fata ridicolului, in fata unei arte in permanenta saracire, epurare si vidare de sens. Agresiunea ideologica a declansat o nevoie urgenta de regasire a fiintei tale profunde, de cautare, cu maxima seriozitate, a unui teren solid, unde sa-ti plasezi eforturile, inaccesibil vicisitudinilor, politicii si opresiunii. Supravietuind doar prin tensiunea acestui angajament, arta ultimilor 20 de ani a cistigat in toate realizarile sale majore un "clasicism", o ordine si un aplomb guvernate de o severa masura interioara. Noi am devenit astfel "imuni la revolutie" - nu insensibili la avangarda; o imunitate care constituie probabil cea mai interesanta experienta spirituala ce o putem oferi celorlalti. Obligati sa asistam neputinciosi la devastarea morala si fizica din jur, "avangarda" in sensul ei "traditional" ar trebui sa-si schimbe directia, metodele si scopul. Intr-un context agresiv, unde se incearca cu ura si metoda desfigurarea noastra, ratiunea de a exista a artei ramine aceea de a ne ajuta sa supravietuim spiritual, de a viza dincolo de ea pentru a ne ajuta sa credem in cele ce nu se vad O avangarda "a rebours" Intr-o lume de nebuni si ticalositi cel mai curajos si nonconformist gest este de a te pastra om "normal"! Exista in orice caz un pericol in care sintem sincroni cu Occidentul: pierderea identitatii, uitarea radacinilor noastre profunde. Fiecare artist trebuie sa ia vocatia sa ca un dar de la Dumnezeu, adica in chip de "povara" si obligatie de a o fructifica. Un astfel de artist are misiunea unui gardian conservator al unui tezaur spiritual, sursa de identitate pentru el si ceilalti. El trebuie in acelasi timp si sa comunice (marturiseasca). El trebuie sa ajute si sa incite pe ceilalti sa comunice cu propriile lor radacini, un rol care este esentialmente legat, pentru noi, de traditia ortodoxa. Acceptarea acestei misiuni, angajarea fiintei sale profunde in acest scop, da artistului adevarata sa investitura; in fata unei lumi amenintate de descompunere, fortate sa renege reperele fundamentale ale existentei sale, artistul trebuie sa participe la sensul sacrificiului ce a mintuit lumea, el trebuie "sa salveze". Acestea sint citeva puncte de vedere ale unui om ce vrea sa traiasca arta direct, ceea ce implica un efort neintrerupt de intelegere a exigentelor acestei activitati. Accentele, chiar atmosfera generala a textului, pot in consecinta sa fie profund subiective. Au totusi un grad de generalitate mare pentru toti cei pentru care supravietuirea, din punct de vedere spiritual, este o problema capitala. Horia Bernea septembrie 1990 P.S. : Fac aceasta nota in august 1992 si vad ca, dupa 1989, linistea, concentrarea si seriozitatea multora dintre artistii care au rezistat remarcabil atacurilor perioadei precedente sint in scadere. Cred ca "avantajele" mici, dar importante, ce le-am avut ca "artisti din est" se pot destrama daca nu vom veghea cu grija ca alinierea noastra europeana sa se faca fara a pierde acel pretios graunte de certitudini greu dobindit. Acest "graunte" este justificarea suferintei de jumatate de secol a milioane de oameni. Acest graunte este "cu adevarat" dragostea de oameni vazuta in chip de coerenta. Oamenii de cultura regreta disparitia marelui artist Gabriel Liiceanu, filosof si director al editurii Humanitas: "Sint rari oamenii care, disparind, fac sa dispara odata cu ei o lume.(...)Cit despre mine, una dintre legaturile care imi tineau strinsa laolalta viata a disparut. Ma simt mai slab, ma simt mai singur. Dar pentru ca l-am iubit, pentru ca era navalnic si adevarat, am sa incerc acum ca gesturile mele sa imprumute o parte din puterea fiintei lui." Alexandru Ghildus, presedintele Uniunii Artistilor Plastici din Romania: "La Muzeul Taranului Roman a facut din nimic o institutie de mare rasunet national si cultural. " Dan Erceanu, directorul Bibliotecii Nationale a Romaniei: "Nici un cuvint nu suplineste lipsa unui astfel de om." Cu vioara si cu vocea Vegas si-a pus in gind sa "sparga" piata muzicii Silvia Launeanu este "Fata cu vioara" din piesa cu acelasi nume interpretata de Daniel Robu. In curind, ea isi va lansa albumul de debut, dar nu cu muzica clasica, ci cu muzica pop, interpretata vocal. Discul va fi produs de MediaPRO Music, iar protagonista si-a ales ca nume de scena Vegas. Muzica interpretata de ea este de fapt o inlantuire de stiluri, avind la baza pop-ul britanic si, ca element inedit, vioara. In concertele pe care le va sustine, Vegas va fi insotita de doi dansatori, isi va instala pe scena un suport pentru vioara si va interpreta alternativ, cu vocea si cu vioara. Vegas este nascuta in Timisoara, a facut patru ani la Liceul de arta din orasul natal, a continuat la "Dinu Lipatti" in Bucuresti si apoi la Academia "Ciprian Porumbescu", sectia vioara. In plus, este pasionata de parasutism si bungee-jumping. ( I.M. ) Lista de asteptare pentru operatiile estetice este completa pina in 2003 Coada la silicoane Lista de asteptare cu pacientii care vor sa-si faca operatii estetice la Clinica de Chirurgie Plastica din Spitalul de Urgenta Floreasca este plina pentru urmatorii doi ani. "Daca un pacient vine azi pentru o interventie chirugicala, ii vine rindul prin 2002-2003. Din cauza ca nu se poate face decit o singura operatie pe zi, interventiile se efectueaza in ordinea in care pacientii s-au inscris in registrul de la spital", ne-a declarat prof. dr. Ioan Lascar, seful Clinicii de Chirurgie Plastica. Interventiile care se fac aici sint diverse, de la lipoaspiratie (modelarea corpului), lifting (indepartarea ridurilor la nivelul fetei), pina la implanturi mamare de silicon sau de ser fiziologic. Pentru barbati se fac interventii chirurgicale in cazuri de impotenta definitiva, implanturi de penis, dar si operatii pentru ingrosarea sau lungirea penisului. Costurile nu sint foarte mari in comparatie cu cele din tarile occidentale. "O pereche de silicoane pentru sini costa intre 600 si 700 de dolari, iar un implant de penis intre 500 si 1.000 de doari, la care se adauga citeva milioane de lei pentru materialele consumabile folosite in timpul operatiei", spune prof. dr. Lascar. Cele mai multe interventii cosmetice sint solicitate de femei. GETA ROMAN Macar atit! Pensiile vin inainte de sarbatori Toti pensionarii de asigurari sociale isi vor primi pensiile pe luna decembrie inainte de Craciun, a declarat ieri Petre Ciotlos, directorul Oficiului Central de Plata a Pensiilor, citat de Mediafax. Acesta a precizat ca Posta Romana va putea sa inceapa distribuirea pensiilor inca de luni, 11 decembrie. El a explicat ca Ministerul Muncii a expediat deja in teritoriu toate documentele de plata si a trimis directiilor judetene de munca si protectie sociala circulare prin care solicita acestora sa stabileasca modalitati cit mai eficiente de colaborare cu Trezoreria si cu Posta Romana, astfel incit toate pensiile sa poata fi achitate inaintea sarbatorii Craciunului. In mod normal, MMPS trebuie sa expedieze in teritoriu documentele de plata a pensiilor pina la data de 8 a fiecarei luni, iar posta incepe sa achite efectiv pensiile incepind din data de 14 a lunii respective. 