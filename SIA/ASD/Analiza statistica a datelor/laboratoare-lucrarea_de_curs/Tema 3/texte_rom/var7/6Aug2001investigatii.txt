 Urmarit general, impuscat in fund Un subofiter al Politiei Municipiului Constanta a fost nevoit sa impuste un infractor urmarit general care sechestrase doua tinere. Incidentul a avut loc simbata, in jurul orei 16.00, pe strada Dacia din Constanta. Patrula politiei, formata dintr-un politist si un jandarm, a sesizat un individ cu semnalmentele infractorului. Cind l-au intrebat cum il cheama, individul s-a prezentat sub o falsa identitate. Apoi, dupa ce i s-au cerut actele de identitate, acesta a luat-o la fuga. El a incercat sa sara un gard. Plutonierul-major Adrian Gutulescu l-a somat si a tras trei focuri de arma in aer. Vazind ca individul nu se opreste a mai tras doua focuri in directia infractorului. Unul dintre gloante l-a lovit in fesa stinga. Cel impuscat se numeste Ion Rucareanu, 30 de ani, din comuna Brahanesti, judetul Galati. Este recidivist si are la activ trei condamnari pentru furt calificat. Infractorul este cercetat, de asemenea, pentru tilharie si proxenetism. In momentul in care a fost prins, el se pregatea sa vinda unor proxeneti doua tinere pe care le sechestrase in imobilul de pe strada Dacia, nr. 9. Dupa primele cercetari, procurorii militari au stabilit ca subofiterul a actionat legal. Conducerea IPJ Constanta a anuntat ca plut.-maj. Gutulescu va fi premiat pentru fapta sa. P. CANA Fetita sfisiata de un pitbull O fetita din comuna Feldioara, judetul Brasov, a fost operata de urgenta simbata seara de medicii Spitalului de Pediatrie, dupa ce un pitbull i-a sfirtecat mina dreapta. Gabriela Gheorghe, in virsta de 10 ani, se afla simbata dupa-amiaza pe strada, in apropierea blocului in care locuieste, impreuna cu parintii si cu alti cinci frati. Dintr-o data, fetita s-a trezit ca un ciine pitbull s-a repezit si si-a infipt dintii in mina ei. Ciinele era insotit de stapin, insa toate incercarile acestuia de a scapa copila din coltii animalului au esuat, animalul devenind foarte violent. Mina dreapta a fetitei a fost facuta ferfenita. Tinarul care insotea ciinele i-a acordat Gabrielei primul ajutor, dupa care a disparut pentru a nu fi recunoscut. Alertati de vecini, parintii au plecat imediat cu fetita la spital. Medicii de la Pediatrie au operat-o de urgenta, fiind nevoiti sa recurga la transplant pentru a-i reface muschiul antebratului drept. Tatal Gabrielei a sesizat politia, care a inceput cercetarile pentru a afla cine este stapinul ciinelui. IOANA CERNA Jale mare la Piatra Neamt Beethoven a fost otravit Simbata dimineata, pe mai multe strazi din Piatra Neamt au fost gasite cadavrele a zeci de ciini. Printre ei, si cel mai cunoscut maidanez din oras, Beethoven. Aciuat in urma cu 9 ani pe linga piata din cartierul Precista, Beethoven ducea o viata de boier. Se invirtea toata ziulica pe linga magazinele alimentare, de unde, primea totdeauna cite ceva. Vorba unui client: "Nu am mincat noi atita salam sau cascaval cite a mincat Beethoven"! Dormea prin scarile blocurilor, pe presurile de la usi, sau chiar prin apartamente. O femeie il spala saptaminal. Si hingherii il cunosteau. Nu suporta tiganii si cersetorii, la care latra cu inversunare. Simbata dimineata, alarma in cartier a fost data cind ciinele a fost gasit cu spume la gura. A venit doctorul, i-a facut spalaturi, injectii, dar prea tirziu. A murit in chinuri groaznice. Un om fara suflet l-a otravit, punindu-i o substanta mortala pe o felie de salam. MIRCEA FURDU Cazul Luchi Georgescu vs. Gheorghe Hagi Patru zile in fata portilor inchise Familia din Bacau care se chinuieste de 11 ani sa-si recupereze casa si crama din Cotesti sta, de patru nopti, in fata portilor inchise. Cei doi frati ne-au declarat, ieri, ca nu vor pleca din fata portilor incuiate pina cind nu vor intra in posesia averii care a apartinut bunicilor lor. Desi acum patru zile, cei doi au fost pusi in posesie de un executor judecatoresc, pe portile de la intrarea in crama troneaza mai multe lacate puse din dispozitia patroanei de la Vincom. Adrian Mihail si Ralu Elena Ciuperca, ca fii ai batrinului Gheorghe Hagi Mihail, si proprietari cu acte in regula, in urma unei hotariri definitive si irevocabile, spun ca nu se vor lasa intimidati si ii transmit patroanei Georgescu ca, pina la urma, vor intra in curtea casei parintesti care le-a fost pur si simplu furata. Batrinul Hagi spune ca este suficient atita amar de vreme cit averea parintilor sai a fost folosita pe nedrept si spune ca a venit timpul ca ea sa apartina celor care o merita. SILVIA VRINCEANU Flash Investigatii A incercat sa corupa sexual trei fetite Un betiv, in virsta de 50 de ani, era cit pe ce sa fie linsat de locuitorii Caminului TMUCB din Bacau in momentul in care acestia au observat ca incearca sa corupa sexual trei fetite. Vineri seara, Vasile Catana a fost vazut mingiind in zona organelor genitale trei copile, una de opt ani, iar celelalte de cite 11 ani. In acelasi timp, fetele faceau si lui acelasi lucru. Femeia care l-a vazut a dat alarma si, in scurt timp, o multime de oameni s-a adunat in fata caminului. Barbatul a fost salvat de linsaj de politisti, care l-au dus la Sectie si i-au intocmit dosar penal pentru coruptie sexuala. (C.T.) Boli de piele din apele murdare 20 de copii din Botosani au contactat diferite boli sau afectiuni ale pielii dupa ce au facut baie in diferite riuri si lacuri din acest judet. Dr. Magdalena Andries, din cadrul Policlinicii Judetene Botosani, a declarat ca eczemele prezentate de unele persoane (inclusiv scabie) ar fi putut aparea dupa ce acestea au facut baie in ape murdare. (C.D.) Muscat de sarpe Mihai Fudulachi (27 de ani), din Onesti, se afla simbata la strins de fin, in comuna Manastirea Casin-Bacau.La un moment dat, a spus ca a calcat pe un sarpe, i s-au umflat buzele si limba si a inceput sa se sufoce. Masina Salvarii l-a transportat de urgenta la Spitalul din Onesti, iar de aici a ajuns la Tirgu Mures, singurul loc din tara unde se gasea ser antiviperin. (C.T.) Demitere la Teatrul Tineretului Consilierii nemteni au votat in unanimitate demiterii lui Corneliu Dan Borcia, directorul Teatrului Tineretului din Piatra Neamt, motivind existenta unor nereguli grave in gestionarea banilor si slaba calitate a spectacolelor puse in scena sub conducerea lui. Interimatul va fi asigurat de actorul Cornel Nicoara, iar la concursul de ocupare a postului este de asteptat sa participe actorii Liviu Timus (Teatrul Odeon), Coca Bloos (Teatrul Mic) si regizorul Alexandru Dabija (Teatrul Odeon). (M.F.) Omorit in bataie Citiva tarani din comuna Vadeni-Braila au descoperit, simbata dimineata, un cadavru in apropierea unui lan de porumb de la marginea comunei. Este vorba despre Alby Florin Doru (23 de ani), din Braila, a carui moarte a fost provocata de mai multe lovituri de pumni, picioare si bite. In mai putin de 24 de ore, politistii au aflat cine sint ucigasii si i-au retinut pe baza de ordonanta sub acuzatia de omor calificat: Stefan Marian (36 de ani), din Galati, electrician la Sidex SA Galati, Munteanu Sandu (27 de ani), Gagiu Adrian (22 de ani) si Burlacu Zamfir (23 de ani), din comuna Vadeni-Braila, ultimii trei fara ocupatie. Ei risca pedeapsa maxima in Romania: inchisoarea pe viata. (S.C.I.) Trofeul Tineretii 2001, cistigat de o rusoaica Juriul Festivalului de la Amara a hotarit sa acorde "Trofeul Tineretii" trupei Vox, din Bucuresti, din care face parte cistigatoarea titlului de anul trecut, Ramona Ambrozi, in virsta de 20 de ani. Alaturi de Ramona, in trupa Vox mai cinta Adina Postelnicu, 22 de ani, si Alexandra Zotina, o rusoaica autentica, in virsta de 18 ani. Aceasta din urma este fiica unei functionare din cadrul Ambasadei Rusiei la Bucuresti si se afla de sapte ani in Romania. (A.R.) Cele doua tinere care au supravietuit tragediei de la Faget se afla, in stare de soc, la spital "Dracu' sa ma ia ca mi-a trebuit elicopter!" Un elicopter de agrement, proprietatea firmei de transport Andronik Reisen din Timisoara, cu care se facea si air-taxi, s-a prabusit, vineri seara, pe un deal din apropierea orasului Faget. Patronul firmei Stefan Norbert Andronik, care se afla la mansa aparatului de zbor, impreuna cu copilotul Peter Türkheim Högg si-au pierdut vietile in urma accidentului, iar celelalte doua persoane aflate in elicopter, Delia Mihutescu si Cristina Zacoi, au scapat cu rani relativ usoare si sint internate in spital, fiind pazite in permanenta de politisti. De la locul accidentului, politistii au ridicat o importanta suma de bani, in lei si valuta, care a fost inapoiata reprezentantilor firmei Andronik Reisen din Timisoara. "Avem probleme" Seara de 3 august le-a fost fatala celor patru persoane aflate in elicopterul de fabricatie americana, Robinson R44 Raven, proprietatea firmei Andronik. Putin dupa ora 16.30, aparatul de zbor, pilotat de Stefan Andronik, s-a prabusit pe Dealul Popii, la trei kilometri de Faget. "Am auzit un hururit ingrozitor, apoi o bufnitura", ne-a declarat Cornel Furdui, vacarul din Faget, cel care a ajuns primul la locul accidentului si a reusi sa scoata trei persoane dintre ramasitele aeronavei. Al doilea martor sosit la locul impactului, padurarul Petre Balanescu, ne-a spus: "Cind am ajuns la accident, Cristina, care era mai lucida, mi-a zis ca, dintr-o data, le-a aparut in fata dealul si apoi nu mai stie ce s-a intimplat. I-am gasit pe toti gramada pe jos, cu centurile legate". Citeva minute mai devreme, Andronik luase legatura cu turnul de control: "Avem probleme". A cerut, se pare, un traseu sigur spre a putea ateriza. Apoi a urmat fatalul impact cu solul. La scotocit dupa "suveniruri" Pe o raza de 125 de metri, ramasitele elicopterului s-au imprastiat ca pulverizate. Aparatul de zbor a cazut in bot, zece metri mai departe gasindu-se rupta coada, iar la circa 90-100 de metri, o bucata din cabina si tablaria din fata. Fise de zbor, obiecte personale, un rest de aparat foto, cabluri, harti s-au amestecat cu bucatile contorsionate ale elicopterului. Cioburile cabinei straluceau de jur imprejur in lumina lunii pline. Era deja bezna cind am ajuns in padure, politia nu adusese nici macar un metru de folie ca sa incercuiasca zona spre a pastra intacte urmele accidentului. Nu erau nici reflectoare care sa faciliteze orientarea oamenilor legii in teren pentru primele cercetari. Inca de seara a fost dispus in zona un pluton de jandarmi din Cluj, care sa asigure pastrarea intacta a urmelor, fapt care nu i-a oprit insa pe curiosii din Faget sa vina in pelerinaj vineri noaptea si simbata, sa scotoceasca prin padure dupa "suveniruri". Cristina Zacoi nu-si mai recunoaste rudele In jurul orei 22.30, la iesirea din Lugoj a oprit Ambulanta care o transporta pe Delia Mihutescu (26 de ani), suspecta atunci de fractura de coloana. Tinara, aflata in stare de soc, ne-a declarat: "Dracu' sa ma ia ca mi-a trebuit elicopter!", in rest intreba mereu de starea celorlalti pasageri ai elicopterului. In prezent, ea este internata la Sectia de neurochirurgie a Spitalului Judetean Timisoara, cu mai multe contuzii la nivelul capului, membrelor si corpului, rani usoare care nu ii pun viata in pericol, Cealalta pasagera, aradeanca Cristina Zacoi (20 de ani), este internata tot la Timisoara, la Clinica I de Ortopedie-Traumatologie, cu fractura de femur, starea sanatatii ei fiind stabila, desi a trebuit sa suporte o interventie chirurgicala. Politia a interzis accesul presei la cele doua paciente, postind lucratori la usile saloanelor lor, cu atit mai mult cu cit Delia se afla, simbata seara, in stare de soc, nerecunoscindu-si rudele si neamintindu-si nimic despre accident. La citiva zeci de metri de locul accidentului aviatic a fost gasita simbata, in jurul prinzului, o agenda care servea ca jurnal de bord. Asa am aflat ca Andronik, impreuna cu secretara sa Delia Mihutescu, Cristina Zacoi si amicul sau german Peter Högg plecasera in urma cu o saptamina, cu elicopterul, la Constanta. De acolo au pornit spre Timisoara vineri, 2 august, la ora 15.00, ajungind la Pitesti, la ora 16.45, unde au alimentat aparatul de zbor, iar in jurul orei 18.30, probabil dintr-o eroare de pilotaj, a avut loc impactul cu solul. Andronik a mai fost implicat intr-un accident de elicopter Asa cum am aratat, elicopterul Robinson R44 era pilotat de Stefan Andronik, proprietarul aparatului si al firmei in care acesta era folosit pentru air-taxi. Aparatul de zbor de culoare galbena este unul dintre cele mai bine vindute elicoptere in SUA, atingind o viteza de croaziera de circa 234 km/ora. Fabricat in 1996, elicopterul lui Andronik avea, dupa cum ne-au declarat reprezentantii firmei, o stare tehnica buna, inregistrind pina in prezent 450 de ore de zbor cu Andronik la mansa. Cu opt ani in urma, Andronik a mai fost implicat intr-un accident aviatic, pilotind tot un Robinson R44. Atunci, un cameraman angajat pentru a filma de la inaltime firma, a apasat din greseala pe dispozitivul de deschidere a trapei si a cazut din elicopter, pierzindu-si viata. Traseu de zbor neomologat Un reprezentant al Parchetului de pe linga Judecatoria orasului Faget, care a cerut sa-i fie tinut sub anonimat numele, ne-a declarat ca Andronik trecea destul de des cu elicopterul prin aceasta zona: "Folosea o linie de zbor militara, de urgenta, care era tot timpul libera. Acesta nu facea obiectul planului lui de zbor omologat, nu era traseul aprobat". Pina in momentul de fata nu s-a putut da o declaratie oficiala privind relatiile care existau intre Andronik, cetateanul german, si cele doua tinere. Gurile rele afirma ca Delia Mihutescu nu i-ar fi fost numai secretara lui Norbert Andronik, ci ca intre ei ar fi existat si o altfel de relatie de prietenie, mai speciala. Peter Högg ii era bun prieten lui Andronik, nu de putine ori apelind la elicopterul acestuia. Si el era posesor al unui brevet de pilot. GEORGETA PETROVICI Eroare de pilotare "Dupa primele cercetari, se pare ca accidentul aviatic de vineri seara nu a fost cauzat de o defectiune tehnica, ci de o eroare umana", ne-a declarat ieri Serban Dumitru, de la Inspectoratul de Stat in Aviatia Civila, seful comisiei de ancheta numite prin ordin de ministrul transporturilor la mai putin de 24 de ore de la producerea tragediei. Comisia, formata din specialisti in aviatia civila, a inceput ancheta simbata, dupa prinz, impartita pe doua subcomisii: prima ancheteaza martorii, iar cealalta cerceteaza resturile aparatului. Epava elicopterului a fost ridicata de la locul accidentului si depozitata intr-un loc sigur, pentru analize. Au fost audiate cele doua supravietuitoare, internate in spital la Timisoara. "Din declaratiile lor rezulta ca elicopterul a avut o evolutie normala pina la impact. In zona Faget, zona de deal impadurita, aparatul a atins cu patina din dreapta virful unui fag. Trenul de aterizare s-a rupt, pilotul a reusit sa redreseze aparatul citeva secunde, dupa care s-a prabusit", a mai adaugat Serban Dumitru. Seful comisiei a infirmat ipotezele potrivit carora pilotul si copilotul ar fi incercat sa schimbe locurile in timpul zborului. El a mai precizat ca modul in care au condus acestia aparatul a constituit o surpriza de corectitudine: "Atit pilotul, patronul firmei de turism Andronik Reisen, cit si copilotul, cetateanul german Peter Högg, aveau dreptul sa piloteze asemenea aparate de zbor, elicopterul fusese foarte bine pregatit inainte de decolare, iar la bord am gasit o harta de navigatie cu ruta ce urma sa fie parcursa si chiar o agenda unde erau notate toate informatiile de luat in considerare. Zborul fusese pregatit ca la carte". MIHAELA BALEA Vacarul Furdui, erou din intimplare Primul om care a ajuns in padurea de pe Dealul Popii de linga Faget, la locul tragicului accident, a fost vacarul Cornel Furdui care era cu vacile la pascut la poalele dealului. In jur nu era tipenie de om, caldura, inca mare la acea ora, facindu-i pe amatorii de plimbari prin acele locuri sa prefere alte distractii. "Am auzit intii un huruit groaznic, apoi o bufnitura. M-am grabit spre padure, de unde venea zgomotul. Cind m-am apropiat am auzit o voce de femeie strigind dupa ajutor. Una dintre femei, aia mai tinara, mi-a spus asa: "Scoate-l pe tati", dar n-am putut sa-l trag afara decit pe celalalt. Si cu el m-am chinuit mult. Si pe fata asta mai tinara, si pe ea abia am scos-o afara dintre fiarele elicopterului", ne-a declarat Cornel Furdui. Tot el ne-a mai spus ca barbatul pe care tinara l-a rugat sa-l salveze, si caruia ii spunea "tati", si-a dat duhul in bratele lui, imediat dupa ce l-a tras afara din cabina aparatului de zbor. Apoi, vazind cum stau lucrurile, ca un barbat - neamtul Peter HögÊg - este mort, iar ceilalti trei oameni - Andronik si tinerele femei - sint raniti si plini de singe i-a lasat in padure si a luat-o la fuga, cit il tineau picioarele, pina la poalele dealului sa anunte tragedia. GEORGETA PETROVICI Steagul negru, arborat la firma lui Andronik Nascut in urma cu 47 de ani la Caransebes, Stefan Norbert Andronik, care avea dubla cetatenie romana si germana, a ajuns in Germania, cu parintii, in 1973, in landul Bavaria, la Landshut. Aici a lucrat ca pilot de incercare pentru firma BMV si apoi ca sofer de autocar, facind curse in Europa. Era un pasionat al vitezei, a participat la multe raliuri, iar din 21 marie 1993 a inceput sa zboare, obtinind in 1995 brevetul de pilot privat, primul brevet de acest gen al unui roman. A lasat in urma o sotie pe care a cunoscut-o in Germania, Monica, si doua fiice, Isabela, 9 ani, si Vanessa, 13 ani, stabilite in Bavaria. Pentru romani, printre care s-a simtit intotdeauna "acasa", a simtit ceva deosebit. Imediat dupa revolutie, a fost printre primii sositi cu ajutoare in tara, iar firma lui de turism in Germania a fost printre primele infiintate in Romania scapata de comunism. Firma Andronik Reisen, patronata de Stefan Norbert Andronik, are una dintre baze la Arad, unde a cumparat doua case pe un colt de strada, peste drum de stadionul UTA. Stefan Norbert Andronik a ramas, pentru vecini un om modest si muncitor, care niciodata nu a incercat sa epateze cu banii sai. La inceput, el isi conducea singur autocarul spre Germania si inapoi, desi era patronul firmei. La Arad, unde facea escala, obisnuia sa serveasca o masa calda si sa se odihneasca pina la ora plecarii. Pasiunea sa pentru zbor l-a facut sa marcheze in curtea firmei din Arad un cerc pentru aterizare. In timp, elicopterele au fost mutate pe malul lacului de la Ghioroc, la baza de agrement "Las Vegas", unde firma Andronik Reisen detinea un spatiu la capatul plajei. La Ghioroc, elicopterul survola frecvent lacul si imprejurimile, plimbind prietenii patronului, partenerii de afaceri sau pe cei care-si puteau permite un zbor. Norbert Stefan Andronik si-a pus elicopterul si la dispozitia politiei, ori de cite ori a fost solicitat, pentru cautarea vreunui urmarit care incerca sa treaca spre Ungaria prin zona Aradului. Simbata dimineata, la poarta bazei din Arad a firmei Andronik Reisen a fost arborat steagul negru. SORIN TROCAN La bordul unui elicopter marca Robinson a murit si fostul pilot al lui Nicolae Ceausescu Prabusirea de la Faget completeaza seria unor accidente similare. La comanda unui elicopter Robinson 22 si-a pierdut viata, in 1995, fostul pilot al lui Nicolae Ceausescu, col.(r) Vasile Malutan. Aparatul colonelului, care efectua lucrari ierbicidare, a agatat un fir electric, in apropiere de Fundulea, inainte de a se prabusi. Col. Malutan este cel care a pilotat elicopterul cu care cuplul Ceausescu a fugit de pe cladirea fostului Comitet Central, in ziua de 22 decembrie 1989. In 1996, un alt elicopter utilitar tip KA 26 YF-EKG s-a prabusit intre localitatile 2 Mai si Vama Veche din judetul Constanta. Din cauza faptului ca motorul s-a oprit in timpul zborului, aparatul s-a prabusit de la o inaltime de 25-30 de metri, iar ceea ce a mai ramas din el s-a imprastiat pe o raza de 30 de metri, pilotul Marin Gelu (26 de ani) scapind nevatamat. In aceeasi zi, in comuna Petresti din judetul Satu-Mare s-a prabusit un alt elicopter. Aparatul ucrainean, care efectua tot lucrari de ierbicizare, s-a prabusit dupa ce a lovit cu elicea paratrasnetul unui saivan si a luat foc la impactul cu solul. Pilotul aparatului a murit carbonizat. In 1999, un elicopter militar IAR 316, cu trei persoane la bord, apartinind unei unitati militare din judetul Vrancea, s-a prabusit in zona localitatii Podul Turcului, in apropiere de Sascut, Bacau, toti cei trei militari supravietuind accidentului. Potrivit comisiei de ancheta, elicopterul, apartinind UM 01879 Tecuci, s-a prabusit in din cauza unei turbulente locale foarte puternice, coroborata cu o posibila manevrare gresita a aparatului. In acelasi an, un elicopter de fabricatie Bell Helicopter, apartinind concernului "Group Ô95", s-a prabusit, de la o distanta de aproximativ 50 de metri, din cauza unei defectiuni la motor, la Obirsia Lotrului, zona aflata intre localitatile Petrosani si Voineasa, cele patru persoane aflate la bord scapind cu viata. Seria accidentelor de elicopter a continuat in anul 2000, cind un elicopter de tip IAR 316 B, apartinind Romgaz Medias, s-a prabusit pe un cimp din apropierea localitatii Sighisoara, dar nu s-au inregistrat victime. (D.B.T) Lumina ochilor are, In fine, un pret: 10.000 de dolari pentru un ochi de om viu Am trait s-o vedem si p'asta. Intr-o lume in care totul a inceput sa se masoare in bani, chiar si lumina ochilor a capatat un pret. De piata, mai mare, mai mic, functie de cit de disperat este proprietarul ochilor. "Vind rinichi", "Cedez ficat", "Donez maduva" - sint anunturi de-acum banale la mica publicitate. Curiosi sa vedem ce mai e in stare romanul sa vinda "de pe linga casa", si pe ce bani, ce drama sau disperare se ascunde dincolo de rinichiul sau ficatul scos la mezat, am patruns, incognito, in viata celor care se ofera pe bucati. Sumele derizorii pe care le cer romanii - un ficat costa mai putin decit o garsoniera in Militari - au ridicat o intrebare cutremuratoare: dar ochii, lumina ochilor este in stare cineva sa si-o vinda? Asa ca am publicat noi insine un anunt prin care solicitam un ochi pentru transplant. Rezultatul a fost ca expresia "scump ca lumina ochilor" ar trebui desfiintata. Materialul de fata infatiseaza, in toata inconstienta ei, disperarea celor in stare sa-si vinda pielea pentru a-si cumpara o camasa, si ofera certitudinea ca, la naiba, dincolo de saracie si de scumpetea vietii, ceva se intimpla cu romanii, daca au ajuns sa-si vinda si ochii din cap. Oamenii care se vind pe bucati "Eu am zis zece mii, domnule, dar, ca sa fiu sincer, mai las, dar nu sub sapte mii. Si asta daca se face operatia in Bucuresti. Ca daca se face la Timisoara, de exemplu, unde am avut eu odata un client, da' care nu m-a mai cautat, trebuie sa suportati si cazarea sotiei, care sa aiba grija de mine dupa operatie". L-am "pescuit" de la mica publicitate unde-si prezenta rinichiul, cu cei noua parametri ai sai pe care-i stia din analizale medicale, si prin care-si lauda acum "marfa". De citeva luni asa lucreaza: analize, compatibilitate, informatii culese de prin ziare si de la televizor. Cum apare pe ecran vreo stire despre vreun transplant, hop si el, constiincios, sa vada ce mai e nou si cum s-ar putea compatibiliza vreun organ al donatorului cu cel al bolnavului care trebuie sa-l primeasca. Pentru ca nu-i chiar simplu. Eu sint cam al zecelea care-l contacteaza dupa anunt, insa nimanui nu i s-a potrivit rinichiul lui. Stie, in schimb, totul despre cum poti sa donezi un organ unei persoane din strainatate, imi explica, meticulos, cine ce fax trebuie sa expedieze, calitatile organului, mersul prin spitalele de transplanturi, legislatie, detalii de fapt divers. Dar daca, in loc de bani, ii dau altceva? - ii propun. Vreo masina, vreo garsoniera, sau... Ca nu pentru mine vreau rinichiul, ci pentru o matusa din strainatate, acolo asa ceva e scump, poate ne scoatem mai ieftin aici, batrina are o locuinta in Bucuresti. "Locuinta unde?" - intreaba, si incepe si povestea de dincolo de rinichiul scos pe taraba. Are 30 de ani, e casatorit de un an jumatate. Lucreaza la drumuri, dar rareori ia 2.500.000. Nevasta-sa nu ia nici 2.000.000. Chirie, intretinere, transport, mai ramine te miri ce pentru mincare. De unde sa-si cumpere si el, vreodata, o amarita de garsoniera? Asa ca oferta ii face cu ochiul si forteaza: "Domnule, sa stiti ca se poate rezolva si cu compatibilitatea asta, am auzit eu ca s-a inventat ceva, daca ai bani, poti sa vii si cu un rinichi care are numai trei parametri compatibili. Poate aranjati ceva". Ii fagaduiesc ca am sa aranjez, batrina plateste, asa ca de bani nu-i problema. Ramine sa-l caut dupa ce voi primi OK-ul pentru tranzactie din strainatate si ne despartim, el catre ale lui, eu, spre un santier din spatele "Circului foamei" din Piata Unirii, unde trebuia sa ma intilnesc cu unul care-si vindea maduva. Imi propusesem sa "cumpar", in numai patru ore, un rinichi, o maduva, un ficat si un ochi! "Fata de preturile de "afara", in Romania-i pomana curata" Nu vrea locuinta, nu vrea masina, nu vrea sa-si deschida afacere. Vrea bani, stie el ce are de facut cu ei. Din propunerile mele tot m-am ales cu ceva: i-am deschis, usurel, viata. O viata de ciine. Are 28 de ani si e din Galati. In urma cu sase ani a venit la Bucuresti. A facut de toate, iar acum a ajuns pe un santier, ca necalificat. Fix un 1.400.000. Nevasta si copil in Galati, concubina cu copil in Bucuresti. Femeia "lucreaza la un ILF-eu din asta, nu ia nici un milion". Umbla, impreuna, din gazda in gazda. S-a saturat de saracie si nu vrea locuinta sau altceva, caci mai trebuie sa ajute si pe altii: un frate, handicapat, care are neaparata nevoie de o operatie la sold. I se trage din copilarie, de la o gluma timpita: o minge de guma umpluta cu pietre de niste inconstieti, iar el a sutat cit a putut de tare. Acolo a ramas, in pulberea maidanului. A doua zi piciorul i se umflase cit o bute. Poate ca l-ar mai salva acum, macar sa mearga pe picioare, nu sa se tirasca. Asa ca pentru cit mai multi bani a dat el anuntul ca doneaza maduva Ñ bani romanesti, nu dolari, ca pot fi falsi. Cere echivalentul a 35 de mii de dolari, plata la intrarea in sala de operatie. Foarte mult, pretul ma "intriga", el imi explica pe indelete cit de periculoasa si dureroasa e operatia, la ce riscuri se expune, cine stie cu ce alt betesug se alege dupa aia. Ofer jumatate, si de data asta se enerveaza el: "Domnule, m-am interesat. In strainatate un transplant de maduva costa 150 de mii de dolari. Asa ca la noi, 35 de mii e pomana curata". Sa vad, sa mai vedem - ii raspund, sa o intrebam si pe matusa-mea, ea da banii, dar sa mai lase si el, un pret bun o va convinge pe batrina. Ne despartim hotariti: nici un leu sub 25.000 de dolari, ma avertizeaza, si nu peste cine stie cit timp, ci repede, altfel, el continua sa caute un cumparator. Cind am raspunsul, sa-l caut in santier. Negresit. Poate am sa-l caut, pentru altceva. Sa dea Dumnezeu sa-l caut pentru altceva. Ochiul omului, pentru "ochiul dracului" "Caut donator ochi pentru transplant cornee si cristalin. Asigur operatie in Elvetia, recompensa exceptionala. Tel....". Acesta este anuntul in baza caruia am vrut sa testam "puterea de sacrificiu" a celor decisi sa recurga la solutii extreme pentru situatii aparent fara iesire. Iar rezultatul a fost peste asteptari, intr-o tara in care "scump ca lumina ochilor" este o expresie comuna. Ei, cit de scumpa e lumina ochilor? "Spuneti dumneavoastra, domnule, cit oferiti, ca eu n-am idee". "Bine, cred ca v-ati gindit, v-am avertizat ca veti ramine fara vedere la ochiul respectiv, ochiul va fi compromis total, asa ca dumneavoastra trebuie sa apreciati" - am evitat eu orice suma, tocmai pentru a vedea cit isi pretuieste el singur si neajutat de nimeni vederea. Raspunde scurt, pindindu-mi reactiile: "Zece mii!?...". Apoi hotarit: "Zece mii nediscutabil". Largesc oferta, pentru a vedea de ce-si vinde ochiul, ce planuri are cu banii si care-i viata din care vrea sa-si scoata un ochi. Ani are 32. Necasatorit. De profesie strungar, dar lucreaza ca sofer. Leafa, un milion si jumatate. De asta si vrea sa vinda: sa vada si el, cu ochiul care o sa-i mai ramina, bani adevarati in mina lui. Nu stie ce-o sa faca: poate o sa-si cumpere apartament, ca locuieste cu parintii pensionari in doua camere din Colentina, poate o sa-si deschida o afacere, are sora-sa deja o firma fara activitate, si dupa ce-o avea si el capital or sa-i dea drumul cumva. O afacere urnita dintr-un ochi! Si chiar studiez ochiul, cel drept, - desi spune ca-i indiferent la care o sa renunte, cu amindoi vede la fel - ochi caprui, dar cam spre negru - "matusa-mea ii are ea caprui, dar mai deschisi, sa nu-i stilcim figura chiar acum, la batrinete, baba-i simandicoasa, mai stii ce scandal poate sa faca atunci cind o iesi din operatie si s-o uita in oglinda" - il avertizez eu, care habar nu am de medicina si de transplantul de cornee si cristalin. Zece mii de dolari, batem palma, si la bani mai cere el costurile pasaportului, ca nu are inca, iar "operatia" se va face in Elvetia. Treaca de la mine si pasaportul, ii notez numele si numarul de telefon sa-l caut zilele urmatoare, si ne despartim fara sa fi baut nimic pe terasa, tacuti si rusinati amindoi, fiecare pentru ceea ce tocmai a facut. P.S. - Cele citeva zile scurse de la publicarea anuntului de cumparare a ochiului si redactarea materialului de fata au oferit surprize: telefonul n-a incetat sa zbirniie, nu mai putin de noua insi - fiecare cu povestea, motivele si pretul lui - aratindu-se dispusi sa-si vinda si ochii din cap, sperind ca astfel vor putea vedea, in fine, si ei, "luminita de la capatul tunelului". Un rinichi si un ficat, pentru discoteca-n sat Anunt interesant: "Donez ficat si rinichi. Rezonabil. Tel..." Daca donezi si ficat si rinichi, si mai esti si bolnav cu stomacul, ce mai ramine? Asa ca am fost curiosi sa-l cunoastem pe cel care "lichideaza stocul". "Ficatul ma intereseaza, domnule, ficatul" - am anuntat la telefon. La intilnire am constatat insa ca lucrurile nu stau atit de dramatic: au venit, cum de nu anticipasem, doi donatori. Baieti de la tara, au patruns sovaind pe terasa de la Vox Maris, atit de timizi ca mergeau tantosi, ca sa-si mai ridice moralul. Oricare dintre ei era dispus sa doneze ficat. Rinichiul cadea in sarcina celuilalt. Preturi, de spart piata Bucurestilor: 5.000 de dolari ficatul. Mi-a fost si jena sa mai negociez. "Si rinichiul?" - intreb. Chilipir: optzeci de milioane de lei. Nici trei mii de dolari! La mare cumpana trebuie sa se afle doi tineri de 27 de ani, prieteni la catarama, care au facut impreuna scoala si meserie la CFR in Bucuresti, dupa care s-au retras acasa la ei, la tara, linga Urziceni, daca au coborit atit de mult pretul. Asa ca le ofer si altceva decit bani, cine stie ce as putea face pentru ei ca sa inlocuiesc dolarii. Dar nu vor nimic altceva, nici locuinta, nici masina, nici macar o viza de America. Vor pur si simplu sa-si deschida o afacere si n-au capital. "Pai, va ajut eu sa va deschideti afacere: va dau o masina, sau marfa...". Baietii sint insa de neclintit in planurile lor: "Nu, domnule, noi ne-am gindit sa ne deschidem o discoteca la noi in sat, la Dridu." Puscarie intre 3 si 7 ani pentru comertul cu organe umane In privinta delictului pe care-l comit "donatorii" din ziare, parerile sint oarecum impartite. Unii juristi sustin ca nimic nu il impiedica pe un cetatean sa dispuna de corpul sau si, implicit, sa-si doneze vreun organ. Legea transplantului este insa limpede in acest caz, dupa cum dustine Dr. Victor Zota. Donatiile se fac numai in scop umanitar, fiind interzisa vinzarea pe bani a organelor. In cazul ca o asemenea "vinzare" ar fi probata, legea prevede inchisoare de la 3 la 7 ani. Pina acum nu a fost inregistrat insa nici un astfel de delict: banii fac parte din intelegerea tacita intre "parti", asa ca, de unde probe? Exista insa tari Ñ spune dr. Zota Ñ in care o astfel de donare pe bani este acceptata de lege, si printre acestea s-au numarat, la un moment dat, chiar SUA. S-a renuntat insa dintr-un motiv cinic: cei care-si vindeau organele erau indeobste oameni foarte saraci, iar organele lor nu erau intotdeauna "de calitate". Marea problema a "donatorilor": compatibilitatea organelor scoase la vinzare Dr. Victor Zota, coordonator national de transplant si medic primar la Urgente, are o viziune clara asupra donatiilor de organe. "O parte de la morti, cind toata familia isi da acceptul. Iar circa 80 la suta dintre organe provin de la donatori vii, in principal de la rude, unde exista si un grad mai mare de compatibilitate. In jur de 10 la suta provin insa de la donatori straini" - spune dr. Zota. Donatorii "straini" sint cei de prin ziare. Lucrurile nu sint insa chiar simple: desi la mica publicitate sint multe anunturi de donatii pentru rinichi, spre exemplu, circa 3000 de bolnavi din Romania fac dializa, iar marea majoritate vor ajunge, intr-o buna zi, la transplant. Problema este ca rinichiul sa se potriveasca. La fel se intimpla si cu donatorii de ficat. In plus, putini dintre bolnavi au bani cit sa plateasca vreo citeva mii de dolari numai pentru organ. Daca ar exista o baza de date cu caracteristicile organelor donatorilor, care sa fie confruntata cu lista celor care trebuie sa primeasca, ar fi mult mai simplu. Dar Legea transplantului interzice acest lucru, caci asta ar favoriza vinzarea si cumpararea de organe. Este si motivul pentru care medicii rup afisele cu "vind rinichi" sau "vind ficat", care apar zilnic la spitalele Sfintul Ioan, sau Fundeni. Cit despre donatori, pot duce o viata cvasinormala, chiar si dupa ce au renuntat la un organ,dar fara efort si excese. [19][pl.dll?rid=expresro] 