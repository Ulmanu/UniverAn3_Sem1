 Un judecator spaniol a hotarit ca Iisus Hristos a fost victima unei erori judiciare Un judecator spaniol a hotarit oficial ca Iisus Hristos a fost victima unei erori judiciare comisa intentionat de catre Pilat din Pont, dar, in acelasi timp, el a ajuns la concluzia ca Mintuitorul putea fi judecat sub alte acuzatii, scrie "The Daily Telegraph". Membru al Curtii de Apel, Raul Calderon, un magistrat din orasul andaluz Jaen, a declarat textual: "Procedura in cazul impotriva lui Iisus a abundat in nereguli, iar condamnarea la moarte prin crucificare pronuntata de guvernatorul roman Pilat din Pont a fost injusta". "Potrivit legislatiei primilor ani din secolul I, Iisus Hristos trebuia declarat nevinovat", a adaugat Calderon. Magistratul spaniol spune ca Iisus nu ar fi trebuit judecat pentru actiunile sale impotriva autoritatii si suveranitatii romane, infractiune pasibila de condamnarea la moarte, ci, mai degraba, pentru "asociere ilegala, tainuire de infractori si incitare la dezordine civila". Intr-un eseu publicat de presa spaniola, Calderon afirma ca prima eroare procedurala s-a produs imediat dupa arestarea lui Iisus in Gradina Ghetsimani, cind a fost interogat pina noaptea tirziu, desi trebuia chestionat doar ziua. Raul Calderon l-a absolvit pe Iisus si de acuzatia de blasfemie, care, de asemenea, era sanctionata cu pedeapsa capitala, potrivit legii evreiesti. "Iisus nu a blasfemiat, din moment ce nu a folosit numele lui Dumnezeu", a subliniat judecatorul. CONSTANTIN VLAD Dupa ce liderul PCM a fost ales presedinte, Comunistii moldoveni au facut "mare chefuiala" Saptaminalul "Glasul Moldovei" face afirmatii malitioase la adresa romanilor, iar ziarul "Tara" vorbeste despre "o lovitura de stat" Ziarele aparute ieri, la Chisinau, consacra, dupa cum era de asteptat, spatii largi comentariilor pe tema alegerii presedintelui Republicii Moldova. Intr-un articol intitulat "Dupa alegerea presedintelui, comunistii au facut mare chefuiala", cotidianul "Flux" precizeaza ca deputatii comunisti, care reprezinta majoritatea parlamentara, s-au oprit la tabara de odihna Vadul lui Voda pentru a sarbatori victoria lui Vladimir Voronin. Acelasi ziar noteaza ca, dupa victoria comunistilor la Chisinau, Bucurestiul asteapta o atitudine realista si constructiva, cu referire la declaratia purtatorului de cuvint al Ministerului Afacerilor Externe privind viitorul relatiilor cu Republica Moldova. "Moldova suverana", oficios al guvernului de la Chisinau, gazduieste in paginile sale alocutiunile candidatilor la presedintie, precum si Hotarirea guvernamentala cu privire la confirmarea alegerii presedintelui republicii. Un alt ziar, "Glasul Moldovei", saptaminal al Miscarii patriotice Pro Moldova, care se autointituleaza publicatie de limba moldoveneasca, profita de acelasi eveniment pentru a insera un material avind deopotriva un caracter de actualitate si de retrospectiva istorica, incluzind o serie de afirmatii malitioase la adresa romanilor si a istoriei noastre comune. Intre altele, materialul implica, evident in mod negativ, numele fostului presedinte moldovean Petru Luncinschi si pe cel al ambasadorului roman la Chisinau, Victor Barsan. In fine, ziarul "Tara" suprapune peste harta Republicii Moldova efigia noului presedinte, scriind ca explicatie: "Ales presedinte al Republicii Moldova, Vladimir Voronin viseaza la Republica Sovietica Socialista Moldoveneasca". Editorialul ziarului vorbeste inca din titlu despre "O lovitura de stat pe care inca n-a observat-o nimeni". "Tara" reprezinta in presa de la Chisinau pozitia Partidului Popular Crestin-Democrat, condus de Iurie Rosca. De mentionat, de asemenea, ca si pe frontispiciul acestui ziar apare o harta a Romaniei intregite, dar cu doua capitale - una la Bucuresti si alta la Chisinau. (Rompres) Un pensionar inarmat cu un cutit si o caramida a vrut sa-l atace pe Vladimir Voronin Un individ inarmat cu un cutit a incercat, miercuri, sa patrunda in cladirea parlamentului, cu intentia de a-l injunghia pe noul presedinte al Republicii Moldova, Vladimir Voronin. Petru Borduja, in virsta de 67 de ani, a spus ca voia sa il injunghie pe Voronin pentru faptul ca nu l-a eliberat pe Ilie Ilascu din inchisoarea de la Tiraspol. El a fost arestat de Serviciul de paza al parlamentului, sub acuzatia de "tentativa de atac si port de arme albe". Incidentul s-a produs miercuri seara, la ora 17.30. Pensionarul avea in mina un cutit de bucatarie, iar in buzunar o bucata de caramida de circa sase centimetri, copia buletinului de identitate si legitimatia sa de pensionar. Petru Borduja se afla acum sub arest la Comisariatul de Politie din sectorul Buiucani al Chisinaului. Borduja va fi supus unui examen psihiatric, iar dupa aceea se va decide daca va fi cercetat penal sau nu. Serviciul de Protectie si Paza de Stat a refuzat sa mediatizeze cazul. De asemenea, comisarul sectorului Buiucani, Eugen Axentiev, a refuzat categoric sa discute cu presa. (Mediafax) Teleobiectiv Singe pentru credinta Musulmanii siiti au comemorat ieri, cu si mai mare fervoare decit anii trecuti, Ashura, martiriul imamului Hossein, nepotul profetului Mohammed, care, in anul 680, a fost ucis impreuna cu cei 72 de tovarasi ai sai, de califul din Damasc. In toate orase si satele din tarile musulmane, siitii au organizat procesiuni in timpul carora s-au crestat si s-au lovit fara mila in cap cu sabii sau cutite, si s-au flagelat cu lanturi, singele siroindu-le pe tot corpul. (I.A.) "Formati Cola" In Gara Centrala a metropolei australiene Sydney functioneaza primul automat din lume care distribuie doze de bauturi racoritoare, exclusiv prin... apel telefonic. Sistemul, botezat "Dial a Cola" ("Formeaza o Cola") a fost dezvoltat, in colaborare, de compania australiana de telecomunicatii "Telstra Corp Ltd." si concernul american "Coca-Cola". Desi simplu de folosit - tot ce are de facut consumatorul este sa formeze un numar de telefon si sa selecteze numarul de doze dorit - sistemul este cam scump - o cutie de Coca Cola (0,33 ml.) costa 2 dolari australieni (97 de centi). (M.S.) 200 de cercetatori din intreaga lume au plecat in Marea Britanie la Cea mai mare vinatoare de fantome O echipa internationala alcatuita din peste 200 de cercetatori s-a lansat in cea mai mare investigatie privind studiul fantomelor, alegind ca loc unul dintre "cele mai bintuite" orase europene - Edinburgh, mai precis castelul omonim, in ale carui temnite se spune ca ar misuna fantomele unor prizonieri de razboi francezi si ale multor iacobiti (partizani ai regelui Iacob al II-lea). "Vinatoarea de fantome" este condusa de Richard Wiseman, profesor de psihologie la Universitatea Hertfordshire, care a promis o analiza pur stiintifica a fenomenelor semnalate de vizitatori. Potrivit localnicilor, Castelul Edinburgh este bintuit de fantomele unor aristocrati englezi intemnitati aici de-a lungul vremii, dar si de stafii despre care nu se stie ce legatura au cu acest loc, cum ar fi cimpoierul anonim, tobosarul fara cap sau fetita cu catelul. Cercetatorii vor fi echipati cu aparatura de imagerie termica, cu dispozitive care sa permita vederea pe timpul noptii si cu o serie de senzori geomagnetici, care sa urmareasca eventualele schimbari in cimpul magnetic analizat - posibil indiciu al prezentei unei stafii. "Vinatorii de fantome" se vor concentra asupra temperaturii si fluctuatiilor magnetice, dar vor folosi si "senzori umani" - subiecti rugati sa se plimbe pe holurile castelului si sa spuna daca remarca ceva neobisnuit. VLADIMIR BALABAN Iugoslavii incep rafuiala cu trecutul La Belgrad, s-a infiintat Comisia Adevarului si Reconcilierii Presedintele iugoslav Vojislav Kostunica, aflat in continuare sub presiunea comunitatii internationale, care cere predarea fostului dictator, Slobodan Milosevici, pentru a fi judecat la Haga, a infiintat o comisie care va analiza greselile comise in ultimii zece ani de conducerea de la Belgrad, transmite Reuters. Teoretic, crearea acestei comisii a "adevarului si reconcilierii" ar putea constitui un pas semnificativ de desfiintare a tabuurilor interne privind rolul avut de liderii sirbi in singeroasa dezintegrare a Iugoslaviei. Practic insa, infiintarea comisiei a fost atit de "discreta" incit l-a luat prin surprindere chiar si pe unul dintre membrii sai, care si-a exprimat indoiala ca un astfel de demers va da rezultatele scontate. Acesta a comentat: "Problema este daca putem cita martori, deschide arhive, ce personal vom avea si cine va plati". Anuntul oficial privind crearea acestei comisii s-a facut la sfirsitul saptaminii trecute, dar a trecut, practic, neobservat, avind in vedere ca toata lumea urmarea cu sufletul la gura arestarea lui Slobodan Milosevici. Din comisie, compusa din 19 membri, fac parte academicieni si preoti ortodocsi cu o buna reputatie. Dosarul ororilor il asteapta pe Milosevici la Haga Oficiali ai Tribunalului Penal International au sosit ieri la Belgrad pentru a remite autoritatilor iugoslave un mandat de arestare pe numele lui Milosevici, pentru acuzatiile de crime de razboi si crime impotriva umanitatii in timpul razboiului din Kosovo. Delegatia TPI vrea ca autoritatile iugoslave sa ii inmineze fostului presedinte mandatul personal, la inchisoarea unde acesta se afla in arest. "Milosevici este acum in custodia lor, este in puterea lor, asa ca vor fi obligati sa ii prezinte mandatul fara intirziere", a declarat purtatorul de cuvint al TPI, Jim Landale. Tribunalul Penal International dispune de o suma de dovezi socante privind masacrele din timpul razboiului din Kosovo, infaptuite de fortele fostului presedinte iugoslav. Potrivit marturiilor, cu doar o saptamina dupa inceperea bombardamentelor NATO, pe 24 martie 1999, soldatii iugoslavi adunau barbatii din sate, ii obligau sa ii urmeze, dupa care ii mitraliau. Cadavrele sau persoanele aflate inca in agonie erau apoi stropite cu benzina si li se dadea foc. Cele mai mari masacre au fost infaptuite in zona de vest a provinciei Kosovo, in orase si sate ca Djakovica, Pec, Dubrava si Glogovac. Un martor a povestit ca, in mai 1999, fortele speciale sirbe au bagat zeci de oameni intr-o casa din apropiere de orasul Istok, au inchis usile cu chei, dupa care au aruncat grenade inauntru si au inceput sa traga cu mitraliera prin ferestre. Potrivit raportului TPI, soldatii lui Milosevici evitau sa sape gropi comune care sa atraga atentia, asa cum s-a intimplat in timpul razboiului din Bosnia, preferind sa ingroape cite trei-patru cadavre in padure, pe cimpuri sau in cimitire. ISABELLA ALEXANDRESCU Romani cu traista-n bat Clandestini romani, impotmoliti in Cakanovac Un grup de 63 de cetateni romani au fost interpelati de armata iugoslava in timp ce incercau sa treaca fraudulos in Macedonia, a anuntat ieri purtatorul de cuvint al centrului de presa sirb din Bujanovac, sudul Serbiei, citat de AFP. 59 de imigranti clandestini au fost retinuti de granicerii iugoslavi la Slavujevac, iar alti patru la Cakanovac, doua posturi de frontiera situate la granita cu Macedonia, a precizat purtatorul de cuvint. Cei 63 de imigranti ghinionisti au fost deferiti tribunalului din Presevo, cel mai apropiat oras de frontiera, si vor fi condusi, cel mai probabil, inapoi la granita Romaniei . (L.C.) Vardea, arestat in Grecia pentru trafic cu imigranti Un cetatean roman cautat de justitia italiana pentru trafic de imigranti a fos arestat ieri in Grecia, la punctul de frontiera Promahona, de la granita cu Bulgaria, transmite AFP. Lucian Vardea, in virsta de 39 de ani, era cautat prin Interpol in baza unui mandat de arestare emis de Parchetul din orasul Trieste, el fiind acuzat de trafic cu imigranti clandestini din Europa de est spre Italia. Vardea a fost deferit Parchetului din Salonic, in asteptarea unei decizii privind extradarea sa. O lume nebuna Cambodgienii se inchina la vitelul cu doua capete Doi preoti trec din sat in sat prin nordul Cambodgiei purtind cu ei lesul unui vitel cu doua capete, cu scopul de a stringe bani pentru ridicarea unui templu in cinstea acestui animal, considerat de localnici un simbol al prosperitatii. Oamenii din partea locului cred ca daca se uita la lesul vitelului diform, care a murit imediat dupa ce a fost fatat, pe 1 februarie, vor avea parte de belsug si de aprecierea celor din jur, se arata in ziarul local, "Lumina Cambodgiei". Cei doi preoti, care au trecut prin toate localitatile de la frontiera nord-vestica a Cambodgiei, sustin ca au strins zilnic o suma echivalenta cu 33 de dolari de la sateni. Pentru comparatie, salariul mediu in Cambodgia este de 20 de dolari pe luna. Desi preotii au injectat lesul animalului cu o substanta conservanta si l-au invelit intr-o folie din plastic, cadavrul a inceput deja sa se descompuna si sa miroasa oribil. (L.C.) Scrisoarea de 150 de metri Un bacan iranian stabilit in Kuweit a raspuns unui prieten care ii reprosa adesea scurtimea misivelor pe care i le adresa, trimitindu-i o scrisoare lunga de 150 de metri, pe latimea de 40 de centimetri, transmite AFP, citind presa din capitala kuweitiana. Hussein Mohamed Dahqani, in virsta de 36 de ani, a explicat ca a consacrat acestei activitati cite patru ore pe zi, timp de 13 luni, reusind sa consume 15 stilouri si doua kilograme de hirtie, pentru a redacta mesajul catre prietenul sau din tara natala, Hamid Reda Malkotian. Ambitiosul autor a precizat ca a abordat teme dintre cele mai diverse, precum prietenia, dragostea, casatoria sau religia, estimind, totodata, ca destinatarul va avea nevoie de doi ani ca s-o parcurga. Pentru ca nu ar incapea niciodata in vreo cutie postala, gigantica scrisoare a fost trimisa prin intermediul unor curieri speciali. (L.C.) Pielea de om, la mare pret in Africa Politia tanzaniana a reusit sa anihileze o retea de traficanti de piele umana. Capul bandei si cei 12 complici ai sai omorau oameni, dupa care ii jupuiau din crestet pina in talpi, vinzind extrem de profitabil pielea obtinuta, transmite Ananova. In urma cu doi ani, in regiunea Mbeya, din sudul Tanzaniei, politistii au fost socati cind au gasit patru cadavre complet jupuite. Pielea de om era vinduta in diverse state din Africa, fiind folosita pentru vrajitorii. Pretul pe bucata variaza intre 1.700 si 6.800 de lire sterline, in functie de virsta victimei, care, cu cit e mai tinara, cu atit confera mai multa putere vrajilor.(I.A.) [21][pl.dll?rid=expresro] 