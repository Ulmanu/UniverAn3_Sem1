 Claudiu Niculescu il face uitat pe Marius Niculae FC Dinamo si-a regasit linistea pierduta in sezonul trecut si a debutat simbata in noua editie de campionat cu o victorie reconfortanta. Avind in Semeghin, Niculescu si Buia, trei din cele patru noi achizitii, cei mai buni oameni ai meciului, "ciinii rosii" au dominat copios, cu precadere in prima repriza, o echipa, Ceahlaul, care a evoluat in virtutea "micii ciupeli" si a plecat cu mina goala. Pe parcursul celor 90 de minute, in afara celor trei goluri inregistrate in contul sau de tabela de marcaj, Dinamo a punctat de alte doua ori (reusite anulate pe motiv de ofsaid), si a trimis de patru ori balonul in transversala, prin Buia - de doua ori, Mihalcea si Semeghin. Pe o temperatura care te indemna mai degraba la scaldat, suporterii dinamovisti au venit, din nou, in numar mic la meci, peluza "Catalin Hidan" fiind golasa. Fanii care s-au incumetat sa asiste la intilnire au avut o prestatie extrem de rezervata fata de echipa. Ei au aplaudat doar dupa marcarea golurilor, in rest, pe stadion facindu-se auzite numai ovatiile venite dinspre bazinul stadionul, unde se difuza, in direct, emisiunea "Vacanta cu trupa DP2", de pe TVR2! "Vrem nocturna!" Imediat dupa meci, jucatorii si conducerea tehnica a dinamovisti-lor si-au exprimat nemultumirea fata de ora de disputare a jocului. "E criminal sa joci pe o asemenea vreme", a opinat "principalul" Ion Marin. "Vrem sa facem un meci bun, duminica viitoare, cu Rapid, insa ar fi de preferat sa jucam in nocturna. Am inteles ca meciul e la concurenta cu Festivalul de la Mamaia, care ne-ar fi luat deja fata!", a declarat, ironic, atacantul Adrian Mihalcea, care, pe timpul partidei, si-a dominat adversarul direct, Vali Avadanei, pina cind l-a obligat pe antrenorul Florin Marin sa-l schimbe pe internationalul de tineret cu Cristi Luput. Si suporterii au luat atitudine fata de caldura sufocanta, scandind: "Vrem nocturna!". Florin Marin: "Ne-a lipsit potenta fizica" "Dinamo a fost superioara, meritind victoria. Ceahlaului i-a lipsit potenta fizica", a declarat, in drum spre vestiare, Florin Marin, tehnicianul nemtenilor l Incepind cu etapa viitoare, doctorul Viorel Margine se va intoarce la Ceahlaul, locul sau fiind tinut pina acum de Vasile Popescu. Margine, care in timpul liber este fotomodel, a fost prins, la Bucuresti, cu examenul la facultate pe care l-a sustinut fiica sa, Andra, care, spre bucuria prietenului ei, mijlocasul pietrean Florin Nohai, a reusit sa faca saltul catre invatamintul superior. "Sa vedem cum se va descurca Nohai atunci cind nu se va mai putea da jos din pat decit pe o parte", glumea unul dintre fot-balistii insurati ai Ceahlaului, refe-rindu-se la un posibil mariaj intre Andra si Florin l Locul presedintelul nemtean Gheorghe Stefan pe banca de rezerve a fost luat de directorul sportiv Mario Contardo. "Domnul Stefan (n.r. - care de joi se afla in concediu pe litoral) a decis sa nu mai stea pe banca, pentru ca e mai bine asa", a declarat Contardo. Semeghin viseaza la "o casa cu etaj si la un Jeep super" Dorin Semeghin a marcat primul gol al "ciinilor rosii" in acest campionat. Dupa inscrierea punctului, de bucurie, fotbalistul nascut la Gura Humorului s-a urcat pina pe creasta gardului din dreptul tribunei I. Antrenorul Ion Marin i-a trasat sarcini importante in cadrul echipei, ex-suceveanul executind lovituri libere si cornere, precum Florentin Dumitru la Steaua. La o astfel de lovitura libera directa, balonul trimis de stingul lui Semeghin a lovit transversala. Semeghin se da in vint dupa snitele si cartofi prajiti, fiind un mare admirator al muzicii lautaresti si al manelelor, idolatrizindu-i pe Adrian Copilul Minune si Vali Vijelie. Dorin asteapta de la viata "o casa cu etaj si un Jeep super", insa a recunoscut ca se simte bine si in automobilul BMW 520, masina pe care o conduce in prezent. Dinu: "Ma arunc iarasi in lupta!" "In atitea furtuni, corabia lui Dinamo are nevoie de mine pe punte. N-am facut decit un pas inapoi, pentru a ma arunca din nou in lupta", a declarat "leul" Cornel Dinu, in ultimul numar al revistei clubului l Intrucit antrenorul Victor Rosca l-a trimis sa joace la "tineretul" Otelului, Valeriu Andronic, international de tineret al Republicii Moldova imprumutat la Galati, a fost nevoit sa se intoarca in curtea "ros-albilor". El a fost trimis sa joace intr-o partida amicala la Poiana Cimpina, "satelitul" dinamovistilor - formatie care a remizat simbata (scor 1-1), in compania formatiei Metalul Plopeni. "Am intrat in repriza a doua si am dat pasa la golul de 1-1. Nu vreau sa joc la "tineretul" lui Dinamo. Conducerea clubului Dinamo mi-a transmis ca am doi ani la dispozitie sa pun carne pe mine, sa prind forta si sa prind echipa mare", ne-a declarat Andronic, caruia Alexandru Spiridon, selectionerul Moldovei, i-a promis ca-l va chema in premiera la nationala mare, in cazul in care isi va gasi o echipa pentru care sa joace in primele doua etape ale Diviziei A. DANIEL CONTESCU DINAMO - CEAHLAUL 3-1 (2-0) Au marcat : SEMEGHIN (min. 21), CL. NICULESCU (min. 37 si 83)/ENACHE (min. 75) Stadion : "Dinamo"; Spectatori: 8.000 DINAMO: Prunea 5 - Kirita 6, Lupescu 6, V. Nastase 6 - Bolohan 5,5 (min. 63 Onut 5), Buia 6,5 (min. 76 Zicu), Fl. Pirvu 6, Semeghin 6,5 (min. 84 Vl. Munteanu), Tilvan 6 - Mihalcea 6, Cl. Niculescu 6,5. Antrenor: Ion Marin CEAHLAUL: Lefter 4 - Axinciuc 4,5, M. Ionescu 4,5, Avadanei 4 (min. 60 Luput 5,5) - Purica 4,5 (min. 81 Piclesan), C. Ilie 4,5, T. Serban 5, Enache 5, Solomon 4,5, Domsa 4 (min. 79 Banceu) - Axinia II 5,5. Antrenor: Florin Marin Arbitri : Cr. Balaj 5,5 - M. Savaniu 5, Z. Szekely 6 Lupescu: "Ceahlaul nu ne-a pus probleme" "Nu promit un anumit numar de goluri pentru acest sezon, las faptele sa vorbeasca. Le multumesc fanilor pentru primirea pe care mi-au facut-o si, asa cum am mai spus, sper sa le aduc cit mai multe bucurii", a declarat "virful" Claudiu Niculescu, autorul unei "duble", la debutul oficial pentru detinatoarea Cupei Romaniei l Cunoscut de pe vremea cind juca la Rocar drept "Figo din Berceni", noii sai coechipieri au tinut sa il alinte altfel pe mijlocasul de creatie dinamovist. Fiindca are tenul masliniu si calitatile tehnice care il aseamana cu marele fotbalist brazilian, portarul Florin Prunea l-a poreclit "Romario" pe Buia l Intrucit nici nu concep sa se impiedice joi de Dinamo Tirana, in mansa intii a turului preliminar al Cupei UEFA, "ciinii rosii" vor intra de astazi in cantonamentul de la Saftica l "Dinamo nu a jucat mai bine ca altadata. Numai ca, in acest sezon, exista o mare mare responsabilizare a jucatorilor. Adevarul este ca am intilnit o echipa, Ceahlaul, care nu ne-a pus probleme", a afirmat "capitanul" Ionut Lupescu. Frumoasele noastre serate Seara toropita de august. Telecomanda refuza sa comute de pe Eurosport pe Acasa, pentru ca, la Mondialele de atletism de la Edmonton, Maurice Greene isi umezeste tacticos buzele, ca un motan, gata sa inghita, in serii, suta de metri plat in intervalul in care altii isi aprind o tigara. Iar Andi Vilara, din "cusca" de pe Splaiul Independentei, deapana, cu vocea voalata de emotie, povesti cu Abebe Bikila, in timp ce alte gazele de abanos, etiopianul Gezahegne Abera si kenyanul Simon Biwott, alearga cot la cot de parca ar fi semifond si nu ultima turnanta a maratonului. Pe ecranul televizorului se deruleaza acum imagini de la prima nocturna din noua editie a Diviziei A. Printre platanii umbrosi isi face aparitia Cornel Dinu, managerul colonel din Soseaua Stefan cel Mare, ai carui jucatori si-au adjudecat ceva mai devreme o victorie pe parcursul careia Pietricica nu le-a intrat in bocanci. Dupa vipia din timpul zilei, nocturna din Cotroceni are un efect tranchilizant si aduce a serata muzicala, caci se aud acordurile nostimei orchestre "Los Platanos". Suflatorii sint acompaniati la tobe de nu mai putin simpaticul congolez Malonga Parfait, vedeta "Fotbalului la Maxx". Lipseste publicul - nici in Regie, cind junele Mazilu, cu alura lui de "Pippo" Inzaghi, a reusit "tripla", nu se calca lumea pe picioare -, dar nu si spectacolul. Nationalul si Sportul au impreuna tot atitia suporteri citi calatori sint intr-un 131 care se retrage simbata seara la garaj. Si totusi, fotbalul pe care il joaca pare mai frumos, poate si pentru ca pe stadioanele lor nu se rafuieste nimeni cu Gigi Netoiu sau cu te miri ce antrenor, iar din tribune nu curg laturi verbale. E un mic paradox aici, cum e si faptul ca fotbalul place inclusiv in ziua in care nu joaca Steaua si Rapid. HORIA GHIBUTIU Tiriac vrea sa implice guvernul in lupta antidoping Ion Tiriac, presedintele Comitetului Olimpic Roman, a propus guvernului crearea unei noi Comisii Nationale Antidoping din care sa faca parte ministrul justitiei, ministrul de interne, ministrul sanatatii si familiei, ministrul tineretului si sportului si presedintele COR. Demersul magnatului a fost generat de decizia actualei Comisii Antidoping in cazul fotbalistilor Adrian Neaga si Cristian Buturuga. Jucatorii au fost iertati de LPF si FRF, in ciuda faptului ca au fost descoperiti pozitiv in urma unui control antidoping. "Trebuie sa luam masuri concrete si radicale impotriva sportivilor care folosesc substante dopante", a mentionat Ion Tiriac in scrisoarea transmisa premierului Adrian Nastase. LAURENTIU CIORNEI Dinamo Tirana pierde la 17 Nentori Cornel Talnar, antrenorul secund al echipei FC Dinamo, a fost simbata in Albania pentru a urmari la lucru formatia Dinamo Tirana, adversara de joi a "ros-albilor" in mansa intii a turului preliminar din Cupa UEFA. In timp ce "ciinii rosii" treceau la pas de Ceahlaul, dinamovistii din Tirana au pierdut clar, cu scorul de 3-0, partida amicala disputata in compania formatiei "17 Nentori", o alta veche cunostinta a gruparii din Soseaua Stefan cel Mare. Talnar urma sa se intoarca azi-noapte, in jurul orei 2.00, fara prea multe amanunte. Din capitala Albaniei, "Tintarul" le-a transmis colaboratorilor sai din Bucuresti: "Astia au bagat echipa a doua. Au jucat la misto, stiind ca o sa vin eu la meci". (D.C.) Kliciko l-a spulberat pe Shufford Gigantul ucrainean Vladimir Kliciko (foto sus) si-a pastrat centura de campion mondial la categoria grea, versiunea WBO, dupa ce l-a zdrobit, simbata seara, in Las Vegas, pe americanul Charles Shufford. Ex-sovieticul a incheiat lupta in runda a sasea, prin KO, dupa ce si-a expediat adversarul la pamint cu o zguduitoare directa de dreapta. Shufford a fost numarat pina la opt si nu a mai putut continua lupta, pe parcursul careia mai facuse de doua ori cunostinta cu podeaua. Pugilistul american a fost consolat dupa meci de faimosul actor Will Smith ("Printul din Bel Air", "Ziua independentei"), cu care a fost coleg de filmari pe parcursul turnarii productiei "Ali", dedicata vietii legendarului Cassius Clay. (L.C.) Cristi Chivu, lancier de frunte Co Adriaanse, antrenorul principal al echipei de fotbal Ajax Amsterdam, a organizat vineri, in vestiarul "lancierilor" de la "ArenA", un referendum printre elevii sai, pentru desemnarea capitanului echipei in sezonul viitor. In urma sufragiului, care a fost secret, "capitan" al Ajax-ului este Tomas Galasek, mijlocasul ceh adus de Co Adriaanse, anul trecut, de la Willem II Tilburg. Pe locul secund s-a clasat veteranul Fred Grim, portarul "lancierilor", care, pe 17 august, va implini 36 de ani. Pozitia a treia a fost ocupata de Cristian Chivu, capitanul nationalei de fotbal a Romaniei. "Nu mi-a venit sa cred cind am auzit", marturisea Chivu, care devine astfel a treia optiune la banderola de capitan al Ajax-ului. Azi, Co Adriaanse a hotarit ca jucatorii sa intre in cantonament, in vederea dificilei partide de miercuri, din preliminariile Ligii Campionilor, cu Celtic Glasgow, de pe "ArenA". Co Adriaanse a anuntat deja ca la acest joc, in poarta echipei se va afla Fred Grim, in timp ce Bogdan Lobont va trebui sa se multumeasca cu statutul de rezerva. ADI DOBRE Feroviarii au oprit Uzinele In penultima partida a primei etape a Diviziei A la fotbal, Radid a intrecut ieri dupa-amiaza, in deplasare, cu 3-0 (1-0), nou-promovata UM Timisoara. Golurile au fost marcate de Pancu (min. 26), Schumacher (min. 67) si Sumudica (min. 86). Antrenorul Viorel Hizo si-a felicitat elevii pentru victorie, in conditiile in care "la sol au fost peste 45 de grade Celsius". Rezultatul ultimei partide a rundei, FCM Bacau - Steaua, nu ne-a parvenit pina la inchiderea acestei editii. "Vichi" Rosca le-a urat galatenilor sa ajunga centenari FC National si Otelul Galati si-au trecut in cont cite un punct, dupa o partida in care ambele formatii au ratat pe final ocazii clare de a marca. Desi "bancarii" au inceput in forta, lasind impresia ca nu le poate scapa victoria, elevii lui Cosmin Olaroiu au terminat benzina si s-au trezit dominati copios in ultimele zece minute de joc. Confruntati cu o situatie finaciara precara, o mare parte dintre galateni neprimindu-si nici pina acum primele din sezonul trecut, formatia de la malul Dunarii s-a aparat foarte exact si a avut in Gurita si Mozacu doi oameni care au periclitat serios batrina defensiva * Nationalului, in care Adrian Matei, Tiberiu Curt si Dan Potocianu sint doar niste copii palide ale jucatorilor care bateau in urma cu mai multi ani la portile echipei nationale. * Petre Marin si Catalin Lita, fostii jucatori ai echipei din Cotroceni, au venit la meci pentru a-si vedea echipa de suflet, insa au avut unele dificultati la poarta de acces in stadion. Cei doi au fost bruscati de doi agenti de paza, lui Petre Marin scapindu-i citeva cuvinte, mai putin ortodoxe, unuia dintre acestia. La meciul de simbata seara au mai asistat Sabin Ilie si Nicoleta, sotia sa, dar si Marius Iordache * Bogdan Arges Vintila, portarul formatiei bancare, a imbracat la acest meci un tricou alb, mulat pe corp, stirnind rumoare in grupul unor reprezentante ale sexului frumos * Fundasul galatean Pelin a primit in minutul 5 o minge direct in cap, la un sut puternic al lui Gigel Coman. Aparatorul a avut nevoie de interventia cadrelor medicale pentru a-si reveni din soc * Victor Rosca, antrenorul oaspetilor, a afisat un nou "look", tuns la chelie si fara sapca pe cap. El a avut mai multe schimburi dure de replici cu omologul sau de simbata seara, Cosmin Olaroiu. Fazele litigioase erau comentate pe larg cu tipete si gesticulari intense * Formatia galateana a fost sustinuta la Bucuresti de 15 suporteri, asezati la tribuna a doua, care si-au incurajat frenetic echipa * Chiar la startul partidei a aparut si Cornel Dinu, managerul general de la FC Dinamo. Intr-un costum de vara, cu sandale in picioare, Procuroru' a cerut imediat o foaie cu cele doua echipe, dupa care a scos un pix, a facut asezarea in teren a formatiilor si si-a notat diverse consideratii. La pauza, "Mister" a plecat de la locul sau, aflat chiar in spatele presedintelui Gino Iorgulescu, scaunul din plastic fiind ocupat imediat de Danut Lupu * Gabi Popescu a prins un sut, in minutul 67, din lovitura libera, care s-a dus la doar trei rinduri de scaune de tabela din Cotroceni. "Mai avea putin si o dadea la Marriott", a exclamat un mucalit din inaltul tribunei. DANIEL NAZARE Radu Niculescu intre platani "Imi place sa cred ca a fost un accident. Am avut niste meciuri bune de pregatire, insa nu-mi pot explica evolutia actuala", s-a lamentat Olaroiu, in timp ce Victor Rosca a considerat ca "am debutat cu dreptul si punctul obtinut este rodul muncii si al disciplinei" l Antrenorul galatean a intrat, imediat dupa fluierul final, la vestiare, felicitindu-si, pe rind, elevii. "Sa traiti o suta de ani", le-a spus "Vichi", iar jucatorii au izbucnit in ris l Olaroiu a afirmat ca trecerea lui Radu Niculescu in lotul formatiei sale este o chestiune de zile: "Este jucator liber. Am vorbit cu el si inca n-am ajuns la un numitor comun asupra salariului sau. Cred ca pina la urma vom bate palma", a spus tinarul tehnician al bucurestenilor. FC National - Otelul Galati 1-1 (1-0) Au marcat : SERGIU RADU (min. 26) / GURITA (min. 51) Stadion : "Cotroceni"; Spectatori: 1.500 FC NATIONAL : Vintila 6 - Curt 5, Potocianu 5,5, Ad. Matei 5 - Carabas 4, Ov. Petre 4,5 (min. 62 Falub 5), Caramarin 5,5 (min. 87 M. Nae), Gabi Popescu 5, G. Coman 6 - Mitrovici 4, Sergiu Radu 5 (min. 71 Fl. Petcu 5). Antrenor: Cosmin Olaroiu OTELUL GALATI : Cr. Munteanu 6,5 - Toma 6, Ghionea 5,5, Pelin 4,5, M. Dinu 5,5, Tofan 6 - B. Andone 5,5, Bastina 5,5, Bostina 5,5, Mozacu 6 (min. 71 S. Cernat 5,5) - Gurita 6,5. Antrenor: Victor Rosca Arbitri : A. Constantin 6 - M. Beudeanu 5, S. Hincu 7 Argesenii au fost la Zoo In sezonul trecut, Astra a avut parca drept "obiectiv" doborirea recordului stabilit cu un an inainte de Rocar, fosta echipa a lui Gigi Netoiu fiind de departe campioana blaturilor din prima divizie. Nedorita de partizanii jocurilor de culise, revenirea lui Gabi Stan pe banca tehnica a formatiei din cartierul de Vest al Ploiestiului a insemnat, cel putin in jocul cu FC Arges, schimbarea de caracter a gruparii patronate de Ion Niculae. Tot in anul competitional care s-a scurs, Astra si FC Arges isi imparteau frateste punctele, fiecare echipa invingind lejer pe propriul teren. Simbata seara, pusi sa evolueze "pe bune", combatantii din cele doua tabere au oferit un spectacol dezagreabil, o lupta surda, punctata din cind in cind cu duritati, trecute insa cu vederea de "centralul" Alexandru Deaconu, fiul magazinerului FRF, promovat la exceptional in Divizia A, anul trecut, dupa doar citeva aparitii meteorice in esalonul secund. Unii prefera 69, Buturuga - 79 Cristian Buturuga, rezerva de portar a pitestenilor si, alaturi de Rica Neaga, subiect al scandalului de dopaj din aceasta vara, a fost, simbata, rezerva lui Sorin Colceag. Buturuga si-a ales sa poarte pe tricou, pentru actuala editie de campionat, numarul 79, care reprezinta ultimele doua cifre ale anului sau de nastere. "N-avem de ce sa ne suparam, mai ales ca omul a venit cu tricourile de acasa, gata imprimate, scutindu-ne astfel de cheltuieli", comenta, cu umor, Razvan Tunaru, fostul "vice" si actual director sportiv al Argesului. "Dromaderul" a fost dus de sotie la spital Mihai Dascalescu, atacantul Astrei, a fost autorul unicului gol al partidei, el reusind sa impinga balonul in plasa, dintr-o pozitie suspecta de ofsaid, la centrarea lui Negoita. Dupa ce a marcat, "Dromaderul" s-a lovit de bara portii pitestene, accidentindu-se si fiind nevoit sa paraseasca imediat terenul. La finalul jocului, sotia sa l-a urcat in masina si l-a dus la spital, unde lui Dascalescu i-au fost aplicate 12 copci la piciorul sting Nicolae Dobrin a fost nevoit sa efectueze prima schimbare inca din minutul 13. In urma unei ciocniri violente intre pitesteanul Alin Chita si ploiesteanul Liviu Negoita, faza la care primul a jucat balonul, iar al doilea, piciorul adversarului, argeseanul a ajuns direct la spital, dupa ce a suferit o plaga deschisa la genunchiul sting. Balint a descins cu o masina de vis Partida de la Ploiesti a fost urmarita si de Gavrila Balint, "secundul" echipei nationale a Romaniei. "Pele" a descins in urbea lui Caragiale dintr-un superb autoturism marca Volvo, recent achizitionat, cu care a uimit intreaga asistenta Cristian Vlad, proaspata achizitie a Argesului, n-a putut debuta sub culorile "alb-violete" din pricina unei mai vechi accidentari. Prahoveanul a fost, in dimineata partidei, ghidul coechipierilor sai. Argesenii au vizitat Parcul de la Bucov, aflat la doar citiva kilometri de Ploiesti, unde au admirat si cele citeva animale de la Gradina Zoologica de pe malul Teleajenului. Duna n-a marcat nici din penalty In ciuda faptului ca n-a fost o partida grea, "centralul" Alexandru Deaconu a avut o evolutie slaba. Absent de la scoala cind s-a predat "Legea avantajului", arbitrul a fragmentat in dese rinduri jocul si a trecut cu vederea faptul ca, in a doua repriza, gazdele trageau de timp. Pitestenii i-au reprosat, la final, neacordarea a doua lovituri de pedeapsa, in minutul 58, cind Grigorie Tudor a cazut in careul gazdelor, si in minutul 87, la un contact intre Lucian Dobre si Cristi Balasa Astra a beneficiat, in minutul 56, de un penalty, la o grava greseala a lui Sorin Colceag, care a scapat balonul, dupa care l-a agatat pe Gavrilescu. "Capitanul" Marin Duna a executat, dar goalkeeper-ul pitestean a respins miraculos. ADI DOBRE Naveta Bucuresti - Ploiesti Vasile Avram, unul dintre observatorii partidei Astra - FC Arges, a facut timp de trei zile naveta Bucuresti-Ploiesti. Vineri, fostul arbitru FIFA a urmarit meciul echipelor de tineret, simbata, pe cel al echipelor mari, iar ieri a fost prezent la Boldesti-Scaieni, la partida din Cupa Romaniei dintre Petrolistul si Petrolul Berca. Motivul l-a constituit prezenta fiului sau, Marius Ionut, in postura de arbitru de centru. In virsta de numai 22 de ani, Avram-junior, student in anul trei la ASE si cunoscator a patru limbi straine, este "fluieras" la Divizia C l In fata tribunei oficiale, dupa inceperea jocului s-a iscat un mic scandal intre oamenii de ordine si citeva vinzatoare de seminte. Gardienii care supravegheau intrarile de la "oficiala" au permis, pe "ochi frumosi", accesul doar citorva dintre comerciantele de "bomboane agricole", stirnind minia celorlalte, care erau dispuse si ele sa dea spaga, avind in vedere ca tribuna garanta un cistig bunicel. Astra Ploiesti - FC Arges 1-0 (1-0) A marcat: M. DASCALESCU (min. 29) Stadion: "Astra"; Spectatori: 4.500 ASTRA: Multescu 5 - Petroiesc 5,5, B. Niculae 5, Lacusta 5,5 - L. Dobre 5, Craciun 5,5, Mihart 5, Duna 5 (min. 70 Ilyes 5), Negoita 5 - Birsan 4,5 (min. 88 Pintilie), M. Dascalescu 5,5 (min. 30 D. Gavrilescu 5). Antrenor: Gabriel Stan FC ARGES: Colceag 5 - Dita 5, Somcherechi 5, Bogoi 5 - M. Stan 5 (min. 81 Tanasa), Chita (min. 13 Stroe 5,5), Gr. Tudor 5, Balasa 5, Dancia 5 - Birdes 5, Bukvici 5. Antrenor: Nicolae Dobrin Arbitri: Al. Deaconu 5 - N. Marodin 6,5, Cr. Marinescu 6,5 Lipovenii regreta ca au mers la meci in loc sa-si cumpere vodca In Tulcea, poarta de dinaintea apelor, e urbea in care marile evenimente se pot numara pe degete. La sfirsitul saptaminii trecute, tulcenii si-au scos pirleala cu virf si indesat. Mai intii a fost "Pestisorul de aur", festival de folclor care a reunit la start numeroase vedete ale cintecului si dansului popular. Apoi, Tulcea a fost invitata la mare meci mare, Farul si FC Brasov fiind adversare intr-o partida de Divizia A. In ciuda pretului mare al tichetelor de intrare, 50.000 de lei, tulcenii au venit totusi pe "Delta", arena unde isi disputa meciurile de pe teren propriu divizionara C Santierul Naval Tulcea. Farul revenea in portul de apa dulce dupa 24 de ani, cind tot din cauza unei suspendari a propriei arene a evoluat la Tulcea contra oradenilor de la FC Bihor. "Exilul" le-a priit atunci constantenilor, care au cistigat cu 4-1, doua dintre goluri fiind marcate de actualul presedinte al clubului, Pavel Peniu. In tribune s-a "perpelit" Romica Pascu, in prezent director executiv la gruparea de sub Timpa, atunci presedinte al bihorenilor. Grigoras: "Am o echipa de Divizia B" In ciuda unui debut convingator, golul ex-clujeanului Liviu Mihai descatusind energii pozitive, partida dintre fiii marii si ardeleni a fost apa de ploaie. S-a jucat pe contre, cu multe gafe din partea ambelor formatii, lucru care i-a facut pe citiva lipoveni, veniti tocmai de la Maliuc, sa paraseasca suparati arena cu mult inaintea finalului. "Mai bine stateam acasa. Cu un "Enescu" (n.r. - 50.000 de lei) ne luam "apa minerala" pentru a saptamina!" Emerich Vascko, singurul atacant al brasovenilor din partida de la Tulcea, s-a accidentat grav in momentul cind mai avea sapte metri pina la poarta. Ardeleanul a fost calcat brutal pe laba piciorului sting de Ion Barbu. Elevul lui Ilie Dumitrescu s-a ales in urma impactului cu metatarsienele sfarimate, accidentarea urmind sa-l tina cel putin doua luni departe de gazon, potrivit verdictului pe care l-a primit de la medicii Spitalului Judetean din Tulcea. Vascko l-a uluit pe antrenorul sau cind i-a comunicat ca doreste sa ramina pe litoral. "O accidentare care ma supara, dar voi profita de aceasta vacanta ca sa stau la mare. Voi locui la familia prietenului meu, Mihai Stere", a anuntat atacantul refuzat anul trecut de Rapid Bucuresti l Desi isi anuntase prezenta, selectionerul reprezentativei de fotbal, Gica Hagi, nu a mai sosit la Tulcea, preferind sa ramina la Constanta Petre Grigoras, antrenorul Farului, a recunoscut ca formatia sa este candidata la retrogradare. "Am o echipa de Divizia B. aceeasi cu care am promovat, nu s-a schimbat nimic. Vom incerca totusi sa jucam cit mai bine", a spus "matelotul". "Puteau sa-i bata, da-i dracu'!" Grigoras a mentionat ca, desi nu are dreptul sa stea pe banca la meciurile Farului (avind numai licenta de instructor sportiv), va ramine in perimetrul tehnic de pe gazon. "Daca nu ma vor lasa sa stau pe banca, am sa ma trec pe foia de arbitraj ca ofiter de presa sau ca organizator de competitii. Cirtu a luat cu Universitatea Craiova si campionatul, si Cupa, avind tot numai carnet de instructor", a mai spus Grigoras Brasovenii au fost foarte suparati de egalul realizat in fata marinarilor de apa sarata. "Am jucat slab. Nu ma asteptam la o asemenea repetitie. Sint total nemultumit si cred ca mai avem mult de tras pentru a deveni ceea ce ne dorim", a declarat fostul internatio-nal Ilie Dumitrescu Patronul ardelenilor a fost si el mihnit de jocul prestat de protejatii sai. "Puteau sa-i bata, da-i dracu'!", a remarcat cu naduf Ioan Neculaie. LAURENTIU CIORNEI FARUL CONSTANTA - FC BRASOV 1-1 (1-0) Au marcat: L. MIHAI (min. 11)/BUTA (min. 54 - din penalty) Stadion: "Delta" - Tulcea; Spectatori: 5.000 FARUL: Tufisi 5 - Chirea 4 (min. 76 Lungu), I. Barbu 4, Abaluta 4,5, A. Voicu 5, Senin 4,5 - I. Badescu 5, Cristocea 6, Dicu 5 (min. 68 Cr. Petcu 5), Teican 4 - L. Mihai 6. Antrenor: Petre Grigoras FC BRASOV: Dossey 4,5 - Buta 5,5, Cocan 5, Bodea 5, I. Andrasi 4,5, A. Ghindaru 4 (min. 46 Onofras 5) - Buga 6, Isaila 5, I. Badea 4, Stere 4 (min. 46 Sandor 5) - Vascko 6 (min. 57 Sarmasan 5). Antrenor: Ilie Dumitrescu Arbitri: V. Anghelinei 6 - T. Constantinescu 6,5, A. Vidan 6 Craiovenii i-au batut fara probleme pe baietii lui Jean de la Bailesti "Sarut mina pentru masa" Constantin Cirstea a criticat la conferinta de presa "evolutia suspecta a unora dintre jucatorii cu vechi state de serviciu" Becurile chioare ale tabelei de marcaj de pe cea mai mare arena a Olteniei anunta sec succesul la scor al Universitatii impotriva Gloriei lui Jean Padureanu. Imbatati de victorie si tulburati de canicula, citeva zeci de fani isi agita bratele si urla din toti rarunchii: "Gigiii Netoiu!". In urma cu o saptamina, numele "Comandantului" era asociat, perseverent si apasat, cu un cuvint din patru litere, menit sa redea denumirea populara care defineste sexul oral. De data asta nu mai poate fi vorba de asa ceva. Dupa primele 90 de minute ale campionatului, Craiova e lider. Bistritenii pleaca spre vestiare constienti ca deznodamintul intilnirii fusese de mult bifat pe hirtiuta din buzunarul lui nea Jean de la Bailesti. Imbracat, of course, in negru, Netoiu scoate capul pe pervazul lojei si, din inaltul tribunei, imparte poporului bezele si fluturari de miini. "Vreti performanta? Luati performanta!", pare sa spuna investitorul strategic din Poiana Mare. Dedesubt, oameni cu venele incordate la maxim continua sa scandeze "Gigiii Netoiu!". Cineva spunea ca bancurile cu olteni sint cele mai savuroase pentru simplul motiv ca sint adevarate. Cu capul pe butuc In fata unei formatii care a intrat pe teren cu bratele sus, ca prizonierii, Universitatea a oferit suporterilor sai si piine si circ. Craiovenii au inceput nervos, gata sa-si sugrume un adversar care si asa avea capul pe butuc. Cind limbile de la cronometrul lui Dudu Georgescu junior masurasera ceva mai mult de un sfert de cerc, "alb-albastrii" conduceau cu 3-0, iar spectatorii erau in delir. Intimplarea face ca la meciurile in care n-ai griji sa-ti iasa totul, asa ca lui Dobre si Domocos le-au si iesit cite un gol de generic TV. Primul a marcat dupa un sut de la marginea careului, la care mingea a fulgerat si bara transversala, in vreme ce Domocos a inscris dintr-o lovitura libera de pe partea stinga, din unghi, reusita respectiva fiind o copie perfecta a primului gol marcat de Ilie Dumitrescu in urma cu 7 ani, la World Cup "94, contra Argentinei. Fiindca a venit vorba de Domocos, trebuie spus ca el a purtat banderola de capitan, aspect cel putin hazliu tinind cont ca el s-a numarat printre cei 4 jucatori craioveni care au declarat ca abia asteapta sa joace la un club din Bucuresti. In conditiile in care jucatorii craioveni au obtinut rapid o diferenta linistitoare de scor, meciul a adormit repede, termeni precum "adversar", "rivalitate", "disputa" disparind complet din vocabularul celor doua echipe. Elocvent, a fost acordat un singur cartonas galben, "vazut" de Baldovin in minutul 25. Iar ca potriveala sa fie totala, s-a nimerit ca marginile terenului sa fie decorate, din loc in loc, de o celebra reclama a unuia dintre produsele "Topway". Respectiva reclama contine atit de civilizatul si prietenescul slogan "Sarut mina pentru masa". DANIEL NANU Bondrea se face de ris: "Am invins un adversar de calibru" Daca un necunoscator al situatiei care a rascolit Craiova saptamina trecuta ar fi debarcat simbata in Banie, el putea pune pariu ca se afla intr-un oras in care s-a declarat stare de necesitate. Ziarele tiparisera, cu litere de-o schioapa, apeluri de genul "Fara violenta" si "In atentia huliganilor", lucru cel putin ciudat tinind cont de pozitia anti-Netoiu pe care jurnalistii olteni o adoptasera in ultimele zile In peluza de sub tabela de marcaj au luat loc aproximativ 100 de suporteri craioveni, membri ai unui grup intitulat "Comando Ultra". Ei si-au incurajat favoritii pe tot parcursul partidei, fara a striga insa nici un fel de lozinci la adresa lui Gigi Netoiu. Singura forma de manifestare impotriva finantatorului oltean a fost scandarea "Dinamo, m...e Dinamo". De asemenea, micuta galerie a scandat si numele fostilor jucatori care au luat pozitie fata de tentativa "Comandantului" de a muta echipa la Bucuresti: Camataru, Cirtu, Ungureanu si Sandoi Desi prin Craiova circula o posibila lista cu 9 personalitati carora Netoiu le-ar fi interzis accesul la tribuna oficiala, clubul craiovean a dezmintit, prin-tr-un comunicat, acest lucru. Dintre cei amintiti pe acea lista, singurul prezent la meci a fost Emil Sandoi La finalul partidei, Netoiu a coborit din loja pe culoarul din spatele "oficialei", dind declaratii la toata lumea, inclusiv oamenilor de ordine. Chiar si in conditiile in care rezultatul partidei imbatase pe toata lumea de fericire, "Comandantul" n-a facut nici macar un pas fara a fi pazit strasnic de 4-5 bodyguarzi Finantatorul oltean a mers la vestiare si le-a inminat jucatorilor pe loc prima de victorie, cite 1.000 de dolari Cu seninatatea cu care a primit si vestea ca echipa se va muta in Capitala, Marian Bondrea a declarat la conferinta de presa de dupa meci ca "ma bucur pentru acest succes, cu atit mai mult cu cit am invins o echipa de calibru, care ne-a creat mereu probleme in ultimele intilniri directe. Ma deranjeaza insa unele speculatii potrivit carora ar fi fost vorba de un meci strategic". Cirstea si-a comparat jucatorii cu "statiile de autobuz" Spre deosebire de Bondrea, Constantin Cirstea, antrenorul Gloriei, nu s-a aratat deranjat de speculatii, ci de evolutia unora dintre elevii sai, pe care a catalogat-o "suspecta, mai ales a unora dintre fotbalistii cu experienta". "CFR-ul" si-a comparat propriii fundasi ba cu "niste jaloane", ba cu "statiile de autobuz" In momentul in care a fost inlocuit, Marius Sava s-a indreptat spre galerie si a oferit fanilor tricoul de joc, numele sau fiind apoi scandat minute in sir de suporterii pe care gestul lui "Savarina" i-a impresionat la maximum Printr-o "Scrisoare deschisa adresata groparilor echipei de fotbal Universitatea Craiova", postul local de televiziune "3 TV" a anuntat ca-i va actiona in judecata pe prefectul Cornel Mondea si pe primarul Vasile Bulucea, pentru faptul de a fi semnat pactul intocmit de Gigi Netoiu, pact in care, la punctul 6, "Comandantul" cerea sa se ia masuri fata de emisiunile canalului respectiv. "Lecturarea acestei conventii a reusit sa ne inlature grijile pe care ni le faceam in privinta starii dumneavoastra de sanatate. Am constatat ca nu sinteti girboviti de boala, sinteti girboviti de pupatul papucului tiganesc", se arata in comunicatul "3 TV", post apartinind fratilor Mihailescu, principalii adversari ai lui Netoiu in Banie. UNIV. CRAIOVA - GLORIA BISTRITA 4-0 (3-0) Au marcat: I. SAVU (min. 6 si 78), C. DOBRE (min. 12), DOMOCOS (min. 19) Stadion: "Ion Oblemenco"; Spectatori: 5.000 UNIVERSITATEA: St. Preda - C. Dobre, Craciunescu, Baldovin, Dragomir - M. Sava (min. 70 D. Rednic), Burca, Domocos, Cezar Dinu (min. 61 Grigorie) - I. Savu (min. 82 Naicu), Barcauan. Antrenor: Marian Bondrea GLORIA: Cimpeanu - Miszti, Jula, V. Popa, Coroian, Axinte - Sasarman, Cioloboc, Ceausu (min. 82 Tuturas) - Turcu (min. 76 Zahariuc), Vrajitoarea (min. 61 G. Gorga). Antrenor: Constantin Cirstea Arbitri: Dudu Georgescu jr. 6 - C. Fecioru 6, I. Cojocaru 6 "Jagardel din Cringasi" Debutantul Ionut Mazilu a marcat 3 goluri in 9 minute Atacantul Ionut Costinel Mazilu a devenit eroul primei etape a acestui sezon al Diviziei A la fotbal gratie unui hat-trick realizat vineri in ultimele noua minute ale partidei Sportul - Petrolul. Supranumit "Jagardel", Mazilu este unul dintre cei mai tineri jucatori din primul esalon, fiind nascut in februarie 1982. Aderind, de la 12 ani, la politica gruparii pe care o reprezinta, Mazilu s-a inscris in aceasta toamna la facultate. El este "boboc" al Universitatii "Spiru Haret", facultatea de educatie fizica si sport. Dupa meciul cu "lupii galbeni", Mazilu a plecat pe jos spre casa, locuind in apropierea stadionului din Regie, in Cringasi. "Toata noaptea am stat in fata casei si m-am bucurat alaturi de familie si prieteni", ne-a povestit tinara vedeta, care isi doreste ca in acest sezon sa marcheze "macar 15 goluri". Planurile atacantului care il simpatizeaza pe brazilianul Mario Jardel au devenit mai indraznete de cind echipa "alb-negrilor" a promovat in Divizia A. "Sper sa infaptuim ceea ce ne-am propus. Personal, mi-as dori sa joc in strainatate, la un club cit mai faimos", ni s-a confesat "Jagardel", poreclit astfel de primul sau antrenor, Dumitru Manea. LAURENTIU CIORNEI SPORTUL STUD. - PETROLUL PLOIESTI 3-0 (0-0) A marcat: MAZILU (min. 81, 85 si 90) Stadion: "Sportul"; Spectatori: 3.000 SPORTUL: R. Stanca 6 - Farmache 6, Musteata 6, Galamaz 5,5, Rusu 6 - Cr. Irimia 5 (min. 63 Gh. Bucur 6), Costin Lazar 5,5 (min. 80 O. Chihaia), Paduret 5, Cruceru 6,5 - Dinita 5, Ciubotariu 5 (min. 67 Mazilu 7,5). Antrenor: Ioan Andone PETROLUL: I. Irimia 5 - Toporan 4, V. Voinea 5, Rohat 4 - Pancovici 4,5 (min. 59 Diaconu 4), E. Tudor 5, Todoran 5, A. Savu 5, Lupsa 5 - Orlando 5, Costescu 4 (min. 59 I. Anghel 5). Antrenor: Marin Barbu Arbitri: I. Biro 7 - E. Pirvulescu 7, I. Muresan 7 Bölöni: "Din campionatul romanesc nu poti selecta mai mult de cinci jucatori" Ex-selectionerul Ladislau Bölöni, antrenorul echipei Sporting Lisabona, a facut simbata citeva declaratii interesante legate de Marius Niculae, atacantul roman al "leilor", precum si despre campionatul nostru. "Cu citeva luni inainte, cind eu am insistat sa-l selectionez la turneul de la Vale do Tejo, Niculae era un jucator complet necunoscut. Cu toate acestea, eu am insistat, am insistat si iar am insistat ca el sa vina in turneul din Portugalia, pentru ca din echipa nu faceau parte jucatori precum Ilie, Ganea sau Mutu". Bölöni a povestit cum s-a petrecut "botezul" international al lui "Sageata": "Din campionatul romanesc nu poti selectiona mai mult de cinci jucatori. Sint jucatori care activeaza in campionate mai competitive si bogate, precum cel italian si cel spaniol". Despre o eventuala plecare a lui Niculae de la Sporting catre Serie A sau Primera Division, tehnicianul roman de origine maghiara a spus transant: "Nici Juventus nu l-a tinut pe Zidane si nici Arsenal pe Anelka, asa ca, daca Niculae va pleca, va fi o operatiune financiara interesanta, din care toti vom avea de cistigat". Vineri seara, Sporting a pierdut, cu scorul de 3-1, partida de verificare sustinuta in compania Barcelonei. (D.C.) Pavel, finalist la Montreal Andrei Pavel s-a calificat simbata in finala Turneului de la Montreal, al saselea din cadrul Master Series, dotat cu premii in valoare de 2,96 milioane de dolari. Romanul a trecut in semifinale - dupa ce il intrecuse in "sferturi" pe promitatorul Andy Roddick- de Tommy Haas, in doua seturi 6-4, 5-0 (moment in care germanul a abandonat din cauza unor dureri la spate). Primul set a fost echilibrat, cu un game sase extrem de lung: noua si- tuatii de egalitate si cinci mingi de break pentru Haas, game cistigat in final de Pavel. "Sint fericit ca am reusit aceasta calificare in premiera pentru mine. Este un vis care a devenit realitate. Voi aborda finala fericit si relaxat, incercind sa obtin primul titlu la un turneu din cadrul Master Series", a declarat Pavel la incheierea partidei. In ultimul act al competitiei s-a mai calificat australianul Patrick Rafter (cap de serie nr.9), care a trecut in cea de-a doua semifinala de francezul Fabrice Santoro, cu 6-2, 6-2. Australianul, cistigator al acestui turneu in 1998, n-a mai obtinut un titlu din iulie 2000. Pavel, semifinalist anul trecut la Hamburg, este primul roman care ajunge in finala in Canada, dupa Ilie Nastase in 1975. Desi ii despart foarte multe locuri in clasamentul ATP, Rafter are o parere foarte buna despre Pavel. "Cred ca este un jucator foarte bun, cu un "backhand" ucigator. Se misca bine, pentru ca este un foarte bun atlet. Joaca inteligent punctele-cheie, profitind si de un serviciu foarte bun", a declarat Rafter. IULIAN ICHIM Leu, regele Cibinului Fostul campion mondial la box profesionist a fost urmat de Bogdan Marisca si Gigi Grigorescu In circuitul Campionatului National de Raliuri, etapa de la Sibiu, prima din acest sezon pe macadam, s-a dovedit o piatra de incercare foarte grea pentru competitori. Din 36 de masini inscrise la start, doar 15 au reusit sa treaca linia de sosire. Traseul extrem de bolovanos i-a scos din lupta pe citiva dintre favoritii la podium. Printre acestia s-a numarat si liderul la zi al clasamentului general, Constantin Aur (Seat Cordoba WRC), care a avut probleme cu suspensia. Acuzat ca diferenta cu care s-a impus in etapele precedente era mult prea mica in raport cu capacitatea masinii sale, Aur a inceput in forta, avind in momentul abandonului, dupa doar 30 km de probe speciale, aproape doua minute in fata principalului sau contracandidat, Mihai Leu (Ford Escort Cosworth). Abandonurile l-au adus in postura de cistigator pe Mihai Leu, urmat de Bogdan Marisca (Mitsubishi) si pilotul echipei Dialog-Renault, Gigi Grigorescu (Renault Megane). In clasamentul general, conduce "Titi" Aur, cu 40 de puncte, urmat de Mihai Leu, 36 de puncte, si Daniel Ungur, 20 de puncte. IULIAN ICHIM Egorova, cazul Neaga al atletismului mondial Federatia Internationala de Atletism (IAAF) a anuntat ca a ridicat suspendarea rusoaicei Olga Egorova, depistata pozitiv cu EPO, dupa reuniunea atletica de la Paris. Rusoaica poate participa astfel la Mondialele de la Edmonton, competitie care se desfasoara in aceste zile. Decizia, luata din ratiuni "legale", dupa cum s-a exprimat un oficial, vine la citeva zile de cind acelasi IAAF hotara, la presiunea mai multor sportivi, printre care si campioana olimpica in proba de 5.000, Gabriela Szabo, suspendarea fondistei. Testul n-ar fi fost valabil Nu cu mult timp in urma, atleta Rodica Mateescu, aflata in stare de suspendare, dupa ce a fost depistata pozitiv (desi ea isi sustine nevinovatia), ne declara ca "in cadrul IAAF este o adevarata mafie, se invirt o gramada de bani si mai gasesc si ei cite un prost din Bulgaria sau Romania si il suspenda, pentru a-si justifica activitatea". Prin ultima sa decizie, IAAF-ul certifica luarea de pozitie a Rodicai. Secretarul general al IAAF, ungurul Istvan Gyulai, a declarat ca testul nu a fost facut in concordanta cu regulile Comitetului Olimpic International. "Testul a fost oprit. Cazul nu va mai fi judecat, iar atleta nu mai este in stare de suspendare", a declarat secretarul general al IAAF. Presedintele Comisiei Medicale a IAAF, Arne Ljunqvist, a declarat ca testul A, prelevat la Paris, nu a fost valabil. "Ratiunile care au dus la aceasta decizie se leaga de faptul ca testul A nu a fost considerat valid, pentru ca autoritatile franceze nu au facut in acelasi timp si testul singelui", a declarat Ljunqvist. "Acest boicot n-are sens" Desi, in cazul Mihaelei Melinte, Tribunalul de Arbitraj al IAAF a admis 13 vicii de procedura in prelucrarea esantioanelor, acesta a fost suspendata, pentru ca "substanta a existat in corpul sportivei". Decizia IAAF poate atrage dupa sine boicotul promis de Gabriela Szabo, care anuntase cu citeva zile in urma ca nu va lua startul in proba de 5.000 de metri in cazul in care va participa si Egorova. Managerul ei, Jos Hermes, a declarat ca este surprins de decizia luata, dar ca spera ca Szabo se va alinia la start. "Va fi decizia ei. Ce putem face? Acest boicot nu are sens, deoarece ar ajuta-o pe Egorova sa obtina o medalie", a declarat managerul Gabrielei Szabo. "Succes doamnei Szabo", a declarat Egorova La conferinta de presa organizata dupa aflarea vestii, Egorova a precizat ca nu a luat niciodata EPO. "Cred ca a fost vorba despre o greseala. In ceea ce priveste competitia, daca voi termina in primii zece-voi fi multumita, daca voi cistiga-voi fi foarte fericita. Doamnei Szabo vreau sa-i urez succes in viata personala si in cariera profesionala", a declarat rusoaica. Clasata anul trecut abia a opta la Olimpiada, in proba de 5.000 metri, Egorova a cunoscut un salt important anul acesta, cind a devenit campioana mondiala de sala, in proba de 3.000 de metri, la Lisabona. Mai mult, cu ocazia reuniunii de la Paris, ea a stabilit cea mai buna performanta mondiala a sezonului in proba de 5.000 metri (8:23.75). Gabriela Szabo si Violeta Beclea-Szekely s-au calificat simbata in semifinalele probei de 1.500 metri de la Edmonton, fiecare cistigind seria in care a concurat. Ionut Punga si Marian Oprea au ratat calificarea in finala probei de triplusalt, primul neavind nici o saritura valabila. Au ratat finala si sulitasele Ana Maria Termure si Felicia Tilea, ambele cu aruncari modeste. In finala de 20 kilometri mars, Silviu Casandra s-a clasat pe locul 22. IULIAN ICHIM Flash Sportiv Ronaldo vibreaza pe marile ecrane Fotbalistul brazilian Romario Luis Nazario da Lima va fi protagonistul unui film intitulat "Vibratie", pelicula care va avea ca tema viata particulara si sportiva a superstarului de la Inter Milano. Potrivit cotidianul "O Globo", contractul dintre jucator si societatea engleza "Maracana Films" a fost semnat zilele trecute, Ronaldo urmind sa primeasca un procent de cinci la suta din incasari. (D.C.) Victorie in fata extraterestrilor 66.000 de spectatori au asistat simbata, la Cairo, la victoria cu 1-0 (0-0) a echipei egiptene Al Ahly in fata formatiei spaniole Real Madrid, grupare garnisita cu vedete precum Hierro, Roberto Carlos, Makelele, Helguera, Geremi si care i-a avut in linia de atac pe "extraterestrii" Raul, Zidane si Figo. Golul istoricei izbinzi a echipei egiptene a fost marcat de Sanday, in minutul 50, la doar trei minute dupa ce acesta l-a inlocuit pe Mouslim. "N-a fost ziua Realului. A fost ziua jucatorilor de la Al Ahly, cei care au reusit victoria in fata unei echipe in care sint cei mai scumpi fotbalisti din lume", a declarat satisfacut generalul Al Dahchoury Harb, presedintele Federatiei Egiptene de Fotbal. (D.C.) Morariu, internata din nou in spital Jucatoarea de tenis americana de origine romana Corina Morariu (23 de ani), sportiva care a fost diagnosticata in luna mai cu o forma rara de leucemie, a fost internata, din nou, in spital, din pricina unei infectii si a febrei mari. Anuntul agravarii starii de sanatate a jucatoarei a fost facut de prietena sa, Lindsay Davenport, cea care a cistigat impreuna cu Morariu proba de dublu a turneului de la Wimbledon, in 1999. "Are probleme, dar lupta si asa va face si in continuare", a declarat, op-timista Davenport. (D.C.) "Cobra" a muscat de doua ori Internationalul roman Adrian Ilie a fost intimpinat, simbata, cu entuziasm, la prezentarea lotului echipei de fotbal Valencia, prilej cu care "Cobra" a marcat doua din cele cinci goluri reusite de "lilieci" in "amicalul" sustinut in compania formatiei olandeze Groningen. "Ilie a tinut sa raspunda cu goluri afectiunii fanilor", a titrat, in ultimul sau numar, publicatia "Marca". Amintitul cotidian iberic consemneaza si declaratia celui de la care selectionerul Gica Hagi asteapta sa-si preia responsabilitatile de lider la echipa nationala: "Sint multumit de treaba pe care o fac acum. Le multumesc suporterilor pentru primire si sper sa le aduc multe bucurii. De asemenea, vreau sa joc mai mult decit in trecut". (D.C.) Miriuta, inciudat Vasile Miriuta si Laurentiu Reghecampf au fost titulari la Energie Cottbus, in partida disputata simbata, la Bremen, impotriva celor de la Werder. Jocul, contind pentru etapa a doua a campionatului german de fotbal, s-a incheiat cu victoria gazdelor cu 3-2, dupa ce, la pauza, Energie conducea cu 2-1, prin golurile inscrise de Kaulzny, din pasa lui Miriuta, si Antun. In partea a doua a jocului, brazilianul Ailton a inscris insa doua goluri si a intors soarta jocului. "Pacat, mare pacat", comenta, suparat, Vasile Miriuta. "Am jucat bine de tot in prima repriza, dar in momentul egalarii, in repriza secunda, am cazut psihic si fizic. Era bine daca plecam macar cu un punct. Sintem o echipa mica, fara vedete, si nu ne dorim decit sa evitam retrogradarea". (A.D.) [39][pl.dll?rid=expresro] 