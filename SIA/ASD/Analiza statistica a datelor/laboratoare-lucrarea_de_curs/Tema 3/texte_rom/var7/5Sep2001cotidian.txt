 Casa noastra Descopera si adu in casa ta Caldura si nobletea lemnului masiv Rindurile pe care le cititi se adreseaza acelora care s-au saturat ca interiorul caselor lor sa semene leit cu cel al cunoscutilor si vecinilor. O casa poate fi deosebita atunci cind stii s-o personalizezi. Prin redescoperirea caldurii lemnului masiv o poti innobila. Sa incepem chiar cu usa de la intrare, pe care o poti face din brad sau stejar. Firma Rom Forest Group, care produce numai timplarie din lemn masiv (material uscat, de calitate, cu un grad de umiditate de 12-14), procedeaza astfel: pe baza de precomanda, un meserias vine acasa si ia dimensiunile a ceea ce doresti sa comanzi: usi, ferestre, scari interioare, lambriuri sau dusumele. Se plateste un avans de 35a din valoarea comenzii, iar restul, la livrare. La cerere, se asigura si montaj. Revenind la usi, acestea pot fi simple, glisante, batante sau concepute pe semirotund. O usa normala din brad cu furnir de stejar e gata in 2-3 zile si costa in jur de 3,8 milioane de lei. Cea de stejar e ceva mai scumpa (5,7 milioane). Un metru patrat de lambriuri sau de dusumea costa 130 000 lei (de brad) si 600 000 lei (de stejar). Scarile interioare pot avea balustrade cu balustri sau cu mina curenta si, in functie de amploarea comenzii, sint gata in 2-3 saptamini. Cit despre ferestre, cele de brad, duble, cu deschidere interioara costa 950 000 lei/mp, iar acelea de stejar, 2 500 000 lei/mp. Exista si ferestre pe ale caror falturi se poate monta geam termopan. CLAUDIA DABOVEANU O bucatarie functionala si eleganta ca un living Din cauza unei vieti atit de agitate, am uitat cu totii ce inseamna sa petrecem citeva clipe in mijlocul familiei, iar atunci cind o facem, inevitabil, locul de intilnire este in jurul mesei. Pentru a va face aceste clipe cu adevarat placute, va prezentam citeva sugestii care sa va ajute sa transformati bucataria unui apartament obisnuit intr-un loc confortabil si functional. Chiuveta unghiulara - mai mult spatiu de manevra Lipsa spatiului, subiect inepuizabil se pare, va determina la alegerea unor variante de plasare a elementelor de mobilier cu totul altele decit cele clasice. In cazul in care aveti posibilitatea schimbarii pozitiei initiale a conductei de apa curenta, chiuveta poate fi amplasata in cele mai ciudate locuri. Atunci cind bucataria este "sufocata" de mobila, nu mai incercati sa incarcati una dintre laturile acesteia cu o chiuveta. Dimensiunile ei, ce variaza in lungime de la 60 la 200 de cm, nu ar face decit sa ocupe inutil locul. Solutia acestei probleme este foarte simpla: achizitionati o chiuveta unghiulara care poate fi plasata pe colt. Pentru rezistenta, chiuveta trebuie sa fie din crom-nichel sau inox. Avantajul functional al acestui model este ca dispune de doua cuve, plus un picurator intermediar. De asemenea, aceste ultime modele sint prevazute cu variator pentru jetul de apa, deci nu veti mai avea probleme cu dispersia apei pe vasele uscate, adica exact acolo unde nu doriti. O alta varianta de a salva spatiul este de a plasa corpuri de mobilier suspendate chiar deasupra aragazului. Da, ati citit bine, doar sa nu omiteti sa interpuneti intre sursa de caldura si dulap o hota eficienta, din ultima generatie, care poate absorbi pe linga aburi si caldura emanata. Este bine ca mobila aleasa pentru acest loc sa nu fie facuta din lemn, ci din pal melaminat. Acesta nu se deformeaza la caldura, nu intretine arderea asa cum o face lemnul natur. Un alt avantaj ar fi ca mobila din pal melaminat este usoara si rezistenta, deci nu incarca structura zidului. Dulapurile suspendate vor fi atasate de ziduri prin impuscare cu ajutorul bolturilor. Astfel, veti fi siguri ca dulapul va ramine in acelasi loc si in aceleasi conditii pentru mult timp. Corpurile de mobilier plasate direct pe podea pot masca colturile incaperii. Etajerele acestor dulapuri nu sint plasate in interior, ci pe usa, pentru a face compartimentele etajerei incapatoare si usor de manevrat.(C.D.) Ce flori mai putem planta? Gradina este locul unde se poate gasi ceva de facul tot timpul anului. De aceea, firma Amia International comercializeaza seminte de flori care pot fi plantate pe parcursul intregului an. Originali din Europa de sud, Clopoteii (Campanula medium L.) sint o planta bianuala, inalta de 50 - 70 cm, cu tulpina puternic ramificata. Florile sint in forma de clopotel, au 4 - 6 cm lungime si pot fi albe, roz sau albastru-violet. Campanulele sint flori rustice, care infloresc abundent daca beneficiaza de terenuri puternic insorite si cu o buna permeabilitate la apa. Semintele se pun la semanat in lunile mai - iunie in rasadnite. Replicarea rasadurilor este posibila in iulie - august, cind au 3 - 5 frunze. Plantarea rasadurilor in locul definitiv este bine sa se realizeze in anul urmator, toamna sau primavara devreme. Distantele dintre plante trebuie sa fie de 25 - 30 cm. Recoltarea tijelor florale se face prin taiere, in momentul in care primele flori sint deschise. Pe linga lucrarile obisnuite (udare, afinarea solului, plivirea buruienilor), clopoteii mai au nevoie de 2 - 3 fertilizari cu ingrasaminte complexe (15 - 20 g/mp) sau must de balegar diluat cu 8 - 10 parti de apa. Myosotis este o planta anuala, ce se dezvolta excelent pe un sol sarac (cu pietre) sau borduri si care te incinta cu o multime de flori mici. Inaltimea maxima a plantei este de 30 cm. Pentru a obtine un "tablou" interesant, ea se poate asocia cu panselute, lalele sau narcise. Florile pot fi albastre, roz-carmin, galbene sau rosii, instelate cu o pata mica, galbena. Plantarea semintelor se poate face in locuri umbroase, din iunie si pina in august, Myosotis inflorind in anul urmator, din aprilie si pina in iunie. Nigela ("Chica voinicului"), planta anuala ce creste in tufe, cu tulpini drepte, ramificate, atinge o inaltime de 40 cm. Florile dantelate au culori variate, fiind extrem de decorative. Se seamana direct in pamint, din martie pina in mai, pentru a inflori din iunie si pina in august.(C.D.) E mai in septembrie Luni seara, pe Romania 1 se difuzeaza o emisiune de obicei foarte buna: "Lumea dansului", realizata de Silvia Ciurascu. Pina aici, toate bune. Gratie, arta, calitate exceptionala. Doar ca, alaltaieri seara, am avut, urmarind emisiunea cu pricina, impresia ca am intrat in... masina timpului. O domnisoara superba tragea la sorti cistigatorii unui concurs. Le spunea numele, apoi ce-au cistigat: bilete la Festivalul de dans Bucuresti. VEst, in luna mai. Ati citit foarte bine, luna mai! M-am uitat mai bine sub sigla televiziunii, unde se scrie de obicei daca emisiunea este in reluare sau nu. Nimic! M-am uitat in vreo doua-trei programe, cite aveam pe-acasa, sa vad daca emisiunea este anuntata in reluare. Tot nimic! Calendarul, ca si pomii de afara, imi confirmau faptul ca sintem in luna septembrie. Si-atunci? Ce facem cu festivalul si cistigatorii din mai? Nimic. Asteptam doar sa afle si televiziunea publica faptul ca a venit toamna si ca, daca difuzezi o emisiune de acum trei-patru luni, trebuie sa anunti cumva si bietul telespectator. Sa nu se emotioneze cind cistiga vreun concurs. IRINA TUDOR DUMITRESCU La Antena 1, "Maria Emilia" e inlocuita de miniserii Marti, "Maria Emilia", telenovela care a tinut in fata televizoarelor telespectatorii Antenei 1, s-a incheiat. O data cu grila de toamna, Antena 1 pregateste o noua telenovela de succes pentru iubitorii acestui gen. Pina atunci, in fiecare zi, intre 5 si 14 septembrie, la ora 17.20, veti putea urmari citeva miniserii. "Al treilea geaman" Astazi si miine se va difuza "Al treilea geaman" ("The Third Twin"), un thriller cu Jason Gedrick, Kelly McGillis si Larry Hagman in rolurile principale. Povestea este inspirata dintr-un best-seller al lui Ken Follett. Clonarea - la moda in aceste vremuri - este subiectul principal al filmului. Jeannie Ferrami (Kelly McGillis), asistenta la o universitate din Baltimore, face o descoperire uimitoare. Steve Logan, un student in Drept, si Dan, un criminal aflat in inchisoare, (ambii interpretati de Jason Gedrick) par a fi gemeni. Investigatiile lui Jeannie incearca sa fie oprite de forte obscure, Steve - de care fata s-a indragostit intre timp - fiind acuzat de o crima oribila. In tot acest timp, un cunoscut om de stiinta - Berrington Jones (Larry Hagman), - incearca sa isi vinda compania - Genetico. Dar Genetico ascunde un secret sinistru, iar cercetarile facute de tinara Jeniffer l-ar putea scoate la iveala. Asa incit Jones devine cel mai aprig dusman al ei, vrind s-o opreasca inainte de a-i distruge afacerile si reputatia. ( D.M. ) "Fabricat in Romania" ramine marca Andrei Gheorghe "Fabricat in Romania" este pentru publicul romanesc o emisiune de radio moderata de Andrei Gheorghe. Putini stiu ca "Fabricat in Romania" este o titulatura care a adus in conflict doua institutii - Camera de Comert, patronata de George Cojocaru, si Asociatia pentru Promovare a Produselor si Serviciilor din Romania, al carei director onorific este Adrian Nastase. Nici macar Andrei Gheorghe nu aflase de acest conflict, cert este ca pe realizatorul ProFM acest razboi il lasa rece: "Sa se certe pe ce vor ei" - a fost reactia lui Gheorghe. "Eu mi-am inregistrat emisiunea la OSIM si am de gind sa ies din nou cu ea pe post in toamna." ( C.P. ) Proconsul va lucra cu textierul lui Elton John Cind au aflat ca au cistigat Trofeul Cerbul de Aur 2001, baietii de la Proconsul au reactionat in mod diferit: Karcsi, basistul, "a cazut" lovit de bucurie, Robert, claparul, "a cazut" lovit de boala, Dragos, chitaristul, a inceput sa plinga, Vali, tobosarul, s-a bucurat pur si simplu, iar Bodo, solistul vocal, a sarit in sus de fericire. Banii, cei 10.000 de dolari, vor fi cheltuiti de baieti pentru strictul necesar. Marti, 4 septembrie, ei au facut o petrecere in Bucuresti, la "Marul de Aur", unde au dat de baut prietenilor apropiati. Cum vi s-a parut la Brasov, pe perioada festivalului? B: Mi-a placut ca toti concurentii au fost foarte degajati si au dat dovada de fair-play. D: Nu ne-a placut sunetul, ne-a dezavantajat monitorizarea... B: Noi, si daca ne trezesti din somn, cintam fara greseala piesele pe care le stim. Daca nu cunosteam ca pe apa piesele pe care le-am interpretat in concurs, ne-am fi impotmolit cu siguranta pe scena, in seara concursului, din cauza sunetului. Robert, mi-ai spus ca ai fost bolnav. R: Am fost foarte bolnav. Inainte de a incepe festivalul, la petrecerea de la Cetate, am baut un sprit in plus. Asta si frigul mi-au pus capac. A doua zi am incercat sa ma dreg si am mincat mult si prost, fapt care mi-a dat peste cap stomacul si bila. Am avut incontinuu stari de voma si lesin. A fost nevoie sa mi se administreze perfuzii. Acum imi e putin mai bine. Cum au reactionat prietenii cind v-au vazut cistigatori, la TV? D: Sa-ti spun de tata. Sufera cu inima si a trebuit sa ia doua pastile de nitroglicerina. B: In 20 de minute, mesageria vocala a telefonului meu era plina de mesaje de felicitare. V: Ce mai, aproape ne-au luat foc telefoanele... Ati legat prietenii noi la festival? B: Am fost placut surprinsi ca dl Guy Fletcher, presedintele juriului si presedinte al Uniunii Compozitorilor din Marea Britanie - si, am aflat ulterior, unchiul unuia dintre chitaristii de la Dire Staits -, a stat foarte mult de vorba cu noi, spunindu-ne ca sintem o trupa care poate cinta cu succes oriunde in lume. I-a placut "Cerul" in mod deosebit, o considera o piesa cu un potential foarte mare pentru piata din vest, si ne-a promis ca-l va contacta pe unul dintre textierii lui Elton John pentru a face cintecului nostru un text in limba engleza. E adevarat ca sinteti in conflict cu casa voastra de productie, "Roton"? D: Vom renegocia contractul cit de curind si speram ca totul sa se rezolve pe cale amiabila. Mai ales ca videoclipul si single-ul "Zbor" sint asteptate cu nerabdare de posturile tv si, respectiv, radiourile din tara. Ati uitat sa multumiti cuiva, pe scena de la Brasov? D: Domnului rector al Politehnicii din Bucuresti care ne-a pus de multa vreme la dispozitie o sala de repetitii. B: Vreau sa mai adaug o chestie haioasa. Bunii nostri prieteni de la disco "Blue Night" din Regie vor sa expuna trofeul nostru, pentru doua saptamini, in incinta discotecii. Cei care vor sa-l vada pot merge acolo oricind. Iar consumatia nu e obligatorie. Vizitatorii vor avea surpriza ca, uneori, sa ne gaseasca si pe noi acolo. ANCA NICOLEANU "Zamfir o sa auda acum de Damian" Damian a sustinut ieri, la Hotelul Marriott, o conferinta de presa la care au venit sa-l sustina Florin Calinescu si Madalin Voicu. Pentru marele concert care va avea loc pe 7 septembrie, scena e aproape gata si masoara 828 de metri patrati. Aparatura tehnica a fost ridicata pe opt turnuri, la inaltimea de 12 metri. Au venit din Europa 20 de tir-uri cu aparatura, iar 200 de persoane din opt tari au muncit la ridicarea scenei si aranjarea aparaturii. Florin Calinescu si Madalin Voicu s-au intrecut in laude, bancuri si previziuni, iar la intrebarea unui ziarist: "De ce nu a auzit Gheorghe Zamfir de Damian?", Madalin Voicu a raspuns prompt: "O sa auda acum". Se pare ca, vorba lui Florin Calinescu, la cita aparatura e acolo o sa auda oricum. Muzicianul roman, de origine tiganeasca, parea mai destins ca oricind. El a declarat ca e mindru ca apartine acestei etnii si ca spera sa contribuie la buna intelegere a natiilor din Romania. "Inainte de orice, sint roman", a adaugat el. MARIUS DRAJAN O lectie de neuitat pentru Fanus Neagu "Amantul Marii Doamne Dracula", un fel de sarmale cu dulceata In numarul de azi al revistei "Romania literara", tinara si, iata, curajoasa comentatoare literara Luminita Marcu ii serveste o lectie, care speram sa fie de neuitat, tot mai cetosului scriitor Fanus Neagu. Cronica ei la "Amantul Marii Doamne Dracula", ultima productie a lui Fanus Neagu, se citeste pe nerasuflate. Vom reproduce si aici citeva fragmente din demonstratia ei covirsitoare. "Daca ar fi fost de gasit in acest ultim roman semnat Fanus Neagu cea mai mica urma de luciditate auctoriala sau vreo cit de palida autoironie, poate ar fi fost posibil sa ajungem la concluzia ca in mod deliberat, suprarealist, avangardist, scriitorul isi arunca in aer propriile premise. Cartea arata in mod evident cum tot ce s-a spus laudativ despre acest autor a fost spus cumva in pofida textelor sale. Acestea nu contin in mod concret decit semnale, virtualitati a ceea ce acest scriitor ar fi putut sa produca daca... daca ar fi avut un dram de autocontrol fara de care un car de talent nu inseamna nimic. "Lumea fanusiana" (E. Simion) nu exista pentru ca nu are nimic care s-o individualizeze, e doar oglinda felului in care bucatica de mostenire materna pe care autorul si-o aroga a fost calcata in picioare grosolan. Nu ramine din ea decit o schema vaga, in tuse tremurate, caricaturi ale personajelor din Craii..., goana dupa o atmosfera ce se vrea creata pe principiul cantitatii, cind tocmai calitatea, precizia dozajului sint cheia ... Publicul larg e sfidat prin cele mai gratuite alambicari ale unui discurs narativ brownian, haotic nu din vreo intentie a autorului, ci ca rezultat al imposibilitatii de a stapini revarsarea viscerala de personaje si actiuni aduse in lume fara nici o noima. Prostul gust nu vine din materia cu care scriitorul s-a hotarit sa lucreze, cititorul roman de azi nu se sperie de curve, blasfemii, de cuplul Ceausescu sau de securisti libidinosi, ba chiar asteapta cu nerabdare romanele care sa foloseasca aceasta fauna care a fost sau este una reala; problema e ca ieftinatatea suportabila a unei astfel de lumi e insotita insuportabil de o conceptie rudimentara asupra literaturii. Ceea ce e deja prea mult. ... Sa incepem cu ceea ce a fost cel mai des invocat ca marca a acestui autor: lumea sudica. De aici, comparatii aiuritoare: cu Stefan Banulescu sau Panait Istrati. E intr-adevar vorba in tot ce a scris Fanus Neagu despre un cosmopolitism dunarean care a facut faima multor scriitori de la noi, in Romania sau in afara. Dar se stie ca nu materialul face faima, ci atitudinea fata de el. Fanus Neagu se comporta hulpav fata de aceasta mina de aur pe care o reprezinta Braila natala. Pe de-o parte, ii degusta si ii exploateaza mitul, pe de alta parte, are ambitii naturaliste. Prin felul in care scrie, atit de cautat metaforic, redundant, ametitor metaforic, scriitorul ar parea ca aspira la parabolicul banulescian. Dropia enigmatica ii bintuie imaginatia. Pe de alta parte, ar vrea sa spuna lucrurilor pe nume, sa vorbeasca limba necenzurata a cherhanalelor, sa vada cu ochii larg deschisi, cam in felul lui Panait Istrati din Mediterana. Ce iese e un meniu pervers, un fel de sarmale cu dulceata. N-are nici poezia economicoasa verbal si complicata imagistic a lui Stefan Banulescu, nici fanatismul ideologic si finetea innascuta a unui Panait Istrati. Ingredientele lui nu sint dramuite cu nici un fel de grija, nu sint amestecate dupa nici o reteta personala, ci sint pur si simplu comandate dupa savoarea numelor lor si aruncate fara discernamint intr-un cazan soios. Din care se ridica aburii unei fierturi ineficiente magic. ... Povestea curge despre cum au sfirsit cei doi Dracula, despre cum Bob Orlando a cazut in dizgratie, chiar inaintea evenimentelor, despre cum era organizata primirea celor doi in judetul Braila si despre multe intercorsiuni, o viermuiala sexuala, care, atentie, e descrisa intotdeauna cu eufemisme si aproape intotdeauna se termina intr-o cada cu sampanie. E o culme a obscenitatii in aceasta eufemizare, dovada ca acest scriitor nu reuseste sa fie nici macar erotic in adevaratul sens al cuvintului, desi e de atitea ori pornografic in sens literar. ... La sfirsitul romanului se poate citi ceva de-a dreptul senzational, unic: o lista de izvoare. Din care citez: Ion Stavarus, Povestiri medievale despre Vlad Tepes Dracula; Ida Schottec, Metale si pietre pretioase; Henry Troyat, Teribilele tarine; Mihail Constantinescu, Doctor la oameni de seama; Rath Vegh Istvan, Istoria culturala a prostiei omenesti; Jean Oakes, Cartea parfumurilor. Cu alte cuvinte, documentatia, backgroundul. Ce sa fie asta? Un gest de mare scriitor, probabil. Dar de ce nu ne-a indicat si paginile? Pentru ca nu era greu: Jean Oakes la paginile 204 si 210, Ida Schottec la paginile 229, 231 si 234, Henry Troyat la pagina 228 etc. De fapt, gestul lui Fanus Neagu ar trebui probabil inteles asa: aceste pagini si inca vreo 10-20 sint produsul culturii si documentatiei, bibliografia. Dar restul, restul e Fanus Neagu suta la suta, talent genuin, nepervertit, made in Braila. ... Dupa acest apogeu intors cu susul in jos, nu-mi pot inchipui cum cineva mai poate astepta literatura adevarata de la acest autor. Sau poate ca deja in aceste romane incredibile avem de-a face cu literatura reala si noi nu vrem cu nici un chip s-o recunoastem. E un mare mister al receptarii literare de la noi, unul printre altele citeva". O nota mare pentru curajul si probitatea tinarului critic, de la care asteptam si alte "revelatii" in privinta batrinilor rinoceri comunisti, prea ridicati in slavi in raport cu adevarata lor valoare.(M.D.) Bila alba / Bila neagra Suporterii tricolori din Satu-Mare Desi la precedentul meci de la Budapesta al nationalei, cel din octombrie 1998, au avut necazuri din cauza unor suporteri-huligani, mai multi fani din Satu-Mare sint hotariti sa mearga si anul acesta sa-i incurajeze pe Hagi si compania. Acum trei ani, la Budapesta, grupul de satmareni a fost agresat de mai multi suporteri maghiari, iar masinile le-au fost sparte. Acum, curajosul grup de suporteri din Satu-Mare isi va parca masinile mai departe de "Nepstadion". Gestul satmarenilor este cu atit mai curajos cu cit nici o agentie de turism din oras nu a avut curaj sa organizeze o excursie la meci de teama incidentelor. Partidul Social-Democrat In pofida adoptarii unui discurs public ceva mai spalat, cu nuante europene, PSD continua politica de impunere a controlului asupra intregii societati romanesti. Un raport intocmit de Organizatia Pro Democratia si de Institutul pentru Politica Publica arata ca, de la alegerile locale din 2000 si pina in prezent, un sfert din primari au migrat la partidul de guvernamint. Printre cauzele acestui fenomen de migrare se numara presiunile de ordin politic si chiar de natura personala exercitate de structurile locale ale PSD asupra primarilor de alte culori. Din pacate, presiunile continua, chiar daca la nivelul Uniunii Europene se fac din ce in ce mai des auzite voci critice fata de Romania din cauza controlului pe care politicul il exercita asupra administratiei si justitiei. Telefonul cititorului "Ceausescu trebuie sa apara in manualele de istorie" Mariana Vatasanu, Bucuresti: "Daca oameni cu multa carte nu uita sa il treaca pe Nicolae Ceausescu in manualele studentilor, ce pretentie sa mai avem la populatia asuprita de biruri care il regreta?". Aurel Stanescu, Bucuresti: "In ultimul timp si manualele de istorie ale elevilor sint o catastrofa, asa ca nu stiu de ce va mirati de cursul de istorie de la Universitatea "Babes-Bolyai"". Ion Constantinescu, Brasov: "Cursul de istorie de la Universitatea "Babes-Bolyai" este o aiureala. In loc sa ne axam pe istoria noastra de ce trebuie sa invatam despre Marx si Engels?". Cristina Duta, Bucuresti: "Asa cum noi am invatat la istorie despre Hitler, despre Stalin, despre dezastrul de la Hirosima si Nagasaki, consider ca si Ceausescu trebuie sa apara in manualele de istorie. Istoria unui popor trebuie sa cuprinda si cea fost bun si ce a fost rau". Doina Ionescu, Bucuresti: "Referitor la cursul de istorie de la Universitatea "Babes-Bolyai", credem ca este o reeditare neatenta si nerevizuita si ar fi fost mult prea greu pentru autorii acestui manual sa dea citate din Iorga sau Dinu C. Giurascu pentru ca ar fi trebuit mai intii sa-i citeasca si sa-i inteleaga". Clanurile lumii interlope si-au impartit zonele de influenta din Bucuresti si din marile orase, actionind cu tot mai putina teama fata de autoritati. - Daca ati fi seful guvernului, ce ati face pentru eradicarea acestui fenomen? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro Scandalul "Ceausescu le vorbeste studentilor" ia amploare Profesorii dau vina pe un student Articolul "Ceausescu le vorbeste studentilor" publicat de "Evenimentul zilei" in numarul de luni, 4 septembrie, a provocat un imens scandal in lumea universitara clujeana. Ieri, in fiecare birou al universitarilor de la "Babes-Bolyai" se putea gasi cite un exemplar din "Ev.Z". Rectorul UBB, profesorul Andrei Marga, nu a fost de gasit, el fiind plecat in strainatate pina in data pe 16 septembrie. Decanul Facultatii de Istorie si Filosofie, prof. Teodor Nicoara, si-a schimbat radical declaratia data doar cu o zi inainte. Prorectorul UBB Nicolae Bocsan sustine ca profesorul care s-a ocupat de publicarea respectivului suport de curs va fi aspru pedepsit. Profesorul vinovat si-ar putea pierde cursul In lipsa rectorului Andrei Marga, prorectorul Nicolae Bocsan ne-a declarat ca nu a apucat sa vada cursul de Istorie medie universala, cel care citeaza copios din Nicolae Ceausescu. "Daca se va constata ca este vorba despre o neglijenta a unui cadru didactic de la Facultatea de Istorie, acesta va fi sanctionat corespunzator", afirma Bocsan. Masurile pot merge pina la interzicerea autorului de a mai preda Istoria medie universala. Decanul e mai blind decit prodecanul Decanul Facultatii de Istorie, profesorul Teodor Nicoara, a sustinut ca, la situatia de fata s-a ajuns din cauza unui accident pe parcursul editarii suportului de curs. Decanul a recunoscut ieri ca unele capitole din suportul de curs au fost fotocopiate in intregime din manualul universitar Istoria Evului Mediu European, redactat in anul 1980 de un grup de profesori universitari de la Facultatea de Istorie din Bucuresti. "Nimeni din facultatea noastra nu are optiuni pro-comuniste. Ratiunea referirii la Nicolae Ceausescu este ca studentul sa ia din suportul de curs anumite date care se refera la reforma religioasa si cruciadele in raport cu interpretarea lor data de regimul comunist. La intilnirea cu studentii din anul ll la invatamint la distanta, profesorul le-a spus ca interpretarea marxista nu era valabila". Cu toate acestea, decanul Teodor Nicoara a recunoscut ca profesorul universitar care a editat suportul de curs a dat dovada de o crasa neglijenta. "Ca tot vorbim de Nicolae Ceausescu, va pot spune ca nu-l vom infiera cu mindrie revolutionara pe autorul suportului de curs, dar nici ca in evul mediu nu putem sa procedam sa spunem ca respectivul curs este bun de ars si autorul, de spinzurat. Vom analiza situatia care s-a creat si vom lua masuri disciplinare care pot consta in diminuarea salariului". A fost gasit autorul moral Decanul Teodor Nicoara crede ca a gasit vinovatul moral care a pus Facultatea de Istorie intr-o situatie penibila. "Vinerea trecuta, un student a facut scandal la secretariat pentru ca personalul de aici l-a rugat sa aiba un pic de rabdare. Atunci, nervos, studentul a trimis-o la origini pe secretara si a amenintat ca o sa vedem noi ce o sa patim". Nicoara a spus ca respectivul student, care si-a picat de trei ori examenul la Istoria medie universala, este autorul moral al articolului publicat de Ev.Z. "A facut acest lucru doar din razbunare". MIHAI SOICA Pe scurt Tata Nitu, respins de avocati Uniunea Avocatilor din Romania ne-a comunicat ca generalului (r) Nicolae Nitu, fostul sef al Politiei Capitalei, i-a fost respinsa cererea de primire in Baroul Bucuresti, ca avocat definitiv, cu scutire de examen. Cererea acestuia a fost respinsa prin decizia 1092, emisa de Comisia Permanenta a Uniunii Avocatilor din Romania, in sedinta din data de 13.06.2001. ( P.C. ) Jandarm muscat de Pittbull O patrula de jandarmi care asigura ordinea publica in Parcul Herastrau din Capitala a fost atacata duminica de un ciine rasa Pittbull. Desi jandarmii i-au atras atentia lui Dragos Alexandru Duia, in virsta de 20 de ani, sa-si supravegheze ciinele, care nu avea botnita si parea agresiv, tinarul a refuzat sa se legitimeze si a asmutit patrupedul asupra unui militar din cadrul Brigazii Mobile de Jandarmi "Matei Basarab". Pittbull-ul s-a napustit asupra jandarmului si l-a muscat de abdomen. Alexandru Duia a fost sanctionat contraventional iar cercetarile sint continuate de Sectia 2 Politie. Jandarmul, angajat pe baza de contract la unitatea bucuresteana, a fost transportat la spital si urmeaza in prezent un tratament antirabic. ( A.G. ) Apartament facut scrum de la o tigara Un apartament din cartierul galatean Tiglina lll a ars ieri dimineata in intregime, iar alte doua au fost distruse partial. O vecina a spart usa si l-a gasit pe Aurel Vavilov prabusit pe podeaua apartamentului. Aurel Vavilov, 73 de ani, cardiac si suferind de o semipareza, a ramas ieri dimineata singur acasa, sotia sa, Niculina, fiind plecata la piata. Se pare ca apartamentul a luat foc de la o tigara. Aurel Vavilov a fost dus la Spitalul de Urgenta din Galati, unde a decedat la putin timp de la internare. ( A.C.D. ) Fondul Dunarea nu mai functioneaza Autoritatea pentru Valorificarea Activelor Bancare (AVAB) a comunicat ieri ca Fondul National de Restructurare Dunarea (FNRD) si-a incetat oficial activitatea la sfirsitul lunii august, dupa o perioada de 90 de zile in care activele acestui fond au fost preluate de AVAB in scopul valorificarii acestora. ( O.Z. ) Concediu fara plata la Petrotel Lukoil Conducerea Petrotel Lukoil a luat la inceputul acestei luni decizia ca mai bine de trei sferturi din salariati sa fie trimisi in concediu fara plata, pentru o perioada de 30 de zile. Din cei 2.968 de angajati ai rafinariei, 1.900 au fost anuntati ca vor ramine acasa, printre acestia aflindu-se sefi de sectii, maistri si chiar lideri de sindicat. Din 1997, cind SC Petrotel SA a fost trecuta pe lista neagra a societatilor aflate in "restructurare prin inchidere", acesta este cel mai mare impas de la preluarea rafinariei ploiestene de catre concernul Lukoil, in luna iunie 1998. ( V.S. ) Mai tare ca trenul Un batrin extrem de norocos din Ploiesti a scapat ca prin minune cu viata dupa ce a fost lovit de locomotiva unui tren de marfa, la intrarea in Statia CFR Ploiesti Sud. Toma Spiridon, 66 de ani, se intorcea luni seara de la circiuma, in stare de ebrietate, si in jurul orei 21.40 a trecut moartea pe linga el. Dupa ce a dat piept cu bolidul, Toma s-a ales doar cu o contuzie cerebrala minora si plaga prin contuzie arcada stinga, raminind internat, pentru orice eventualitate. ( V.S. ) Spitalul Judetean din Botosani, in colaps Sectia de Terapie Intensiva a Spitalulului Judetean Mavromati foloseste aparatura medicala veche de aproape treizeci de ani. Uneori, medicii sectiei cumpara medicamente din banii lor. Sectiei de Oftamologie ii lipsesc lentilele pentru prescrierea ochelarilor. Spitalul Judetean Botosani nu sta mai bine nici in privinta hranei bolnavilor. In fiecare zi, pacientilor li se da mincare facuta din cartofi, orez si zahar. ( C.D. ) Strivit de electrocar in fata biroului de protectia muncii Un angajat al Uzinei Electroputere din Craiova a fost strivit ieri sub rotile unui electrocar. Maistrul Nicolae Muscalu, in virsta de 52 ani, se bagase sub masina de transport uzinal, incercind sa remedieze o defectiune. Masina a pornit si a trecut peste trupul barbatului. Accidentul s-a produs chiar in fata biroului de protectia muncii. Nicolae Muscalu lucra la Electroputere de la virsta de18 ani si astepta sa iasa la pensie. ( B.B. ) Tinara rapita in Capitala Tatiana Marian, in virsta de 23 de ani, a disparut in data de 29 august din cartierul bucurestean Socului. Tinara a plecat in jurul orei 19.00 sa se intilneasca cu un prieten. La momentul disparitiei, Tatiana era imbracata cu o bluza din dantela cu bretele din plastic, fusta scurta cu flori negre si papuci de culoare neagra. Cei care pot da relatii sint rugati sa sune la 627.54.55 sau 096.383.199. Profesorii "trasniti", trimisi la psihiatru Conducerea Inspectoratului Scolar Judetean Vrancea a decis ca din aceasta toamna, profesorii care predau in scolile din judet si asupra carora planeaza suspiciuni "de a fi plecati cu sorcova" sa fie trimisi la controale psihiatrice amanuntite. Sint vizate in jur de 20 de cadre didactice, in special de la scolile satesti, dupa cum a anuntat conducerea ISJ Vrancea. Inspectorul general, profesorul Enache Mindrescu, ne-a declarat ca este hotarit ca din aceasta toamna sa faca ordine cu adevarat prin cancelariile scolilor din judet. Un caz celebru este al unui profesor dintr-o comuna de munte a judetului care, la ora de limba si literatura romana, a deschis fereastra clasei ca sa intre "Sburatorul". Din cite se pare, "listele negre" au fost intocmite pe baza plingerilor venite in ultimul timp la ISJ Vrancea de la colegi de cancelarie nemultumiti, parinti revoltati, sau chiar elevi. In prima faza, "profesorii-problema" vor fi invitati la sediul inspectoratului, unde li se va atrage atentia ca, daca nu-si baga mintile-n cap, vor fi trasi pe dreapta. In cazul in care boroboatele facute de dascali sint flagrante, inspectorul general Enache Mindrescu va inainta lista cu profesorii - problema Directiei de Sanatate Publica Vrancea, unde urmeaza sa se constituie o comisie de examinare. SILVIA VRINCEANU Tabara olimpica la Sirnea La Sirnea, in judetul Brasov, se desfasoara, in aceste zile, prima editie a taberei olimpice "Copiii nostri - olimpismul si natura", organizata de Comitetul Olimpic Roman cu sprijinul Comitetului Olimpic International. Participa la tabara 50 de copii din Bucuresti, Brasov, Sirnea si din satul Brosteni, judetul Ialomita, sat in care a trait in ultima parte a vietii Evanghelie Zappa, cel care, prin activitatea sa neobosita, a fost unul dintre precursorii si promotorii Jocurilor Olimpice Moderne. Campioni olimpici, sportivi de performanta, foste glorii ale sportului romanesc vor ajunge in aceste zile la Sirnea pentru a se intilni cu copiii din tabara. "Copiii vor invata la Sirnea ce inseamna olimpismul, vor face drumetii, excursii, marcaje turistice, actiuni de ecologizare a zonei, si, in primul rind, vor invata sa cunoasca si sa protejeze natura", ne-a spus domnul profesor Radu Fruntes, coordonatorul acestei tabere. Oaspetii Sirnei au fost atit de placut surprinsi de primirea facuta la Pensiunea Mestecanis, incit cel mai mic dintre ei, care are numai opt ani, Mitica, mascota taberei, a exclamat cu uimire: "Doamna invatatoare, aici locuieste Dumnezeu!?". DELIA SCORUS 25.300 de pagubiti la FNI au depus cereri sa primeasca ajutor financiar Autoritatea pentru Valorificarea Activelor Bancare a comunicat ieri ca aproximativ 25.300 de persoane au depus la Banca Comerciala Romana cereri de ajutor financiar, conform Legii 333/2001 privind unele masuri pentru diminuarea consecintelor incetarii rascumpararii de unitati de fond de catre FNI. In plus, AVAB a mai anuntat ca a inaintat catre Comisia Nationala a Valorilor Mobiliare (CNVM) proiectul de contract incheiat cu compania Arthur Andersen, care a fost aleasa sa efectueze un audit al FNI. Dupa avizarea contractului incheiat cu Arthur Andersen, se va putea sti cu exactitate la cit se ridica activele totale si obligatiile FNI si se va incepe consultarea investitorilor. AVAB a mai reamintit ca termenul limita de depunere a cererilor de ajutor financiar pentru investitorii la FNI care se incadreaza in Legea 333/2001 este de 10 septembrie a.c. OVIDIU ZARA Editia de Transilvania Primarul din Zalau isi ia masina de lux Consiliul local al municipiului Zalau a aprobat, ieri, achizitionarea in sistem leasing a unui autoturism marca Volkswagen Passat HL 4 M, in valoare de 23.000 euro (plus TVA), suma din care aproape jumatate se va achita din bugetul anului in curs, iar restul din bugetul anului viitor. Cota lunara de benzina a autoturismului va fi de 350 litri si va fi folosita, mai ales, pentru deplasarile primarului Iuliu Nosa in tara, in special la Bucuresti. In optiunea pentru achizitionarea unui autoturism nou s-a luat in calcul si gradul avansat de uzura a autoturismelor din dotarea primariei, precum si valoarea mare a cheltuielilor impuse de reparatii, piese de schimb, consumul de carburanti si lubrifianti, spun cei de la primarie. CAMELIA BUHASCHI Adolescent cautat de politiile din Franta si Romania Cristi Radu, un timisorean de 16 ani, este cautat de politia franceza dupa ce a dat mai multe spargeri in citeva orase din aceasta tara. De fiecare data cind a fost prins, baiatul si-a dat o alta identitate, sustinind ca se numeste, ba Florin Mugur, ba Dorin Putail, Vasile Ciorap sau Bogdan Hinguc, si ca locuieste in Timisoara (in primele trei cazuri), respectiv in Negresti. In prezent, el este cautat pentru a raspunde pentru faptele sale, cu ajutorul politiei romane. GEORGETA PETROVICI Chiar daca au recunoscut 15 spargeri, Hotii Buna si Rostas sint liberi Administratorii mai multor societati comerciale din Orastie sint hotariti sa ceara socoteala Parchetului de pe linga Judecatoria Orastie pe motiv ca procurorii au dispus cercetarea in stare de libertate a doi barbati impotriva carora existau probe certe ca le-au spart magazinele. Dupa ce politistii din Orastie au reusit sa demonstreze implicarea lui Constantin Marinel Buna, 21 de ani, si Florin Rostas, de 18 ani, in 15 spargeri comise in perioada mai - august 2001, la domiciliul lor gasindu-se o parte din bunurile furate, procurorii au considerat ca in acest caz nu exista probe suficiente pentru ca hotii sa fie retinuti. Comerciantii pagubiti de Rostas si Buna se tem ca, lasati in libertate, acestia se vor apuca din nou de furat. De teama hotilor, unii dintre comerciantii orastieni isi incarca, in fiecare seara, marfa in masina si o duc acasa, pentru ca, dis-de-dimineata, sa o transporte din nou la unitatile unde isi desfasoara activitatea. Specializati in furturi din magazine, biserici si automobile inca din perioada in care erau minori, Rostas si Buna nu se afla pentru prima oara in atentia oamenilor legii. Dupa ce au stat in inchisoare pentru diferite furturi, Marinel Buna ispasindu-si pedeapsa la Penitenciarul Bircea, iar Florin Rostas, la Penitenciarul pentru minori de la Gaiesti, cei doi au fost pusi in libertate la inceputul lunii mai a acestui an. Locuind amindoi pe Strada Digului, in asa-numitul "Cartier tiganesc" din Orastie, cei doi tineri recidivisti s-au intilnit la scurt timp dupa ce au iesit de la inchisoare, devenind parteneri de hotie. Ei au marturisit, in timpul anchetei, ca plecau noapte de noapte la furat sau in cercetarea locului unde urma sa aiba loc urmatoarea spargere. Dupa ce "filau" terenul mai multe zile, Rostas si Buna actionau. Au la activ numeroase spargeri de masini, magazine, baruri, chioscuri. Au dat lovitura chiar si la Biserica Reformata din localitate. Ei au folosit uneori si minori, atunci cind era nevoie ca sa se intre in incinta unui magazin prin cite un geam micut. Rostas si Buna, chemati pentru interogatoriu pe 27 august, au recunoscut nu mai putin de 15 furturi. Prejudiciul total cauzat de cei doi se ridica la peste 30 de milioane de lei. O parte din bunurile furate au fost gasite la domiciliul hotilor sau la unii localnici amatori de chilipiruri. Dupa expirarea mandatelor de retinere, cei doi s-au intors din nou pe strazile orasului. Surse de incredere din cadrul Parchetului spun ca Anca Sirb, procuroarea care i-a audiat pe cei doi, ar fi fost hotarita sa emita mandate de arestare pe numele lor, dar nu a primit aprobarea prim-procurorului pe motiv ca nu exista probe suficiente, mai precis, ca nu s-au gasit amprentele hotilor la locul faptei. "Cum este posibil ca hotii care mi-au cauzat un prejudiciu de 17 milioane de lei, din care am recuperat 117.000 lei, sa se plimbe liberi pe strazile orasului? Ei si-au recunoscut faptele si au fost destule probe ca mi-au spart magazinul. Daca la noapte, vazindu-se liberi, hotii dau o noua spargere?", s-a aratat indignata Florina F., administratorul uneia dintre firmele pagubite de cei doi hoti. Patroana unui bar, unde hotii au dat navala in aceasta vara tot de trei ori, spune ca este nevoita acum sa stea cu teama nu doar ca hotii ii vor sparge din nou unitatea, ci si ca acestia vor incerca sa se razbune pe ea si pe familia ei pentru ca au depus reclamatie la politie. "Ne este tare frica. Hotii sint din cartierul tiganesc si cine stie ce le trece prin minte ca sa se razbune pe noi. La noi, paguba a fost de trei milioane si am auzit ca cei care au hotarit sa-i cerceteze pe hoti in stare de libertate au spus ca daca paguba nu este mai mare, nu-i pot aresta", ne-a declarat femeia. Comerciantii care au avut de suferit din cauza spargerilor comise de Rostas si Buna sint hotariti sa isi faca singuri dreptate, in cazul in care unitatile comerciale pe care le conduc vor mai cadea pe miinile hotilor. LUCIAN STANCIU Dans sacru japonez la Tirgu-Mures Sala mare a Teatrului National din Tirgu-Mures a gazduit, ieri seara, un spectacol de dans sacru, organizat de Ambasada Japoniei, Primaria orasului Ikegawa si de Asociatia culturala "Shido". Au fost prezentate ritualuri arhaice cu masti, miscari de dans si cintec, respectindu-se un protocol vechi de secole. Spectacolul constituie, pentru europeni, o inlantuire coregrafica inedita si plina de frumusete. ADRIANA MACSUT Daca s-ar respecta intocmai Normele de Protectia Muncii, Intrarea in mine ar trebui interzisa Dupa trei saptamini de verificari la toate Unitatile Miniere din Valea Jiului, specialistii din cadrul Inspectoratului pentru Protectia Muncii au ajuns la concluzia ca in minele din Valea Jiului nu sint respectate nici macar normele de baza privind securitatea muncii. Ortacii afirma insa ca, daca ar trebui sa lucreze "ca la carte" si sa respecte intocmai Normele de Protectia Muncii, nu ar trebui nici macar sa intre in subteran, avind in vedere lipsa echipamentelor de protectie a muncii, utilajele invechite si lipsa materialelor de lucru. Din aceasta cauza, in minerit au loc cele mai multe accidente de munca, numai anul acesta inregistrindu-se aproape 800. In urma controalelor, inspectorii au aplicat 82 de amenzi contraventionale in valoare totala de peste 43 de milioane de lei. De asemenea, au fost oprite din functionare mai multe echipamente tehnice, iar la citeva locuri de munca considerate deosebit de periculoase a fost sistata activitatea. MARIUS MITRACHE Ortacii, la ordinul unui general Ministrul industriei si resurselor, Dan Ioan Popescu, l-a numit ieri pe generalul (r) Octavian Ciobanu in functia de director general al CNH pe o perioada de trei luni. Noul director general a fost detasat din Ministerul Industriei pentru a impune un regim de disciplina la toate nivelurile CNH. In functia de director-management si strategie a fost numit ing. Ion Purcaru, fost director al EM Paroseni, iar director economic - Verginica Popescu. Totodata, noul director al EM Vulcan a fost numit ing. Victor Cazacu. Prima masura pe care noua echipa de conducere a pus-o in aplicare imediat dupa investirea in functie a fost inghetarea tuturor contractelor pe care CNH le are cu firmele furnizoare de servicii si echipamente. Octavian Ciobanu spune ca va face verificari din punct de vedere economic privind situatia stocurilor, a incasarilor si a bugetului CNH pentru ca activitatea economica sa poata fi relansata de la zero. MARIUS MITRACHE Campioni la dans In orasul german Manheim a avut loc zilele trecute Campionatul International de Dans Sportiv "German Open Campionships" la care au participat 3.000 de perechi din toata lumea. La categoria de virsta de 14-15 ani, locul 1 a fost ocupat de Sergiu Rusu si Mirona Gliga de la cercul "Dansul Viorilor" din Reghin. Cei doi adolescenti practica dansul sportiv de peste zece ani. Ei au marturisit ca nu se asteptau sa cistige si ca au plins in momentul intonarii Imnului Romaniei. ADRIANA MACSUT Cadavru descoperit dupa o saptamina Politistii din orasul Jibou, judetul Salaj, au fost anuntati, ieri, ca in apartamentul 34 al blocului I-26 a fost descoperit cadavrul lui Iulius Suciu, 54 de ani, din Cluj-Napoca. Acesta locuia temporar la Jibou si suferea de afectiuni cardiace, la fata locului fiind descoperite mai multe medicamente. Cercetarile au dus la concluzia ca barbatul a decedat in urma cu sase-sapte zile. CAMELIA BUHASCHI A luat foc in timp ce dormea Claudiu Voinea (19 ani), din Sibiu, a murit ieri dimineata in chinuri groaznice dupa ce apartamentul in care locuia a luat foc. El a fost surprins de incendiu in timp ce dormea si, se pare, s-a trezit in momentul in care focul i-a atins mina dreapta. Un vecin a vazut, la ora 4.55, flacarile ce ieseau din casa si a chemat imediat pompierii, care l-au descoperit pe Claudiu Voinea in baie, imbracat in pijama si inconstient. Pentru ca mai avea inca puls, medicii de pe ambulanta l-au urcat in masina ca sa-l duca la spital, dar tinarul a decedat dupa 20 de minute. Pompierii presupun ca focul a izbucnit din cauza unei tigari uitate aprinsa sau din cauza unui scurtcircuit, favorizat de improvizatiile care se gaseau in casa. FELIX DAMIAN Copil desfigurat de cal Un baietel in virsta de 14 ani se afla internat in stare grava la sectia Reanimare a Spitalului Judetean Alba, dupa ce a fost lovit de un cal. Luni dupa-amiaza, Marius Stoica (14 ani), din satul Tatarlaua, comuna Jidvei, a vrut sa dezlege calul de la caruta, dar animalul s-a speriat si l-a lovit cu copita in fata. Marius Stoica a fost internat cu diagnosticul plaga contuza in zona fetei, fractura arcada si fractura nazala. ( L.D. ) Gardieni nemultumiti Majoritatea sefilor Corpurilor Gardienilor Publici din tara, care s-au intilnit, ieri, la Alba Iulia, pentru a discuta problemele cu care se confrunta institutiile pe care le conduc, s-au plins de lipsa cartuselor pentru pistoalele Carpati si TT, transmite Mediafax. Sefii Corpurilor Gardienilor Publici s-au aratat nemultumiti de dotarea de care dispun si sustin ca, din aceasta cauza, calitatea serviciilor prestate tinde sa scada. Seful Directiei Ordine Publica din cadrul IGP, col. Ion Sultanescu, a mai aratat ca numarul gardienilor a ajuns de la 42.000 la 22.000. ( D.B.T. ) Italian "jefuit" de o prostituata Un turist italian s-a plins la Postul de Politie din Vintu de Jos ca a fost jefuit de o prostituata. Ivano Francinato, o racolase in noaptea de simbata spre duminica pe Viorica Elena Tautan (26 de ani), din Alba Iulia, cu care s-a dus la un local. A doua zi, el a constatat ca ii lipseste un lantisor din aur in greutate de zece grame, 500.000 de lire italiene, 50 DM si 1,2 milioane de lei. In urma verificarilor, s-a stabilit ca, de fapt, beat fiind, italianul i-a dat banii si bijuteriile prostituatei pentru a intretine relatii sexuale cu el. ( L.D. ) Romeo Beja vs. Mina Paroseni, Alba Iulia Tribunalul Hunedoara si-a declinat ieri competenta in procesul dintre liderul minerilor, Romeo Beja, si Exploatarea Miniera Paroseni. Recursul formulat de Romeo Beja se va judeca la Curtea de Apel Alba. Litigiul de munca dintre E.M. Paroseni si liderul sindical a inceput in aceasta primavara. Inainte de recursul lui Beja, instanta a dat cistig de cauza exploatarii miniere. Intre timp legea s-a modificat, iar Tribunalul Hunedoara s-a autosesizat si a decis stramutarea procesului la Curtea de Apel Alba. Reamintim ca Romeo Beja a dat in judecata exploatarea miniera din cauza ca i-a fost desfacut contractul de munca. LUCIAN STANCIU Operata pe cord in a saptea zi de viata Andreea Maria Rizescu, micuta adusa de la Spitalul Universitar Bucuresti la Clinica de Cardiologie Timisoara cu grave malformatii ale inimii, a intrat in operatie ieri, la ora prinzului. Seful Clinicii de Cardiologie, dr. Ion Socoteanu, a examinat-o luni pe micuta si a constatat ca s-a nascut cu patru malformatii grave ale cordului: transpozitia vaselor mari, canalul arterial permeabil si doua defecte septale, interventricular si interatrial. Andreea Maria a fost pregatita pentru operatie, iar la ora 12.30 a inceput interventia chirurgicala propriu-zisa. Fetita, aflata in cea de-a saptea zi de viata, a fost racita la 25 de grade C, conform tehnicii uzate in operatiile pe cord. Pina la momentul inchiderii editiei, micuta nu iesise din sala de operatie, dar, asa cum ne-a declarat medicul anestezist, "totul a decurs conform planului, fara incidente neprevazute". Medicul a mai adaugat ca, in acest moment, nimeni nu se poate pronunta cu vreun pronostic, dar cu totii sint optimisti in ceea ce priveste evolutia ulterioara a fetitei. GEORGETA PETROVICI Ex-secretara senatorului Vasile Duta, acuzata si de Spalare de bani Ancheta in cazul traficantilor international de droguri in care este implicata ex-secretara senatorului PSD Vasile Duta a scos la iveala faptul ca stupefiantele trimise din Ecuador aveau ca prima destinatie catunul Zavoi, din comuna Dusesti. Acuzata de trafic cu stupefiante, fostei membre PRM Delia Popa, in prezent arestata in baza unui mandat de 30 de zile, i s-a mai gasit un capat de acuzare: spalarea de bani, dupa cum ne-a declarat ieri prim-procurorul Parchetului Bihor, Serban Blaj. Ancheta pornita din Ecuador Potrivit organelor de cercetare, ancheta privind traficul cu droguri a pornit din Ecuador si a urmat traseul coletelor trimise de fostul sot al secretarei, Dorel Valentin Popa, pina la casa parintilor acestuia, situata in catunul Zavoi. Cocaina era invelita in folie din plastic, pentru a nu fi depistata olfactiv de ciinii politistilor de la punctele de frontiera internationale, si apoi era ascunsa in aparate electronice cu dimensiuni mici. Ultimul transport continea aproximativ o jumatate de kilogram de cocaina, cantitate ascunsa in locul motorasului unui radiocasetofon second-hand. Anchetatorii considera ca Dorel Popa, stabilit in Ecuador in urma cu circa un an, in urma unei acuzatii de viol, si-a pastrat numele sotiei pentru a-si camufla afacerile. Conform unei intelegeri prealabile dintre fostii soti Popa, Dorel expedia marfa pe numele mamei sale, Florica Flonta, iar Delia Popa ii vira banii proveniti din vinzarea cocainei in conturi din Ecuador. Sumele mari de bani pe care cetateanul roman le primea, periodic, din Romania au dat de banuit autoritatilor bancare din Ecuador, care, la rindul lor, au sesizat organele de politie ecuadoriene. Acestea au cerut sprijinul IGP. Mediatizarea cazului blocheaza cercetarile Timp de doua saptamini, ofiterii Serviciului de Combaterea Crimei Organizate din Inspectoratul General al Politiei au stat cu ochii pe coletele expediate din Ecuador si Columbia prin Aeroportul International Otopeni. Prima descindere la casa parintilor lui Dorel Popa a avut loc la mijlocul lunii august. Pe 18 august, Delia Popa a fost retinuta, iar o zi mai tirziu, casa din Zavoi a fost perchezitionata. Din catunul Zavoi, o parte din droguri ajungeau, prin distribuitori, in discotecile si liceele din Oradea, o alta parte, dusa la fratele "ecuadorianului", Augustin Flonta, stabilit de doi ani in Ungaria. Cele care duceau drogurile in Ungaria erau Delia Popa si o asistenta medicala, data recent in urmarire generala, al carei sot lucra in tara vecina. Politistii Centrului de Combaterea Crimei Organizate din Bihor cred ca, prin ampla mediatizare a cazului, cercetarile au fost aproape blocate. Simtind pericolul, aproape toate persoanele implicate in retea au disparut. Delia Popa se afla in arestul Politiei Bihor, impreuna cu un barbat ce se ocupa cu distribuirea cocainei in localurile si scolile din Oradea. Alte patru persoane, doi barbati si doua femei, printre care si o asistenta medicala, sint dati in urmarire generala. Dorel Popa, fostul sot al ex-secretarei senatorului Duta, a fost dat in urmarire generala prin Interpol. MIRUNA IONESCU Calugarii au pierdut o vaca in fintina Calugarii de la Manastirea Sfinta Treime din Soporul de Cimpie, judetul Cluj, au avut ieri parte de un eveniment mai putin intilnit. Ieri dimineata, calugarul-ciurdar a scos cele 15 vaci din rasa Holstein la pascut. La un moment dat, in jurul prinzului, in momentul in care a vrut sa duca vacile la apa, si-a dat seama ca una dintre acestea lipsea. Cautarea, care a durat mai bine de doua ore si la care a participat intreg efectivul de calugari al manastirii, inclusiv parintele staret, nu a avut nici un rezultat. Toata lumea a crezut ca bietul animal a fost furat. Disperati, monahii au inceput sa se roage, crezind ca Cel de Sus il va indemna pe hot sa aduca vaca inapoi. Imediat dupa terminarea slujbei religioase ad-hoc, dintr-o fintina a manastirii la care se efectuau lucrari de reparatii s-a auzit mugetul disperat al unei vaci. Adunati ca la un miracol, calugarii au incercat zadarnic sa scoata bietul animal din fintina. Ei au cerut ajutorul pompierilor militari de la Grupul de Pompieri "Avram Iancu" din Cluj-Napoca care, dupa mai bine de o ora, folosind o macara, au reusit sa elibereze animalul care cintarea 800 de kilograme. Locotenentul Dan Tucra de la Grupul de Pompieri a declarat ca acest incident a fost posibil deoarece in cursul zilei de duminica au fost efectuate lucrari de reparatii la fintina, iar calugarii au uitat sa acopere putul. MIHAI SOICA Adus de FBI la puscarie Un oradean cu resedinta in Statele Unite a ajuns din puscariile americane direct in arestul IPJ Bihor. Povestea urmaritului international Horkay Gustav Gavril (26 de ani) este demna de o nuvela. Plecat pe cind avea doar doi ani din Romania, Horkay s-a intors in 1998 in tara, in vizita. In timpul sederii lui la Hotelul Unirea din Baile Felix, el a furat, impreuna cu Nagy Lajos, televizorul din hotel, dar a fost prins de paznic. Citeva luni mai tirziu Judecatoria Oradea l-a condamnat in lipsa la trei ani de inchisoare. Pentru ca nu l-au gasit, politistii l-au dat, in 1998, in urmarire generala, iar un an mai tirziu, in urmarire internationala. De curind, FBI a anuntat ca oradeanul tocmai a ispasit, intr-o inchisoare federala americana, doi ani si noua luni de puscarie pentru furt si ca va fi trimis acasa. Dupa un zbor cu escala la Budapesta, Horkay a ajuns la Oradea. "No comprende! I don't speak romanian!", a declarat el din arestul IPJ Bihor. La insistentele reporterilor, el a raspuns totusi in romaneste, afirmind ca nu vorbeste decit in prezenta avocatului lui si ca va face recurs pentru a i se anula condamnarea. MIRUNA IONESCU Profesoara omorita de incompetenta unor medici O tinara in virsta de 30 de ani, din satul Risculita, judetul Hunedoara, profesoara de limba romana la unul dintre cele mai importante licee din Cluj-Napoca, a murit in cursul saptaminii trecute ca urmare a incompetentei mai multor medici care i-au dat asigurari ca nu are decit o banala nevralgie intercostala. In urma autopsiei efectuate la IML Cluj, s-a stabilit ca decesul tinerei profesoare de limba romana a fost cauzat de o septicemie generalizata care a provenit de la o banala infectie la plamini. Legistii au declarat ca Adriana Cean putea fi salvata daca infectia de la plamini ar fi fost descoperita la timp si medicii i-ar fi administrat un tratament cu penicilina. In urma acestui caz, Colegiul Medicilor din Cluj-Napoca s-a autosesizat si a inceput cercetarile cu privire la acest caz. Starea sanatatii tinerei profesoare s-a inrautatit foarte mult din 20 august, data la care a inceput un adevarat pelerinaj pe la spitalele clujene. Nici unul dintre medicii care a vazut-o pe Adriana nu si-a dat seama ca durerile in zona spatelui provin de la o infectie la plamini. Ultimele zile de viata au fost un adevarat calvar pentru tinara, ea fiind vazuta de sapte medici de la cinci spitale din Cluj-Napoca. Nici unul dintre acestia nu a internat-o. Carmen Berinde, o prietena a celei care a murit, povesteste ca in urma cu zece zile a chemat Salvarea pentru ca prietena ei se simtea foarte rau. "A venit Salvarea, dar nu a dus-o nicaieri. A doua zi, am fost la Spitalul de Recuperare, de unde ne-au trimis acasa, spunindu-ne ca nu o pot interna pentru ca nu mai sint locuri. Spre seara, a inceput sa se simta foarte rau, am chemat din nou Salvarea care a transportat-o la Medicala l, de unde a fost trimisa la Clinica de Boli Infectioase, unde a si murit pina dimineata". Adriana Cean cistigase asta-vara concursul de titularizare la cel mai renumit liceu din Cluj-Napoca, "Gheorghe Sincai". Colegiul Medicilor s-a autosesizat Presedintele Colegiului Medicilor Cluj, prof. dr. Nicolae Miu, a declarat ca s-a autosesizat in legatura cu acest caz si a dispus stringerea dovezilor medicale de la toate spitalele din Cluj-Napoca care o privesc pe Adriana Cean, inclusiv la IML. Potrivit profesorului Miu, in cel mult o luna de zile, Colegiul Medicilor se va pronunta cu privire la eventuala culpa medicala a medicilor care au refuzat sa-i acorde primul ajutor. "Actele medicale vor trece pe la Departamentul Deontologie Medicala si pe la cel de Profesionalism. Cele doua departamente vor alcatui o comisie formata din cei mai buni profesionisti in domeniul infectioase, pneuftiziologie care vor trage concluziile de rigoare. In baza acestora, Colegiul Medicilor se va putea pronunta". Intre timp, Adriana Cean a fost inmormintata in satul sau natal, Risculita, judetul Hunedeoara. Restul, tacere. MIHAI SOICA Curtea de Apel da dreptate si sindicalistilor, si patronilor Dosarele CSR, inapoi la Resita Curtea de Apel Timisoara s-a pronuntat ieri in cele doua dosare privind Combinatul Siderurgic Resita. Astfel, la o zi dupa ce sindicalistii de la "Vatra", la ideea liderului Iancu Muhu, au pornit un referendum in CSR pentru a stabili continuarea protestelor, instanta timisoreana a dat solutii similare si sindicalistilor CSR, si patronatului american. Pe de o parte, Curtea de Apel a admis recursul formulat de "Vatra" si a trimis cauza spre rejudecare la Tribunalul Caras-Severin, iar, pe de alta parte, a admis si recursul americanilor de la Nobles Ventures, a casat sentinta data de Tribunalul Caras si a trimis cauza spre rejudecare la Judecatoria Resita. Va reamintim ca, in primul dosar, "Vatra" acuza patronatul american ca nu respecta contractul colectiv si cere plata salariilor, iar in cel de-al doilea, patronatul american de la Combinatul Resita acuza sindicatul lui Iancu Muhu ca protesteaza ilegal. Cu recursurile acceptate, muncitorii de la Resita sint hotariti sa inceapa din nou seria protestelor, in prima faza fiind vorba despre actiuni interne, mai restrinse. GEORGETA PETROVICI O mama si-a injunghiat fiica O femeie de 43 de ani a fost adusa, acum doua seri, la sectia de Urgenta a Spitalului Clinic Judetean Sibiu dupa ce a fost injunghiata de propria mama. Rodica Maruntelu, din Arpasu de Jos, se afla internata acum in stare generala buna la Sectia de chirurgie a Spitalului Judetean si a fost operata. Nu se cunoaste inca daca mama care si-a atacat fiica va putea raspunde in fata legii pentru ca, se pare, sufera de anumite tulburari psihice si a fost internata la Spitalul de Psihiatrie Nr. 3. FELIX DAMIAN Relatii sexuale cu o fata de 14 ani Pentru ca a intretinut timp de sase-sapte luni relatii sexuale cu N.A., de 14 ani, din Medias, Iosif Rosca (28 de ani), din comuna Sinpetru de Cimpie, Mures, este cercetat acum in stare de retinere de Politia Municipiului Medias. Politistii l-au arestat pentru cinci zile sub acuzatia de intretinere de acte sexuale cu o minora. N.A. este fiica gazdei la care locuia Iosif Rosca. Cei doi au fost surprinsi de fratele lui N.A. in timp ce intretineau relatii sexuale. Parintii fetei au facut plingere impotriva chiriasului. Medicii care au consultat-o pe N.A. au descoperit ca aceasta a suportat, in urma cu citeva luni, o pierdere de sarcina. FELIX DAMIAN Doi copii au spart magazinul "Unirea" Doi frati din Alba Iulia sint cercetati de politie, dupa ce s-a stabilit ca au spart magazinul "Unirea", din Alba Iulia. In noaptea de 2/3 august, Florin Matei (12 ani) si fratele sau, Suraj, de noua ani, au spart un geam si au intrat in incinta magazinului. Ei au furat 1,8 milioane de lei din casa de marcat. Prejudiciul nu a mai putut fi recuperat deoarece copiii au cheltuit banii pe dulciuri. Politistii au dispus internarea lor in Centrul de Primire a Minorilor. ( L.D. ) Cu mortul in curte Mircea C., din Timisoara, s-a trezit ieri dimineata cu cadavrul unui barbat de virsta medie in curtea casei, aflata pe strada Vasile Vasea nr. 4. Nici un vecin nu a auzit nimic suspect peste noapte si nici ciinii nu au latrat. Cadavrul, care pina in prezent a ramas neidentificat, a fost transportat la Institutul de Medicina Legala pentru autopsiere si, eventual, identificare. ( G.P. ) Pescuit din Somes Un portar al Spitalului Militar din Cluj-Napoca a fost gasit, ieri, inecat in riul Somes. Pina in prezent, politistii nu au putut stabili ziua in care Dan Liviu (38 de ani) a ales sa-si puna capat vietii. Comandantul Spitalului Militar din Cluj, colonelul Florin Gavrilas, a declarat ca Dan Liviu era un angajat problema al unitatii. "Avea probleme cu alcoolul si i-am atras de nenumarate ori atentia asupra acestui lucru. Saptamina trecuta am hotarit sa-l aducem in fata consiliului de judecata al unitatii". ( M.S. ) Rechizite pentru maghiari Fiecare copil inscris in clasa intii de limba maghiara din scolile din Romania va primi in dar un pachet de rechizite, in valoare de 220.000 de lei, a declarat ieri, pentru MTI, Burus Siklodi Botond, secretarul general al Uniunii Pedagogilor Maghiari din Romania (UPMR). Burus Botond apreciaza ca numarul elevilor care se vor inscrie, in acest an, la clasele de limba maghiara va fi de aproximativ 14.500, fata de 12.800 citi au fost in anul precedent. ( D.B.T. ) Dosare penale in jurul CNH Secretarul de stat in MI, Toma Zaharia, a anuntat, ieri, ca politia cerceteaza 14 dosare privind prejudicierea CNH. Zaharia a confirmat ca sint verificate inclusiv firmele la care este actionar prefectul de Hunedoara, Aurel Serafinceanu, insa a spus ca aceste societati nu fac obiectul vreunuia dintre cele 14 dosare mentionate. ( D.B.T. ) Intrarea in Iasi - blocata de taximetristi Peste 100 de soferi de maxi-taxi au blocat ieri dimineata Piata Palatului din Iasi. Ei s-au alaturat protestelor taximetristilor, in incercarea de a determina municipalitatea sa anuleze masura obligativitatii vopsirii masinilor in culoarea galbena. O delegatie a protestatarilor a avut o runda de negocieri cu prefectul de Iasi, Corneliu Rusu Banu, caruia i-au cerut sa anuleze licitatia organizata saptamina trecuta pentru concesionarea serviciului de maxi-taxi. Operatorii de maxi-taxi au inaintat prefectului o lista de cinci revendicari, prin care solicita anularea licitatiei, desfasurarea transportului numai pe baza unei simple autorizatii si eliminarea pirateriei in transportul in comun din Iasi. Prefectul Corneliu Rusu Banu a declarat ca va remite protestul operatorilor de maxi-taxi ministrului Octav Cozmanca. "Am ascultat revendicarile acestor oameni. Am trimis protestul primarului Constantin Simirad si guvernului. Astept reactia lui Simirad, si dupa aceea voi incerca sa aplanez acest conflict. Ministrul Octav Cozmanca poatre anula licitatia de la Iasi, daca se dovedeste a fi ilegala", a mai precizat prefectul. CATALIN DUMITRESCU Cinci tineri au murit in cel mai grav accident rutier care a avut loc in acest in judetul Timis Tragedie cu 160 km la ora Cinci tineri cu virste cuprinse intre 18 si 24 de ani si-au pierdut viata, noaptea trecuta, in cel mai grav accident rutier petrecut in judetul Timis in acest an. Imbarcati intr-un Opel Astra rosu, condus de Marin-Cornel Ispas (24 de ani), cei cinci mergeau la Deta pentru a sarbatori majoratul celui mai mic dintre ei. Cu o jumatate de ora inainte de miezul noptii, masina in care se aflau cei cinci a iesit cu o viteza nebuna de pe carosabil, izbindu-se cu putere intr-un copac aflat pe marginea drumului de legatura Timisoara-Moravita. Capota si toata partea din fata au fost comprimate, asemeni unei armonici, la jumatate din volum. Primii care au resimtit impactul au fost soferul si cel aflat pe "locul mortului", fierul contorsionat al capotei si restul componentelor bordului strapungindu-le corpurile. Ceilalti trei tineri, care stateau pe locurile din spate, au fost inclestati si ei de bucatile rosii ale masinii. Fratii Radu si Dorica Mateias, 22 si respectiv 24 de ani, impreuna cu Silviu Daniel Jivoiv (20 de ani), toti din Jebel, si Marian-Cornel Cerneanu (18 ani) din Cluj au murit in accident. Soferul a suferit o fractura de baza la craniu care i-a produs, imediat dupa accident, moartea. "Copilul meu, unde esti?" La scurt timp dupa accident, o femeie trecuta de a doua tinerete striga, cu lacrimile siroindu-i pe obraji: "Copilul meu, unde esti?". Mergea de la un cadavru la altul, salta cu teama cite un colt din patura cu care acestea erau acoperite, sperind, in ciuda evidentei, sa nu apuce sa-si vada copilul. Apoi, in noapte, s-a auzit un strigat sfisietor: "Marin, baiatul meu, Marin...". Marin Ispas, soferul, ultimul pe care cei de la descarcerare au reusit sa il scoata din metalul sifonat al Opelului rosu, era mutilat. In stare de soc, sotia lui abia a reusit sa isi ia in brate soacra, care lesinase. Dorica Mateias a lasat si el in urma o sotie si un copil, ce i se va naste peste citeva zile. Din declaratiile rudelor defunctilor am aflat ca tinerii mergeau la Deta, unde urmau sa il sarbatoreasca pe Marian Dorel Cerneanu, care implinea 18 ani. Baiatul era din Cluj si facea scoala la Grupul Scolar Auto, din Timisoara. Barbatul care a anuntat accidentul la politie ne-a declarat ca, pe drum, a fost depasit de Opelul cu care se deplasau tinerii in mare viteza. El a fost cel care, putin mai departe, i-a gasit, dupa accident. "Unul dintre ei mai avea puls cind ne-am intors cu o Salvare din Deta, dar a fost prea tirziu ca sa se mai pota face ceva". Au mai intrevenit si doua ambulante de la Timisoara si un echipaj de descarcerare al SIAMUD, dar prea tirziu. Politistii au constatat decesul tinerilor si, din primele cercetari, au stabilit cauza accidentului - viteza excesiva, de aproximativ 160 de km la ora. GEORGETA PETROVICI O batrina de 101 ani se pregateste in fiecare zi sa moara O batrina din Galati va sarbatori in aceasta luna 101 ani de viata. Ea se pregateste sa intimpine aceasta zi intr-un mod aparte. Elena Danielescu, cea mai batrina femeie din Galati, face zilnic "repetitii" pentru ziua in care va muri. Are pregatite hainele de inmormintare, are locul de veci ingrijit, gata sa o primeasca. Se intinde in fiecare zi pe pat, cu miinile pe piept, cu ochii inchisi, poate-poate imbie moartea sa o ia. Pentru ca Elena Danielescu ar da orice sa o ia moartea, batrina spune ca "nu mai pot sa traiesc, am obosit sa traiesc, stau pe pat si rog moartea sa vina, o imbii, o chem, dar ea nu si nu, am aproape 101 ani, e nesimtire de acum". "Am obosit de atita viata" S-a nascut la inceputul veacului trecut, a trait pe vremea regilor, dictatorilor, a schimbat multe regimuri, a prins doua razboaie, mergea cu trasura intr-un oras acum sufocat de masini si tramvaie, au murit sub ochii ei toti cei dragi si iubiti, e obosita - spune - de atita viata. S-a casatorit tirziu, la 30 de ani. A ramas vaduva devreme, la 40 de ani. I-a murit sotul si nu i-a mai trebuit alt barbat. Era frumoasa Elena Danielescu in tinerete. Locuieste din 1945 intr-un imobil de pe strada Balcescu din Galati, un imobil "dat de stat dupa ce ne-au demolat casa noastra, a familiei, din valea orasului". Cind ploua afara ploua si in casa batrinei, acoperisul e spart, are gauri, cine sa-l repare? A locuit cu mama ei si cu una dintre surori. A murit mama, a murit si sora, au murit prietenii si toti cei pe care ii cunostea. Traieste de zeci de ani singura. "Mai am la Brasov o sora care are 92 de ani si am acolo si o nepoata. Mai am un nepot la Onesti, care imi mai trimite alimente. Dar aici la Galati am ramas singura cuc, nu mai stiu pe nimeni, toti au murit, i-am ingropat pe toti". A fost ani intregi invatatoare, a fost si contabila la Santierul naval din Galati, "m-am saturat de atitia ani de pensie, am 1.200.000 de lei, nu e mult, e putin, dar nu ma pling". Nu de pensie se vaita Elena. Se plinge ca a obosit de viata. "E nesimtire sa traiesti atita" Face haz de necaz de virsta ei, care a depasit 100 de ani. Elena Danielescu spune ca nu a fost niciodata bolnava, nu a stat nici o zi in spital, nu a luat nici un medicament in cei peste 100 de ani pe care ii are. Toata ziua face curat in casa, cele doua camere sint ca lacrima. Sterge praful si matura, ca nu suporta mizeria. Are o femeie in curte care ii face mincare. "Dar sint zile in care nu vreau sa maninc. Nu maninc, zic ca poate mor naibii odata, dar degeaba. Aud ca mor copii si mor tineri, iar eu traiesc ca nesimtita, nu mai mor o data. Poate e o pedeapsa ca nu am vrut sa fac copii, nu mi-a trebuit. Mi-a murit barbatul, eram tinara si nu mi-a mai trebuit". Pentru a imbia moartea, Elena face zilnic "repetitii". Zice ca e mai mult decit "pregatita", dar zadarnic. "Am hainele pentru moarte, calcate, puse pe umeras, aranjate. Am locul de veci ingrijit cu flori, cu tot ce trebuie. Ma intind ziua pe pat. Stau cu fata in sus, imi pun miinile pe piept, inchid ochii. Ma rog de moartea asta netrebnica sa vina sa ma ia, o rog frumos, o imbii, adorm. Zic, Doamne, fa sa nu ma mai trezesc ca m-am saturat sa traiesc, e un blestem sa traiesti atita, sa ii ingropi pe toti cei dragi. Bineinteles ca ma trezesc. Deschid ochii si in loc sa fiu in Rai sint la mine in casa", face batrina haz de necaz. E energica, are simtul umorului, vorbeste cu drag despre vremuri apuse. E tare harnica la cei peste 100 de ani. Are pe terasa si citeva flori - le vorbeste, le uda si le sterge de praf. Nu vrea nimic de la nimeni, e necajita ca ii ploua in casa, ea s-a bucurat de seceta ca nu a mai stat cu ligheanele in mijlocul casei. "Cel mai rau e de sarbatori. Ma mai suna sora de la Brasov, nepotii. Vorbesc singura cu peretii, batrinetea e mai rea decit moartea, ascultati ce va spun". Televizor nu mai are de ani intregi, i l-a dat unui nepot, ca ea nu are nevoie. Are un radio de la "nepoata de la Brasov". Pe un perete se afla o fotografie inramata cu Elena la 19 ani. E singura poza pe care o mai are. O sterge de praf. Zice ca dupa ce plec eu o sa se intinda putin pe pat, mai face o "incercare", poate cine stie? ALINA COMSA-DURBACA [41][pl.dll?rid=expresro] 