 Muncitorii de la UM Sadu au blocat din nou Defileul Jiului Din cauza caniculei, trei grevisti au lesinat Citeva sute de muncitori ai Uzinei Mecanice Sadu au blocat ieri dimineata circulatia pe Defileul Jiului timp de cinci ore. Cei aproximativ 400 de salariati, care se afla in somaj tehnic de la sfirsitul anului trecut, cer administratiei plata drepturilor salariale pe ultimele trei luni. Protestatarii au iesit in strada si acum doua luni, solicitind plata somajului tehnic pentru primele trei luni ale anului. Ei si-au primit banii dupa ce au blocat defileul de doua ori in doua saptamini si dupa ce prefectul Pantelimon Manta a intervenit pentru a media conflictul. Cele peste trei miliarde de lei au ajuns atunci destul de repede in contul UM Sadu, iar muncitorii cred ca numai blocind drumul de acces in Defileul Jiului isi primesc drepturile salariale. Istoria s-a repetat la exact doua luni de la acel incident, cu toate ca, de aceasta data, canicula a fost principalul dusman al muncitorilor. Protestul acestora a inceput la ora 7.00 si muncitorii pareau hotariti sa infrunte canicula toata ziua. Blocarea drumului s-a facut pe doua schimburi pentru ca muncitorii sa se poata retrage din cind in cind la umbra. Aproape de prinz insa, cind temperatura a depasit 400C, trei persoane nu au mai rezistat arsitei si au lesinat in plina strada. Acestea au fost transportate la spital si acum sint in afara oricarui pericol. Grevistii au ocupat intreaga portiune de drum ce traverseaza podul de peste Jiu, facind imposibila desfasurarea traficului rutier intre Petrosani si Tirgu-Jiu. Zeci de masini au format o coloana de citiva kilometri si, cu toate rugamintile soferilor care au fost nevoiti sa astepte in soare deblocarea traficului, muncitorii nu au eliberat drumul. O singura concesie au facut protestatarii, dind voie unui autocar plin cu 50 de copii de la Zalau sa traverseze defileul. Ca si data trecuta, prefectul Pantelimon Manta a venit in mijlocul protestatarilor si le-a promis ca va interveni la Arsenalul Armatei pentru deblocarea fondurilor necesare achitarii somajului tehnic. Greva muncitorilor de la Sadu a luat sfirsit in jurul prinzului, cind liderii sindicali au anuntat ca in urmatoarele zile premierul Mugur Isarescu va primi o delegatie a protestatarilor. CLAUDIA TIPLUICA Sefului Politiei Bihor i se pare normal sa aiba doua case de la stat In conferinta de presa de ieri, de la sediul Politiei Bihor, seful inspectoratului, colonelul Viorel Dumitras, a recunoscut ca are doua locuinte proprietate personala obtinute de la stat. Dumitras a beneficiat la Bucuresti, pe vremea cind a fost consilier in cadrul Ministerului de Interne, de un apartament din fondul de stat, cu toate ca mai detine unul in Zalau. Din cauza ca intrebarea i-a fost pusa de reporterul Ev.z., dupa conferinta de presa, seful Politiei Bihor l-a apostrofat pe acesta la telefon: "Ma, ce faci? Da' ce, tu nu ai primit casa de la primarie? Pai mai sint destui in situatia mea". OLIVIA STEER Bataie intre directorii Primariei Bacau Ioan Butucaru, directorul Directiei Comerciale din Primaria municipiului Bacau, se afla pe patul de spital dupa "o mica discutie" avuta cu Mihaita Postolache, directorul Administratiei Pietelor Bacau. Totul a pornit de la un proces-verbal nefavorabil pe care Butucaru i l-a facut luni seara sefului administratiei, prin care propunea sanctionarea acestuia cu 10% din salariu pentru felurite nereguli. Butucaru spune ca seful Administratiei Pietelor Bacau l-a luat pur si simplu la bataie: un cap in gura si o lovitura aplicata peste obraz cu o bucata de gresie care s-a nimerit prin preajma, si seful Directiei Comerciale a primariei a ajuns la spital. Medicii au constatat ca Butucaru are nasul fracturat si i-au dat ingrijiri medicale pentru 23 de zile. De partea cealalta, Postolache sustine ca nu are habar cum de s-a ranit Butucaru in asemenea hal si ca, oricum, diferenta de gabarit dintre ei este in mod categoric de partea lui Butucaru. El recunoaste insa ca e vorba de un conflict mai vechi, iar directorul Directiei Comerciale il sicaneaza de multa vreme cu referate si sanctiuni, iar cel de luni seara a fost picatura care a umplut paharul. Butucaru a depus plingere la politie, iar in Primaria Bacau se vorbeste deja despre demiterea lui Postolache de catre primar. CRISTIAN GROSU Brasovenii ii pot piri doar o saptamina pe politisti In cadrul actiunilor dedicate "Saptaminii Criminalitatii", ieri a fost montata in Piata Sfatului, din Brasov, Cabina Politiei. Aici sint asteptate toate sugestiile si plingerile brasovenilor legate de probleme pe care le intimpina si pe care ei cred ca le pot rezolva politistii. La cabina pot fi lasate sesizari si scrisori, anonime sau semnate, in care brasovenii pot anunta politia despre un eveniment produs fara stirea organelor de cercetare penala. De asemenea, brasovenii pot sa-i "pirasca" la cabina pe politistii despre care stiu ca au comis nereguli. Comandatul IPJ Brasov, colonelul Constantin Scurtu, spune ca toate scrisorile pe care brasovenii le-au adus la cabina in cadrul campaniei de anul trecut si-au gasit rezolvarea. In luna iulie 1999, la aceeasi cabina montata in centrul orasului au fost "piriti" noua politisti, impotriva carora s-au luat masuri, spun capii politiei brasovene. Pina ieri la prinz, doar citiva brasoveni si-au facut curaj si au venit la cabina, unde au depus scrisori. CAMELIA CSIKI Panica la spectacolul dat de circul "Atlantis" la Slobozia Ursoaica Violeta a tavalit o spectatoare si a dat cu dresorul de pamint In perioada 27 iunie-3 iulie, circul "Atlantis", apartinind firmei "Vasmina" Bucuresti, a sustinut spectacole in Slobozia pe Stadionul Municipal. La spectacolul inaugural din sera de 27 iunie s-a prezentat o dresura de ursi care avea sa stirneasca panica printre spectatori. Doua ursoaice, legate intre ele cu lanturi, au patruns in arena insotite de un dresor in virsta si de sotia acestuia. Ursoaica Violeta era foarte agitata si, la intrarea in arena, s-a repezit catre un claun. Fiind legata de cealalta ursoaica, Violeta nu a reusit sa se smulga din mina dresorului. Toata lumea a crezut ca "figura" face parte din scenariu. Numai ca lucrurile nu au stat asa. In ciuda manifestarilor agresive ale ursoaicei, dresorul a dezlegat cele doua animale. Violeta s-a smucit din nou, de data aceasta cu mai mult succes. Dresorul a fost tirit cu capul intr-un tarus si a ramas intins pe jos. Patronul circului s-a repezit cu o bita de baseball sa loveasca ursoaica in cap. Aceasta s-a ferit, nimerind cu toate cele 180 de kg ale ei peste piciorul dresorului. In timpul acestor manevre, spectatorii s-au imbulzit afara. Ei au fost rechemati de organizatori, care au anuntat ca au imobilizat ursoaica. Numai ca acest lucru nu s-a intimplat. Spectatorii au dat din nou navala afara. Ursoaica Violeta, lovita, se pare, de cineva, a iesit si ea din cort, ajungind din urma o spectatoare. Asistenta Gabriela Marinescu isi aminteste ca a fost ajunsa de ursoaica la jumatatea terenului de fotbal. Din fericire, sotul sau si copilul in virsta de doi ani erau mai in fata si au scapat de furia animalului. Cazuta cu fata in sus, femeia a apucat sa loveasca ursoaica cu piciorul drept in zona gitului, ceea ce a temperat-o putin. Sosit in fuga cu un baston cu electrosocuri, dresorul de la ciini a reusit s-o anihileze pe Violeta. Victima ursoaicei si dresorul au ajuns la spital. Gabriela Marinescu s-a ales cu o entorsa serioasa la glezna stinga, excoriatii pe picioare si cu hainele rupte. Medicii i-au pus piciorul in ghips. Dresorul s-a ales cu arcada sparta si cu degetele de la piciorul drept rupte. Cineva din public a filmat scena cu o camera de luat vederi, caseta fiind, se pare, rascumparata cu bani grei de patronul circului. Politia, anuntata de unul dintre spectatori, a sosit la fata locului si a plecat la fel cum a venit. Doamna Marinescu a cerut sa i se plateasca concediul medical si hainele distruse. Patronul a trimis-o la dresor. Acesta, plingind, i-a explicat femeii ca nu si-a luat leafa de trei luni si ca nu are cu ce cumpara nici macar hrana la animale. Intre timp, circul s-a mutat la Calarasi, iar patronul, generos, a invitat-o pe victima sa-l caute in statiunea Saturn, unde o sa-i ofere drept despagubiri un loc de cazare. MIHAI ENCIU Actrita din "Tinar si nelinistit" Laura Bryan Birn a devenit mama Laura Bryan Birn, interpreta linistitei Lynn Bassett, secretara indragostita fara speranta de seful ei, Paul Williams din "Tinar si nelinistit"( PRO TV), a devenit mama pentru prima oara. Laura si sotul ei, afaceristul Mitch Sebolsky, au devenit fericitii parinti ai micutului Matthew Gordon, care cintarea la nastere aproape patru kilograme. Bineinteles ca evenimentul a obligat-o pe actrita sa lipseasca un timp de la filmari, dar atit producatorii serialului, cit si colegii ei au sprijinit-o enorm. Laura si fiul ei se simt foarte bine, iar medicii spun ca actrita va putea reveni in scurt timp nu numai pe platourile de filmare, dar si la lectiile de dans si la sporturile care ii plac atit de mult.(S.E.) In fiecare simbata, la Antena 1, "Misiune sub acoperire" - un nou serial politist Inca un serial apare la orizont. "Misiune sub acoperire" debuteaza simbata (ora 22.00) la Antena 1. Membrii unei echipe de elita a politiei din New York actioneaza deghizati in infractori. Ei se infiltreaza in reteaua crimei organizate din metropola americana. Nu au insigna, nu au arma, sint mai mult spioni decit politisti. Isi impart viata intre serviciu, prieteni, casa si sediul central al diviziei lor, Prince Street. Viata lor de zi cu zi presupune actiuni extrem de periculoase. Problemele lor nu se termina niciodata. Fiecare misiune inseamna expunerea la un risc maxim. In primul episod, detectivul Gage (Vincent Spano) trebuie sa faca fata intr-o misiune fara partenerul sau - ucis de un mafiot rus -, iar Nina Echeverria (Mariska Hargitay) se da drept un traficant de arme si face afaceri cu revolutionarii sud-americani. (O.M) De pe micul ecran, pe scena Nationalului Andreea Marin, prezentatoare la un superspectacol folcloric "Cimpia Romana", primul ansamblu folcloric profesionist privat din Romania, concerteaza miine (ora 20.00) pe scena Teatrului National din Bucuresti in spectacolul intitulat "Paminte parinte". Manifestarea va fi prezentata de Andreea Marin si Cosmin Cernat (gazda emisiunii "Ploaia de stele") si transmisa in direct de Canalul TV Romania 1. Spectacolul este structurat in doua parti: prima reprezinta transpunerea in cintec si dans a riturilor agrare, iar cea de-a doua este dedicata invitatilor speciali Maria Ciobanu, Tudor Gheorghe, Gheorghe Rizea, Margareta Clipa, Angela Buciu, Florin Ologeanu, Cristina Turcu Preda. "Hotarirea mea de a prezenta aceasta manifestare se leaga de faptul ca publicul meu iubeste foarte mult folclorul, iar eu tin la datinile stramosesti pentru ca, asa cum zice si moto-ul spectacolului «Daca s-ar stinge datinile, ne-am stinge si noi.»", a spus Andreea Marin. OTILIA MIHAILOV "Gara centrala", la HBO In premiera, un film cu nenumarate premii si distinctii Ne-ar trebui un spatiu mai generos pentru a insira intreaga lista de premii cu care a fost recompensat filmul brazilian "Gara centrala", difuzat de HBO, diseara, la ora 21.00. Cele mai prestigioase sint insa nominalizarile la Oscarurile pentru rol central feminin si cel mai bun film strain in 1999, Ursul de Aur si de Argint la Berlin, Globul de Aur si Cesar-ul pentru cea mai reusita pelicula straina. Fernanda Montenegro joaca rolul unei foste profesoare care-si duce traiul scriind scrisori pentru analfabetii care trec prin gara centrala din Rio de Janeiro. In drumul din suburbiile sarace in care locuiesc spre orasul in care lucreaza, muncitorii vin unul dupa altul la usa ei pentru a mai lua legatura cu rudele, pentru a mai trimite o scrisoare de dragoste sau, pur si simplu, pentru a mai "trancani" cu cineva. Dora cere cite un dolar pentru fiecare scrisoare si inca unul daca trebuie sa o mai trimita si la posta. Printre clientii sai se afla si un baietel de opt ani - Josue. Micutul, care in viata reala lustruieste pantofi, a fost ales din 1.500 de copii care au dat probe pentru acest rol. Intr-o perioada in care asemenea filme nu ajung pe marile ecrane din Romnia, initiativa HBO de a difuza si alte filme decit cele pur comerciale nu poate decit sa bucure. Pina la sfirsitul anului, tot aici puteti vedea "8 femei si 1/2" al lui Pewter Greenaway, "Amantul" al lui Jean Jacques Annaud, "Kafka" (in care joaca si Ion Caramitru) al lui Steven Soderbergh sau "Velvet Goldmine". Toate vor fi programate in ciclul "Cinematograful - a 7-a arta", in fiecare prima zi de joi a lunii. CORNELIA POPESCU Caldura deschide celulele puscariasilor Temperaturile de peste 35 de grade Celsius inregistrate ieri la Iasi au determinat conducerea penitenciarului din localitate sa ia masuri care sa previna eventualele accidente. Magistratul Mircea Bors, directorul Penitenciarului Iasi, ne-a declarat: "Am intocmit un program de deschidere a usilor celulelor pentru a se face o aerisire corespunzatoare. Citeva ore, fiecare celula a fost aerisita in acelasi mod. Din motive de securitate, au ramas grilajele metalice incuiate. Tot din aceleasi motive nu le putem lasa pe toate deschise de odata, instituind astfel programul de care va vorbeam". CATALIN DUMITRESCU 42 grade Celsius - Canicula record Meteorologii de la INMH au constatat ca luna iulie a debutat cu recorduri de temperatura pentru acest interval calendaristic. Vladimir Ivanovici, director stiintific la INMH, ne-a declarat ca ieri, la ora 15.00, la statia meteo Filaret-Bucuresti, termometrul a inregistrat o temperatura maxima record pentru luna iulie: 41,7 grade Celsius. Cea mai ridicata temperatura la aceasta statie s-a inregistrat in luna iulie a anului 1916, cind termometrul meteorologic s-a oprit la 40,6 grade C. Tot ieri se inregistrase o temperatura maxima record pentru luna iulie si in orasele Bechet (42 de grade C) si Caracal (42 de grade C). Interesant a fost faptul ca in Predeal, statiune aflata la cea mai mare altitudine, mercurul termometrului s-a oprit, ieri, la ora 15.00, la 32 de grade C, ceea ce constituie un record al zonei. De asemenea, s-au batut recordurile si la temperatura minima (aceea care se inregistreaza noaptea). Vladimir Ivanovici ne-a precizat ca in 11 localitati din tara au fost batute recordurile nivelului maxim al temperaturii minime: adica noptile au fost foarte calde. Cel mai spectaculos record de acest gen a fost atins pe Virful Omu, cind, in noaptea de marti spre miercuri, termometrul a inregistrat 12 grade C, cu 3,4 grade C mai ridicata decit vechiul record. Vladimir Ivanovici este de parere ca se poate depasi recordul absolut al temperaturii maxime. "Cea mai ridicata temperatura a fost de 44,5 grade C si s-a inregistrat in anul 1950, in judetul Braila, dar in luna august. Daca am inceput din luna iulie cu valul de caldura, este posibil sa asistam la depasirea acestui record". Caldura va trona peste Romania cel putin o saptamina Vladimir Ivanovici afirma ca temperatura nu va cobori prea mult in urmatoarea saptamina. Prognozele meteorologice arata ca va fi, in continuare, canicula. "Doar in partea de nord si nord-vest a tarii se vor inregistra, de simbata incolo, vijelii si ploi insotite de descarcari electrice. In aceasta parte a tarii o sa fie ceva mai rece. In estul si sudul tarii, am putea spune ca vom trece, de la temperaturi record, la temperaturi caniculare, situate in jurul valorii de 37-39 de grade C. Prognoza meteo arata ca in Moldova si Muntenia vremea caniculara va dura cel putin o saptamina". EUGENIA MIRCESCU Caldura i-a lovit in moalele capului pe vinzatorii de ziare, crenvursti sau flori Chinul de la taraba Milan Nicolita are 40 de ani si lucreaza la o taraba cu ziare din Piata Romana. Pe linga caldura cumplita in care trebuie sa stea toata ziua, de la cinci dimineata pina la sase, sapte seara, Nicolita nu beneficiaza nici macar de o sticla de apa de la patron. In plus, nici afacerile nu merg bine:" Cumpara lumea din ce in ce mai putine ziare. De obicei vind cam in jur de 2 milioane, doua milioane si jumatate. Dar ieri n-am vindut decit in valoare de 900 000. Si nu-mi convine ca stau afara pe caldura asta toata ziua, dau banii pe apa si sint platita si la vinzare. E cum nu se poate mai rau. Si patronul ne invinuieste tot pe noi. Ca de ce nu vindem...parca n-am vrea. Caldura asta e de vina." Un tinar se opreste la un vchiosc unde se vinde hot dog si comanda unul. Vinzatoarea, slabuta, transpirata ca vai de ea in ghereta de tabla face focul si pune chifla pe plita. Cine intra in spatiul strimt alaturi de ea afla ca se poate mult mai rau decit afara. Cu focul aprins, aburii crenvustilor fierti si tabla incinsa munca Marianei este o adevarata tortura. Dar patronii trimit o masina de trei ori pe zi ca sa vada daca se simte bine. In caz ca i se face rau sa popata fi inlocuita. Ii dau si dreptul la o sticla de jumatate de litru de apa:" Au grija dar tot e greu. Insa n-am de ales. Iau un milion doua sute pe luna si am nevoie de ei. Nu am de ales." In mijlocul intersectiei de la Universitate vegheaza cu stoicism la bunul mers al circulatiei plutonierul Alexandru Emil, chiar daca statul nu-i da nici macar o gura de apa gratis:" M-o cumpar singur. N-am ce face. Stau aici si ii mai las in pace si pe soferi. Imi mai explica saracii ca le-a batut soarele in ochi si n-au vazut. Timp de opt ore simt pe pielea mea ce inseamna fierbinteala asta." In ciuda chinurilor de tot felul prin care trec cei care sint nevoiti sa munceasca zi de zi in strada, in Bucuresti se intimpla si lucruri bune. Reprezentanti ai Crucii Rosii au iesit pe strada cu galeti pline de apa rece. Si pahare din plastic de unica folosinta. Cu o cana de tabla luau apa din galeata si turnau in paharele de plastic. Pe care apoi le ofereau trecatorilor insetati. " Am crezut ca este pe bani la inceput. dar am fost forte surpins placut sa vad ca este gratis. Am baut trei pahare pe nerasuflate. Caldura asta este cumplita. Am auzit ca undeva in afara s-a inventat un sistem de atragere a norilor de ploaie. Poate facem si noi rost de unul." povesteste Comsa Vasile, pensionar, fost economist. LAURA LICA Munca indracita linga cazanul cu smoala In apropierea "Fintinii Miorita", cele 13 utilaje si cei 18 angajati ai firmei SC "Ralexim" SA care efectuau ieri lucrari de reparatii la carosabilul soselei Bucuresti-Ploiesti, pareau desprinsi dintr-o ilustrare a Infernului. O imagine in cazanul de smoala era inlocuit de un agregat din care se descarca pasta de bitum a carei temperatura depasea 80 de grade. Maistrul Fanica Bezman, seful acestui punct de lucru, ne-a relatat ca pina acum s-a lucrat "in program de santier", adica 12 ore pe zi, dar de ieri lucreaza in doua schimburi de cite opt ore, unul dimineata, iar cel de-al doilea seara. Muncitorii au primit apa minerala si pina acum, iar caldura nu ii deranjeaza pentru ca toti sint vechi oameni de santier, care au mai trecut prin astfel de perioade si in alti ani. Nici reducerea de program nu ii prea incinta pentru ca, la sfirsitul lunii,vor fi platiti in raport de cantitatea de bitum turnata, iar norma zilnica este de 12 tone. Grataragiii sint obisnuiti La marginea orasului, in Piata "16 Februarie" din cartierul Bucurestii Noi, terasa "Tavi-Ana" este "dotata" si cu un gratar, care functioneaza "nonstop". Linga el, temperatura se ridica la 75-80 grade, iar "grataragioaica" Veronica se fereste si ea cum poate de zapuseala si fumul inabusitor. Lucreaza aici de dimineata pina seara tirziu, cu o singura zi libera pe saptamina. "Lucrez de citiva ani si am mai prins veri aproape la fel de calduroase. Mai beau cite un suc sau apa minerala asta este!". A auzit cite ceva despre ordonanta, dar "asta este treaba patronilor si pe astia nu este bine sa-i birfim, ca ne pierdem piinea". La citeva zeci de metri distanta se afla un alt loc ce aminteste de chinurile iadului: o brutarie. Si aici, in fata cuptoarelor, temperatura se ridica la peste 80 de grade, iar singurul remediu impotriva caldurii este un litru de apa minerala oferita gratuit. "Bere, cit mai multa bere" Pe o asemenea zapuseala, fiecare se fereste de arsita cum poate, sau dupa cum il ajuta buzunarul. Pe una dintre terasele din zona, nea' Cosma,"tinar pensionar", dupa cum se prezinta el insusi, ofera solutia clasica: " Bere, cit mai multa bere, si cit mai rece". Lucian Cornel, zidar cu "state vechi de munca" in Siria si Libia, ofera o solutie "de import": "Degeaba bei apa minerala, ca iese urgent prin piele. Eu am invatat de la "ciuhabi" adevarata solutie: apa cu putina sare dizolvata in ea. Bei mai putina si nici nu transpiri". VASILE SURCEL La Maternitatea Caritas, nou-nascutii stau la aproape 40 de grade La Caritas, doctorii de la obstretica-ginecologie opereaza la mai mult de 40 de grade C. "Am avut noua operatii astazi, dintre care patru cezariene. Nu avem nici macar un ventilator, ca sa nu mai vorbim de aer conditionat", ne-a declarat medicul ginecolog Dorel Visan. De ieri, de la ora 14, in spital nu mai era nici macar apa. La sectia de nou-nascuti, situatia este disperata. Mai mult de 50 de copii stau la temperaturi ce se apropie de 40 de grade. Medicii spun ca micutii ar trebui sa fie cazati in camere in care temperatura sa nu depaseasca 26 de grade. Copiii se deshidrateaza foarte repede iar asistentele le dau glucoza si calciu gluconic la intervale regulate, pentru a rezista. Spitalul Coltea: bolnavii se racoresc cu tuburile de oxigen La Spitalul Coltea, nu exista aer conditionat decit la sectia de cardiaci. Bolnavii din celelalte sectii "se racoresc" cu ajutorul tuburilor de oxigen. Ropleanu Lazar, in virsta de 80 de ani, era foarte nemultumit ca asistentele nu-l lasau sa mai foloseasca oxigenul. Doctorii nu mai opereaza decit la primele ore ca sa evite caldura. Fochistii si femeile de la spalatorie au avut ieri program redus, doar pina la ora 12, administatia spitalului hotarind sa recupereze orele in zilele mai racoroase. In cursul zilei de ieri, la camera de garda au venit in special persoane tinere care au suferit lipotimii sau deshidratari. GETA ROMAN La IML camerele frigorifice sint pazite nonstop Timpul de pastrare a cadavrelor la Institutul National de Medicina Legala "Mina Minovici" a fost redus la sase zile din cauza temperaturilor ridicate. Ele sint supravegheate in permanenta. In frigiderele de la morga se afla in jur 40 de cadavre zilnic, majoritatea ale unor necunoscuti. In conditiile unor temperaturi mai scazute, cadavrele sint pastrate si 10 zile. Spre deosebire de cetatenii romani, strainii decedati sint pastrati timp de o luna de zile, tocmai pentru a da posibilitatea rudelor de a recupera trupurile. Dupa scurgerea zilelor de "gazduire", trupurile neinsufletite ale necunoscutilor sint inhumate la Cimitirul Straulesti II. PETRISOR CANA, FLORIAN BICHIR Lor le este si mai cald: muncitorii de la CET Grozavesti lucreaza la 60 de grade Celsius Centrala de Electricitate Termica (CET) Grozavesti a fost ieri punctul cel mai fierbinte in care au lucrat romanii. Muncitorii care asigura controlul in sala turbinelor lucrau la o temperatura de circa 60 de grade Celcius, fata de cele 35 de grade in care isi desfasoara, in mod obisnuit, activitatea. "Eu vin de 25 de ani cu bicicleta de acasa, indiferent de temperatura. Astazi mi-a venit rau la serviciu, parca nu mai puteam sa respir", ne-a declarat Dumitru Stefan, operator turbine la CET Grozavesti. Pentru "a indulci" cumva conditiile, conducerea centralei s-a conformat ordonantei si asigura apa minerala pentru muncitori si camere cu aer conditionat in care sa se retraga din cind in cind. PETRISOR CANA, FLORIAN BICHIR Sfaturile bunicii Inveliti-va in foi de varza! Toropiti de caldura, oamenii incearca sa se racoreasca fiecare dupa posibilitati. Din cauza bugetului infim, cei care nu-si pot permite luxul unui aparat de aer conditionat apeleaza la cele mai neobisnuite solutii pentru a scapa de caldura insuportabila. Intr-o statie supraaglomerata, din Piata Romana, o doamna in virsta isi face vint cu un evantai de moda veche. "Acasa, ne spune doamna Leca Cornelia, inchid inca de dimineata geamurile, dupa care ud citeva cearsafuri sau prosoape pe care le intind de-a lungul ferestrei. In felul acesta am racoare in casa aproape toata ziua". In Piata Amzei, pe un gardulet umbrit din preajma primariei, citiva tineri discuta plictisiti despre bac si despre caldura care ii impiedica sa invete. Laura Gheorghe - eleva la Liceul "Metaloglobus", ne povesteste rizind, ca, bunica ei, cind este foarte cald, curata castravetii de coaja pe care apoi ii pune pe frunte, pe ceafa si sub genunchi, la incheietura. "Noi acasa avem ventilator, dar cind ma duceam vara la tara, mamaie ne invelea picioarele cu castraveti si cu foi de varza. In felul acesta ne racoream toata noaptea". Domnul Valentin Ionescu, de profesie inginer mecanic, are alta metoda: ceaiurile cit mai fierbinti. "Domn'le, eu beau mult ceai fierbinte si ma racoresc imediat. Asta pentru cine suporta. Dar mi-aduc aminte de mama, care atunci cind eram mic, radea 2-3 morcovi ii punea intr-o batista sau o bucata de cirpa pe care mi-o punea dupa ureche. Nu stiu ce se intimpla, dar cam o jumatate de ora uitam de caldura". Sfaturile medicilor Nu va puneti gheata pe cap sau pe piept! Soarele puternic si caldura excesiva pot crea mari probleme de sanatate, in special in cazul batrinilor, cardiacilor, hipertensivilor, bolnavilor de rinichi, femeilor insarcinate si copiilor. Pentru a preintimpina efectele caniculei, este bine sa tinem seama de unele sfaturi medicale, utile in aceste zile. In primul rind, cantitatea de lichide care trebuie consumata de fiecare persoana este bine sa depaseasca 2-3 litri pe zi. Deoarece o data cu transpiratia sint eliminate din organism si mari cantitati de saruri minerale, pentru potolirea setei sint recomandate in special apa minerala si ceaiurile caldute. Sint contraindicate bauturile alcoolice si, in general, bauturile extrem de reci. Cele mai sensibile regiuni ale corpului sint capul si ceafa. Palariile si sepcile de culoare deschisa din rafie sau in, care permit ventilarea pielii si parului, sint cele mai indicate pentru protectia capului si a cefei. Pentru scaderea temperaturii corpului sint indicate dusurile si compresele cu apa rece aplicate pe crestetul capului, ceafa sau la incheieturile miinilor. Gheata aplicata direct pe pielea incinsa a capului sau pe piept este cu desavirsire contraindicata, putind genera unele accidente extrem de grave din cauza variatiilor bruste de temperatura. Imbracamintea trebuie sa fie de culoare deschisa, din materiale naturale, preferabil bumbac, si cit mai lejera pentru a permite ventilarea pielii corpului. Pentru a evita pierderile prea mari de lichide prin transpiratie, este bine ca la orele amiezii efortul sa fie limitat la strictul necesar, iar deplasarile aminate pe cit posibil. Alimentele cele mai indicate sint fructele si legumele proaspete, bine spalate. Romania sub foc Sute de incendii in tara provocate de caldura In ultimele 24 de ore, numarul incendiilor provocate de caldura excesiva a crescut ingrijorator. Pompierii militari au intervenit numai intr-o singura zi la 139 de incendii, soldate cu victime si raniti. 24 de persoane au fost salvate de pompieri, dupa ce au suferit arsuri grave. Inspectoratul General al Pompierilor a constat ca numarul incendiilor a crescut nu atit din cauza temperaturilor ridicate, cit datorita faptului ca vegetatia extrem de uscata e un teren propice pentru declasarea dezastrelor chiar de la o simpla scinteie de tigara. Pompierii recomanda evitarea fumatului, a focului deschis in locuinte sau in apropierea culturilor si padurilor sau in incinta fabricilor care lucreaza cu materiale usor inflamabile. De asemenea, e de preferat ca acesul masinilor care au defectiuni la instalatia electrica, de alimentare sau esapament sa nu fie permis in incinte cu materiale care pot lua foc la cea mai mica scinteie. O.C.H. Suceava: Focul supravegheat din munti Subprefectul de Suceava, Valica Gorea, ne-a declarat ieri, ca a dispus ca pe piraie sa se realizeze baraje intermediare, pentru constituirea unor rezerve de apa, iar de pe virfurile muntilor din judet sa se supravegheze permanent aparitia unor puncte de fum si foc in padure. (Tiberiu Avram) Prahova: Au luat foc animalele Desi pina ieri nu s-au semnalat victime omenesti in urma incendiilor care au avut loc in teritoriul judetului, mai multe animale au fost mistuite de flacari. Din cauza temperaturilor deosebit de ridicate, de 400C la umbra, un adapost de animale din gospodaria familiei Constantin Banica din comuna prahoveana Cosminele s-a autoaprins. (Violeta Stoica) Craiova: 20 de incendii pe zi Cel mai mult au avut de lucru in aceste doua zile pompierii militari, care au stabilit un adevarat record. Numai intr-o singura zi, marti, intre orele 10,30-23,00, s-au deplasat la 20 de incendii, mai mult decit toate solicitarile din intreaga luna iulie a anului trecut. Toate s-au datorat aprinderii vegetatiei uscate si a miristei, pagubele fiind destul de mari. (Ion Spanu) Asalt la salvare Timisoara: 70 de internari Temperaturile de peste 40 de grade Celsius inregistrate in ultimele zile si la Timisoara a umplut paturile spitalelor, a "secat" fintinile publice, a crescut vinzarile alimentarilor si a incins firele telefonice, catre Serviciul de Ambulanta Timis. Peste 70 de timisoreni au fost internati in spitale in ultimele 48 de ore. (Amira Damian ) Cluj: Nicolae Popa a murit de cald Marti seara, Nicolae Popa, din Cluj, in virsta de 46 de ani, sofer la un depozit apartinind firmei Albina a decedat din cauza unui stop cardiao-respirator provocat de caldura insuportabila. Medicii de pe Ambulanta sosita la fata locului nu au putut decit sa constate decesul. (Bogdan Stanciu) Constanta: Ambulanta suprasolicitata La serviciul Urgenta Medicala a Spitalului Judetean Constanta s-au prezentat, ieri, pina la ora 15.00, 18 pacienti cu afectiuni cardiace. Serviciul de Ambulanta a primit 130 de solicitari, dintre care circa 90% erau cauzate de expunerea prelungita la soare. (Robert Costescu) Ploiesti: Peste 150 de persoane au apelat la Salvare Serviciul de Ambulanta din Ploiesti a fost ieri, suprasolicitat de catre cei care au avut de suferit din cauza caldurii care a depasit, la amiaza, 39 de grade Celsius. Mai mult de 150 de solicitari s-au inregistrat in numai 24 de ore, cazurile bolnavilor cardiaci sau neurologici fiind mult mai numeroase decit de obicei. (Violeta Stoica) Pitesti: Francezii de la Renault au distribuit muncitorilor apa si ghiduri de conversatie Directorul general al Arpechim, Gheorghe Matei informat ca de ieri, fiecare salariat din cei cira 7.000 ai Combinatului Petrochimic va primi cite un litru de apa minerala. Nici francezii de la Renault nu s-au lasat mai prejos si au oferit muncitorilor, pe linga apa minerala si ghiduri de conversatie in limba franceza, ca sa poata comunica mai usor. (Gabriel Marica) Litoral E.Z. Astazi, "Bulinarii" - pe plaja din Venus! Ati fost ieri pe plaja din Neptun? Noi ne-am tinut de promisiune si v-am asteptat pe toti. Avem premii destule si, credem noi, nu doar haioase, ci si extrem de utile pentru sacosa dumneavoastra. Oricum, vara de-abia a inceput. Asa ca, daca ne-ati "ratat" ieri, ne puteti "prinde" astazi pe plaja din Venus. Si, ca sa va convingeti ca nu va ducem cu presul, va povestim cum a fost ieri. Am descins, dupa cum am promis, pe plaja la Neptun, la ora 10.00 trecute fix. Am dat o tura cu privirea, sa luam pulsul plajei, dupa care ne-am raspindit printre cearsafuri. Cum ne vedeau, oamenii scoteau care de unde putea ziarul. Se vede treaba ca luasera aminte la avertismentul nostru din ziua precedenta: "Cititi-ne si nu aveti decit de cistigat". Mai mult de 150 de turisti s-au convins de acest lucru. Ei au primit, din partea "Bulinarilor", autocolante pentru bronzat, tricouri, bandane si insigne, toate cu insemnele "Ev.Z.". Nu ratati sansa de a veni astazi pe plaja din Venus! Veti primi si dv. autocolante pentru bronzat. Va veti bronza cu insemnele noastre si, la sfirsitul saptaminii viitoare, veti fi premiati si veti putea participa la petrecerea "monstruoasa" organizata la cartierul nostru general, complexul Caltunul din Venus. Ne mai auzim si miine!!! Pentru ca singurul locas de cult din Neptun zace neterminat din 1996, Fetele zvapaiate n-au unde sa se spovedeasca Tinerele care merg pe principiul "stau la soare/ pe nisipul fierbinte/nu mai sint o fata cuminte" promovat de unul dintre hiturile verii trecute nu au unde sa-si marturiseasca pacatele. In caz ca le-ar recunoaste. In Neptun nu exista nici o biserica. A inceput construirea uneia in 1996, dar nici acum nu este terminata. Turistii cred ca n-ar fi bani suficienti. Pe de alta parte, dau bani calugaritelor care stau pe marginea trotuarului si string fonduri pentru renovarea altor biserici din tara. Linga constructia neterminata de atitia ani sta o cruce pe care sta scris hramul viitorului locas: Nasterea Maicii Domnului. TATIANA DABIJA CLAUDIA VOICU Seifuri in nisip Pentru cuplurile venite la mare, scaldatul in doi reprezinta o problema: nu exista un loc unde s-ar putea lasa valori ca telefonul mobil, ceasul, bratarile etc. Nimeni nu s-a gindit sa amenajeze pe plaja locuri unde sa poata fi lasate in pastrare bunurile mai de pret. Cu atit mai mult cu cit pe-acolo bintuie multime de hoti. De aceea, cei care au venit doar in cuplu la plaja si vor sa faca o baie romantica in doi au recurs la diferite tertipuri pentru a insela vigilenta sutilor. Reporterii "Ev.Z" l-au surprins pe Calin, un tinar venit din Moldova, care tocmai transforma nisipul fin al plajei intr-un seif, pentru a putea face baie cu noua lui achizitie, o roscata focoasa, Mihaela, din Buzau. Dupa cum puteti constata din poza alaturata, Calin a sapat pe sest o groapa in care si-a ascuns bunurile lumesti, dupa care a astupat groapa si a acoperit-o cu cearsaful pe care statea. Abia dupa 20 de minute, atunci cind tinarul moldovean a fost sigur ca vecinii nu au observat miscarea, Calin a luat-o pe Mihaela de mina, conducind-o in valuri. ION HORESCU DAN PETCU Oua incondeiate, cu 20.000 de lei In perioada sezonului estival, mestesugari din toate colturile tarii iau cu asalt litoralul. Ei isi comercializeaza marfa in bazar, pe arterele principale din statiuni, pe drumul spre plaja, la colturi de strada. De la an la an, oferta este mai bogata. Chiar daca ne aflam in miez de vara, turistii pot achizitiona de la mare pina si oua incondeiate. Pe una dintre aleile care duc spre plaja din Neptun, turistii pot vedea un barbat cam la 40 de ani, asezat la umbra unui copac, cu o gramajoara de oua incondeiate in fata lui. Sint si persoane interesate de marfa expusa: turistii straini sau romanii care urmeaza sa plece peste granita. Ei cunosc valoarea acestor obiecte de arta pe care cei mai multi romani nu le iau in seama. Pretul - 20.000 de lei pentru un ou incondeiat - este derizoriu in conditiile in care intr-un "duty free" acelasi ou se vinde cu 5 dolari. Artistul vine tocmai din Vatra Moldovitei - Suceava. Se numeste Nicolae Vereha si este sculptor in lemn. In spiritul traditiei de familie, a inceput sa incondeieze oua de cind era copil. In timp, si-a facut o clientela stabila: muzeele din tara, dar mai ales cele de peste hotare. Pe litoral, unde vine in fiecare vara, vinzarea merge destul de greu. Si totusi, mai bine decit prin alte zone in aceasta perioada a anului. O zi norocoasa inseamna 20 de oua vindute, dar asta se intimpla rar. Sint si zile in care nu apare nici un cumparator. Nicolae Vereha nu se plinge insa. El ii asteapta calm, cit e ziua de lunga, pe turistii care merg spre plaja. Poate va avea noroc. TATIANA DABIJA CLAUDIA VOICU Ionut a cazut de la etajul opt al Hotelului "Maramures", din Neptun Un tragic accident s-a produs, ieri dimineata, in Hotelul "Maramures", din statiunea Neptun. Ionut Septimiu Rosca (5 ani), din Bucuresti, a fost lasat in camera de parinti. Copilul dormea, dar s-a trezit si a inceput sa se joace. La un moment dat, micutul a deschis fereastra camerei, situata la etajul opt al hotelului. Ionut Septimiu Rosca s-a aplecat peste pervaz si a cazut. El a decedat la impactul cu solul. Trupul micutului a fost transportat la Morga Spitalului Municipal Mangalia. GINA ANTON Ultimul racnet pentru instrumentarul "baietilor de baieti": Sisurile - evantai Una dintre afacerile pe cale sa infloreasca pe litoralul autohton: comertul cu droguri si arme albe. Fratii nostri de peste Prut sint, cel putin pina la aceasta ora, principalii furnizori. Ei aduc in special droguri usoare - canabis. Moldovenii au inceput sa-si faca aparitia prin bazarurile de prin statiunile de la Marea Neagra, "aruncind" la inaintare, deocamdata ca nada, marfuri neutre sau care, la prima vedere, par inofensive. Simpla lor aparitie insa constituie un veritabil avertisment pentru politisti. In urma unei razii efectuate marti dupa-amiaza prin bazarul din Venus, politistii din Mangalia au confiscat de la Svetlana Grigoras, din Chisinau, 25 de cutite - sisuri evantai. De provenienta chinezeasca, ambalate in cutiute viu colorate, de diferite dimensiuni si avind preturi intre 35.000 si 70.000 de lei, "jucariile" pot fi minuite fara probleme chiar si de un novice in materie, ne-a declarat lt. Cristian Oprisan, seful Biroului de Ordine Publica al Politiei din Mangalia. Armele se actioneaza mecanic. Unde mai pui ca nici designul nu este unul obisnuit - plasele din metal dur sau "incondeiate" cu dragoni sau capete de mort, ca pentru un veritabil killer. Chiar daca pina acum nu au primit vreun alt semn, politistii au intrat deja in alerta maxima. Anii trecuti, negustorii moldoveni de prin bazaruri le-au dat mari batai de cap. Drogurile, de exemplu, erau expuse la vinzare in ambalaje complet inofensive - pungi cu namol medicinal sau papusi rusesti "Matrioska". MIHAELA STOICA "Din vointa intregului popor", pe plaja din Venus va aparea Orasul Berii Cine a spus ca in Romania nu se mai "nasc" orase nu s-a interesat indeajuns. Daca nu ne credeti, veniti la mare sa vedeti cum se verifica povestea aceea cu "creste intr-o zi cit altii intr-un an". In mai putin de 10 zile, pe plaja din Venus va "rasari" o noua localitate. Din "vointa intregului popor", primaria din Mangalia si Aldaco Film au acceptat sa fie nasii noii comunitati pe care s-au gindit sa o boteze, cum altfel, Orasul Berii. Intre 15 iulie si 15 august, aici vor fi "cazate" toate marcile de bere cunoscute pe piata autohtona. Principiul dupa care va functiona Orasul Berii este unul democratic - fiecare producator de bere va fi pentru o zi primar, timp in care isi va cinsti oaspetii cum crede de cuviinta. Organizeaza jocuri, concursuri sau promotii al caror mare premiu este, evident, legat de licoarea pe care o produce. Pentru ca Orasul Berii este principalul eveniment al Festivalului Callatis 2000 organizat de municipalitatea din Mangalia, in colaborare cu Atlantis Intermedia si TV Romania 1, este normal ca nava-amiral a manifestarii sa poposeasca cel putin pentru o zi in portul berii, adica la Venus. Imensa scena in forma de cochilie, unde la inceputul lunii iulie s-au luptat pentru popularitate 25 de formatii tinere din lumea muzicii romanesti, va ajunge in Orasul Berii pe 15 iulie. La inaugurarea orasului, organizatorii si producatorii Callatis 2000 au pregatit inca o surpriza: oaspetii vor intra atunci in "zodia rock". Producatorii de bere prezenti in oras intre 15 iulie si 15 august vor primi statutul de "membru fondator" al Orasului Berii, si la anul vor avea parte de o gramada de facilitati. Doar au pus piatra de temelie, nu? Timp de o luna, in Orasul Berii nu va exista noapte. Berea va curge valuri, jocurile si concursurile se vor succeda cu viteza sunetului. In fiecare simbata seara, cei veniti la Venus vor avea parte de cite un "Latino Beer Party". Cei care doresc sa stie pas cu pas ce se intimpla in Orasul Berii nu au decit sa caute si sa citeasca tabloidul principalului eveniment estival, care-i si poarta numele, Callatis 2000. Intre 7 si 15 august, tabloidul va deveni cotidian si va cuprinde informatii pentru toate gusturile, dar si cancanuri sau jocuri de culise. (M.S.) Spectacol astronomic: Cometa Linear poate fi vazuta cu ochiul liber Romanii pot admira, in aceasta perioada, cometa C/1999 S4 Linear, descoperita de americani in luna septembrie a anului trecut, ne-a informat Vasile Turcu, astronom amator, membru al Societatii Planetare din Pasadena-California. Prezenta cometei Linear pe cer ne-a fost confirmata si de directorul adjunct al Observatorului Astronomic al Academiei Romane, Vasile Mioc. Potrivit acestuia, pina pe 28-29 iulie, cometa se poate vedea cu ajutorul unui binoclu, ea fiind situata pe linia care uneste steaua Gama din constelatia Andromeda si steaua Alfa din constelatia Perseu. "In conditii de cer senin si vizibilitate foarte buna, cometa se poate vedea si cu ochiul liber", a adaugat Vasile Mioc. Astronomul amator Vasile Turcu ne-a explicat ca, in perioada 11-19 iulie, cometa Linear se va gasi chiar sub Steaua Polara, iar in perioada 20-27 iulie ea va putea fi vazuta in constelatia Ursa Mare (Carul Mare). Directorul adjunct al Observatorului Astronomic i-a asigurat pe toti cei interesati ca pot solicita sprijinul institutiei pentru a vedea cometa, dar ca acestia trebuie sa dea, in prealabil, un telefon. La noi in tara, ultima cometa a fost vazuta cu ochiul liber in perioada februarie-iunie 1997, cu maximul de stralucire in aprilie. Ea a purtat numele Hale-Bopp. EUGENIA MIRCESCU Cantautor consacrat in Italia, Abramo se transforma in cintaret roman Pe 14 iulie, la Jupiter, primul album - "Parfum de Orient" Dupa o cariera de 20 de ani, in care a sustinut sute de concerte in Italia, Elvetia sau Germania, cantautorul italian Abramo (36 de ani)a decis sa se stabileasca la Bucuresti si sa le cinte romanilor in limba lor. E pentru prima oara cind un artist occidental de succes se muta in Romania. Pina acum s-a intimplat invers, adica artisti romani au emigrat pentru un trai mai bun, chiar cu pretul renuntarii la pasiunea vietii lor - muzica. Italianul si-a cumparat un apartament in Capitala, este rezident roman si vrea sa obtina si cetatenia. Pe 14 iulie, la restaurantul Clabucet din Jupiter, el isi va lansa albumul de debut in Romania. Intitulat "Parfum de Orient", albumul contine 12 melodii care abordeaza genul arabo-latino, dintre care trei au textele in limba romana, restul fiind in italiana. De-a lungul anilor, Abramo a cintat de toate: religioasa, pop, rock, canzonette etc. In 1995 s-a indragostit de o dansatoare romanca Artistul ne-a spus ca ii place mult la noi, pentru ca romanii sint sufletisti, deschisi si inteligenti, iar femeile de aici sint mai frumoase decit italiencele. Povestea de dragoste dintre Abramo si Romania a inceput in 1995, cind a venit prima oara la Bucuresti, la parintii unei fete de care se indragostise. Cei doi s-au cunoscut in Italia, unde romanca lucra ca dansatoare. Acum, fata a devenit cetatean italian si s-a stabilit acolo, iar el locuieste la Bucuresti, motiv pentru care relatia lor s-a racit. Cintaretul cauta cinci instrumentisti buni si doua dansatoare, alaturi de care va cutreiera tara in lung si in lat, in turnee. Abramo se descurca bine cu limba noastra si deja compune piese pentru viitorul sau album, care vor avea textele in romaneste. LIVIU SERBANESCU Cocktail-urile care te fac sa uiti de canicula Racoare cu "Screaming Orgasm" si "Sex on the beach" Atunci cind asfaltul e aproape lichid, cind trecatorii nici nu mai au ce transpira, cind termometrele explodeaza, singurul lucru la care te gindesti e un colt cu umbra, o sticla cu apa rece, o boare de vint. Seara insa, lumea se mai dezmorteste si ia cu asalt terasele si barurile la care viseaza de-a lungul zilei. Berea rece se vinde, cum se zice, ca piinea calda. Iar barmanii cu clasa se intrec in a-ti oferi specialitatile lor cele mai sofisticate: cocktail-urile. Jos palaria pentru "Bloody Mary"-ul preparat de Geo Barmanul Geo, de la localul ''Jos Palaria'' (patron George Mihaita), e in forma: pregateste de zor cocktail-uri. In topul preferintelor se afla ''Campari Orange'', un amestec din Campari, suc natural de portocale si felii de lamiie, care costa 60 de mii de lei. Se mai poate bea aici celebrul "Bloody Mary" (votca, suc de rosii, sare si piper). La terasa ''La Motor'', amenajata la ultimul etaj al Teatrului National Bucuresti, barmanul Cristi ofera Irish Coffee. Atmosfera rustica de aici, cu bancute, mese si umbrele din lemn, este apreciata si de vedete. "Tudor Chirila, solistul de la Vama Veche, comanda Tequilla cu suc de portocale in timp ce starul Pro Tv, Mihai Calin, prefera Ballantine's", spune barmanul. Ceva mai incolo, in Piata Romana, poti primi de la Georgiana ("707 Pub") "Sex on the beach", un cocktail cu "satisfactie garantata". In sfirsit, in localul lui Dan Bittman, liderul formatiei Holograf, "La Burlane", barmanul Roly iti prepara "Kamikaze" sau "Blue Laguna" din Votca, triplusec, cafea, lapte si Amaretto. "White Lady" conduce in top la Sidney Un alt club in care pot fi baute cocktail-uri cu denumiri exotice este barul "Sidney" situat chiar in Piata Victoriei. In cautare de noi experiente, amatorii de bauturi rafinate pot sa-si comande "Haming Lamborgini", un cocktail facut din Brandy, Sambuca, Dark Rum, Blue Cura?ao, Amaretto si Fire "Hombat". Tot amestecul costa 90.000 de lei, pretul standard al tuturor bauturilor din aceasta categorie. Un alt cocktail - o bautura iubita in special de sexul frumos, dar si de cei care se "sparg in figuri" - este "Summer Margarite" care se prepara cu Tequila, Cointrean, lemon juice. Alte denumiri ale cocktail-urilor: "Bloody Mary", "Tequila Sunrise", "Pash & Dash" (un fel de Ice Tea). Oricum, cel mai socant cocktail ni s-a parut "Screaming Orgasm" compus din Bailey's, Cointrean, Kahlua si Cream. Chiar daca la Sidney "orgasm"-ul costa 90.000 lei, lumea nu se da in vint dupa el. Cea mai in voga bautura a verii este "White Lady", care se prepara din gin, Cointrean, suc de lamiie si zahar tos. Zaharul tos se pune pe o farfurie. Se unge marginea paharului - cam 5 milimetri - cu o lamiie si se pune cu gura in jos in zahar. Se toarna ingredientele in shaker si se agita timp de 50 de secunde, se serveste asortat cu lamiie. 55.000 de lei "Admiral", la Nelu Unul dintre cei mai haiosi barmani, specialisti in prepararea cocktail-urilor este Nelu de la "Admiral Club" de pe Calea Victoriei 222. "Cocktail-ul poate fi pregatit in doua modalitati: una pentru consum, iar alta pentru prezentare. In cazul prezentarii, bauturile trebuie turnate in pahar foarte incet, pentru a nu se amesteca. Cind ii prezinti bautura omului trebuie sa se vada, stratificat, cele trei sau patru bauturi care-l compun. Pentru a fi baut, cocktail-ul trebuie amestecat in shaker", ne-a explicat Nelu. Barmanii, specialisti in cocktail-uri, sint, de altfel, renumiti pentru gesturile de agitare a shaker-ului si pentru jongleriile cu sticlele, care aduc deja a circ. Unul dintre cele mai bune cocktail-uri pe care le prepara Nelu este "Admiral", un fel de combinatie a casei. Cocktail-ul costa doar 55.000 de lei - pret unic pentru cocktail-uri - si este preparat din rom, brandy de cirese, crema de banane sau cacao, suc de lamiie sau de portocale. "Nu avem denumiri exotice, ca alte baruri. Astea sint inventii americane, insa combinatiile, in marea lor majoritate, sint aceleasi", ne-a dezvaluit Nelu, ocupat sa mai prepare o bautura. RALUCA BUTAN, CATALINA CLAUS, FLORIAN BICHIR Locuri de refugiu impotriva caniculei La Bran, turistii muncesc cot la cot cu taranii La concurenta cu litoralul, turistii viziteaza in aceasta perioada a anului si zona Bran. Rucar, Moeciu, Magura, Pestera, Poarta, Fundata, Cheia, Sirnea, Drumul Carului sint doar citeva dintre satele presarate pe Culoarul Rucar-Bran, intre masivele Bucegi si Piatra Craiului, agreate de turistii romani si straini. La portile acestui mic paradis se afla si Castelul Bran. Multi dintre acestia, desi vin aici in concedii pentru odihna, participa alaturi de tarani la muncile agricole de sezon, cositul ierbii si intorsul finului. Printre acestia sint si diplomati straini, care fac acest lucru pentru prima oara in viata. Pizza - in cuptoare de lemn Casele branenilor care au scapat de colectivizare sint vizitate de turisti in fiecare an. Multi tarani s-au apucat sa faca agro-turism, insa nu toate serviciile sint apreciate de turisti. In speranta ca vor cistiga bani frumosi de pe urma acestei noi indeletniciri, citiva braneni si-au ridicat adevarate palate. Pentru a putea caza si hrani cit mai multi turisti, ei au construit sali de mese cu capacitate de sute de persoane, care seamana cu cantinele din vremurile apuse. Unii "s-au emancipat" si nu mai servesc traditionalele bucate, ci mincare italiana, spaghetti si pizza " la Bran", pregatita in cuptoare de lemn. In plus, aceste meniuri "ustura" buzunarul clientului. Turistii care aleg zona Bran pentru petrecerea concediului pot apela si la serviciile Asociatiei Nationale de Turism Rural Ecologic si Cultural (ANTREC), care are o oferta diversificata. ANTREC faciliteaza cazarea turistilor la peste 100 de sateni sau la cabane in zone retrase si vile, cu tot confortul necesar si cu garantia unei primiri calduroase din partea gazdelor. Pensiunile taranilor se pot alege dupa numarul de margarete Pentru turisti este important sa stie ca pensiunile turistice administrate de ANTREC se clasifica dupa un sistem similar hotelurilor, doar ca in loc de stele sint folosite margaretele. Pensiunile cu cele mai multe margarete, si anume patru, au garaj si parcare proprii, dormitoare cu doua paturi si dispun de aer conditionat, sufragerie, hol de primire mobilat si decorat traditional, iar bucatariile dispun de cuptor cu microunde, vase si ustensile de inox. In acest an, cei mai multi turisti veniti in concediu la Bran au fost romani, in special familii cu copii, pentru ca aici se practica un turism "de familie". Marilena Stoian, presedintele ANTREC, spune ca majoritatea celor care isi petrec concediul aici sint intelectuali din Bucuresti, Constanta si Galati. "Spun turism de familie pentru ca aici vin in general turisti care au copii. Micutii se pot juca in liniste, pot vedea cum se traieste la tara, cum se aduna ouale din cuibar, cum se mulg vaca, oaia si caprele, iau parte la actiuni precum cositul si intoarcerea finului sau prepararea brinzeturilor", spune Marilena Stoian. Diplomatii straini viziteaza adesea zona Branului Nici turistii straini nu ocolesc aceasta statiune, cei care vin frecvent aici sint francezi, germani si elvetieni, in special diplomati. Preturile, stabilite in functie de gradul de confort, variaza intre 150.000 si 300.000 de lei o camera pe noapte, iar pentru trei mese traditionale pe zi, o persoana trebuie sa scoata din buzunar inca 200.000 de lei. Zona este atractiva si pentru ca nu este poluata, in apropiere neexistind nici macar cale ferata. Marilena Stoian spune ca in acest an a crescut durata sejurului. Turistii prefera sa ramina doua saptamini sau zece zile, nu o saptamina cum se intimpla in anii trecuti. Societatea ANTREC organizeaza si tabere pentru copii, de cite 10-15 persoane. Din program fac parte nu numai plimbarile si drumetiile, dar si cunoasterea unei gospodarii cu animale, a muncilor agricole, plimbari cu caruta, vizite la tarani care detin adevarate colectii artizanale, plimbari calare, gustare la ferma a preparatelor specifice zonei: lapte proaspat, bulz, urda, cas, jintita, pastrama de oaie, miel la protap si alte bunatati. Presedinta ANTREC ne-a marturisit ca turistii au inceput deja sa inchirieze pensiuni pentru sarbatorirea Revelionului 2001. CAMELIA CSIKI Diseara, la Patria, cea mai costisitoare superproductie "Mihai Viteazul" - reconditionat 35 de mii de dolari a costat "cosmetizarea" filmului din 1970 al lui Sergiu Nicolaescu - "Mihai Viteazul". Noua varianta, reconditionata pe pelicula Kodak cu sunet dolby stereo, va este prezentata astazi in avanpremiera, la Cinema Patria, ora 19.30, filmul urmind sa reintre in reteaua de cinematografe romanesti in prima saptamina a lunii octombrie. Unul dintre cele mai costisitoare filme ale anilor '70, "Mihai Viteazul" confirma prin investitiile sale optiunile nationaliste ale regimului ceausist de la acea data. "Mihai Viteazul" a stabilit un record de buget - un milion de dolari. Filmat in iarna lui 1969, filmul are datele unei adevarate superproductii: 7.000 de militari pentru figuratie, 700 de cai, peste 3.500 de costume de epoca, 11.000 de uniforme militaresti, 32 de decoruri interioare, 30 de tunuri, 5.000 de sulite. A fost filmat si in afara granitelor Romaniei, in Turcia si, pe atunci, Cehoslovacia. Filmul are pe afis aproape 240 de actori profesionisti, rolurile centrale fiind asigurate de Amza Pellea, Florin Piersic, Ioana Bulca, Sergiu Nicolaescu, Ilarion Ciobanu etc. CORNELIA POPESCU S.U.A. vazute de un romano-american "America the Beautiful" - o expozitie de fotografie semnata Emanuel Tanjala Pe 4 iulie, de Ziua Americii, James Rosapepe, ambasadorul S.U.A. la Bucuresti, a organizat o petrecere pe cinste la resedinta sa de pe Bulevardul Kiseleff. Invitatii in numar foarte mare, peste 3500 - printre ei presedintele Emil Constantinescu si numerosi romano-americani - au asistat la un program artistic si la vernisajul expozitiei de fotografie "America the Beautiful", semnata Emanuel Tanjala - un one-day show. "Imaginile expuse sint rezultatul unei experiente de aproape 20 de ani in America. Am cutreierat cam toate statele americane si in acesti ani am consumat aproape 4000 de filme de 36 de pozitii. Fotografiind mereu si mereu, am avut sansa sa patrund in pintecul tarii mele de adoptie si sa ma apropii cu ajutorul aparatului de fotografiat de metehnele de zi cu zi ale oamenilor". Emanuel Tanjala este stabilit in Los Angeles din 1982 si lucreaza ca fotoreporter liber-profesionist. Expozitia "America the Beatiful" este un vis de-al sau mai vechi. "Mi-a venit in gind in 1990 si am reusit sa-l materializez abia in 2000. Fotografiile sint un elogiu adus celei mai importante sarbatori a Americii. Ele redau imaginea unei lumi cu pofta de distractie, o lume care stie sa-si cinsteasca zilele de odihna". Cele 62 de fotografii expuse, alb-negru si color, au fost selectate dintr-un numar de 600 de imagini. Toate acestea, insotite de un text ce va fi scris de Sheilah Kast Rosapepe, stau la baza unei carti despre America, ce va vedea lumina tiparului cit de curind. OTILIA MIHAILOV 