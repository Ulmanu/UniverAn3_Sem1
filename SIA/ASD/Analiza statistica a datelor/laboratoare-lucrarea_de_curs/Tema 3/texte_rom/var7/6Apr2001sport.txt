 Fotbalist brazilian la Piatra-Neamt Ca sa scape de la retrogradare, Gheorghe Stefan, presedintele echipei de fotbal Ceahlaul Piatra-Neamt, a adus un fotbalist brazilian. Jucatorul sud-american se numeste Rodrigues Pereira Teixeira si evolueaza pe postul de virf de atac. El a promis solemn ca va inscrie cel putin 10 goluri pentru Ceahlaul, in cele 12 etape ramase din Divizia A. Cum a ajuns la Piatra-Neamt, Teixeira a fost cucerit de frumusetea moldovencelor. "Giogioca, giogioca. Ti pup! Si fasi, ai?", le curteaza sud-americanul pe focoasele pietrence. Cind apare in "XXL", singura discoteca din Piatra-Neamt, Teixeira devine vedeta serii, oferind adevarate recitaluri de samba. El le abordeaza pe chelnerite la fel: "Giogioca, giogioca! Ti pup! Ti vriau!". Atacantul sud-american are o clauza de reziliere a contractului cu Ceahlaul in valoare de 10 milioane de dolari. DANIEL CONTESCU Anglia a scufundat "Invincibila Armada" Ultimele doua meciuri-tur contind pentru sferturile de finala ale Ligii Campionilor au dat cistig de cauza reprezentantelor Angliei. Pe stadionul londonez "Highbury", Arsenal, copiind parca revenirea Galatei din partida cu Real Madrid, a realizat o repriza secunda de foc, intorcind rezultatul de la pauza (0-1), stabilit de argentinianul Ayala (min. 41) si cistigind cu 2-1. Valencia n-a rezistat iuresului declansat de gazde, vazindu-se egalata in minutul 58, printr-un gol cu parfum frantuzesc. Atunci, Pir?s a pasat cu calciiul pentru Henry (scos din ofsaid de Angloma), care a indeplinit o simpla formalitate. In minutul 59, Parlour a initiat o actiune din apropierea liniei de centru, pe care a incheiat-o cu un sut fantastic, de la 25 de metri, care a catapultat balonul sub "transversala" portii lui Canizares. "Tunarii" au mai irosit citeva ocazii, cea mai mare fiind in minutul 65, cind Henry, scapat singur cu portarul, a incercat sa-l dribleze pe Canizares si s-a incurcat in minge. Francezul a redus astfel sansele de calificare ale celor de la Arsenal, care vor avea viata grea in returul de pe "Mestalla", programat peste doua saptamini. Leeds United, in schimb, poate pune deja in vinzare biletele pentru semifinale, trupa lui David O'Leary zdrobind cu 3-0 (1-0) campioana Spaniei, Deportivo La Corua. In minutul 27, Ian Harte a transformat impecabil o lovitura libera de la marginea careului, pentru ca, dupa pauza, Alan Smith (min. 50) si Rio Ferdinand (min. 68) sa inscrie si ei, transformind, probabil, deplasarea in Galicia intr-o excursie. HORIA HASNAS Rocarului i-a trecut glontul pe la ureche Echipa de fotbal Rocar se afla aproape de cea mai mare performanta din istoria sa, accederea in finala Cupei Romaniei, dupa ce, miercuri, a invins categoric, in mansa intii a semifinalelor, Petrolul Ploiesti, cu scorul de 3-0. Formatia din Drumul Gazarului a fost insa la un pas de a pierde jocul cu acelasi scor, la masa verde, daca l-ar fi utilizat pe fundasul Calin Zanc, a carui legitimatie nu continea nici viza LPF, nici viza medicala. Omisiunea conducatorilor din Drumul Gazarului a fost observata de brigada de arbitri cu doar citeva minute inainte de fluierul de start. Acesta a fost si motivul pentru care partida a inceput cu citeva minute intirziere, Zanc fiind inlocuit in ultimul moment cu Irinel Voicu. Intrat neincalzit, tirgovisteanul a fost insa unul dintre cei mai buni jucatori ai lui Titi Dumitriu. "Cei de la Rocar aveau obligatia sa verifice legitimatia jucatorului atunci cind au ridicat-o de la FRF. N-au facut-o, treaba lor. Orice conducator, daca e conducator, trebuie sa verifice toate legitimatiile cu cel putin 3 - 4 zile inainte de meci. Sa n-ai doua vize e o mare omisiune. Daca arbitrii nu observau, iar fotbalistul ar fi jucat, chiar daca nu era contestat de ploiesteni, s-ar fi observat greseala si Rocarul ar fi pierdut meciul", ne-a relatat Mircea Cezar Ionescu, unul dintre observatorii partidei de miercuri. Marius Moldovan, vicepresedintele clubului din Berceni, si cel care efectueaza seviciul de delegat al echipei, si-a recunoscut ulterior eroarea, la vestiare, dupa meci. ADI DOBRE Cu mina in frapiera "A stat trei ore cu mina intr-o frapiera cu gheata", avea sa spuna Gabi Balint despre portarul galez Neville Southall, dupa partida de fotbal Romania - Tara Galilor, scor 5-1, meci disputat pe 20 mai 1992 si contind pentru preliminariile Campionatului Mondial SUA 1994. "Vinovat" de suferinta indurata de batrinul goalkeeper galez a fost Gheorghe Hagi. In minutul 34 al partidei de pe "Steaua", la scorul de 4-0, cel mai bun fotbalist roman al tuturor timpurilor a prins un "trasor" de la 35 de metri, mingea intrind in poarta dupa ce "fripsese" palmele lui Southall. Aceasta memorabila realizare a lui Hagi va putea fi revazuta astazi, in jurul orei 20.00, la scurt timp dupa "Jurnalul" prezentat pe canalul de televiziune Romania 1. Ceahlaul trebuie sa-i plateasca antrenorului 30.000 de dolari Hizo a cistigat in justitie razboiul cu Stefan Completul de judecata din cadrul Tribunalului Timis, alcatuit din Doina Lungulescu si Casiana Secului, a dat ieri verdictul in procesul intentat de antrenorul sibian Viorel Hizo clubului de fotbal Ceahlaul Piatra-Neamt. Sentinta este definitiva, astfel ca gruparea nemteana este obligata sa-i plateasca tehnicianului Viorel Hizo suma de 30.000 de dolari. De asemenea, instanta respinge cererea prin care Hizo acuza modul ilegal in care i s-a desfacut contractul de munca. Sibianul a folosit la dosar un certificat medical fals, act eliberat pe 4 iulie 2000. Daca instanta i-ar fi dat dreptate antrenorului in acest litigiu de munca, gruparea din Piatra-Neamt ar fi fost silita sa-l reangajeze in functia pe care a avut-o in momentul despartirii, in speta cea de antrenor principal. "Bine ca am luat lovelele!" Incurajat de aceasta victorie, Viorel Hizo intentioneaza sa-l tirasca pe Gheorghe Stefan intr-un alt proces. "Bine ca am luat lovelele. Pentru mine, Stefan nu conteaza. A vorbit Gica Popescu despre el, despre aparitia lui in fotbal. Pe mine nu ma intereseaza ce spune el. Ii voi cere si alte drepturi banesti care mi se cuvin, respectiv cinci la suta din transferurile lui Alistar si Baldovin la Universitatea Craiova. Am pus mai tirziu mina pe cele doua contracte. Pe Alistar a luat 160.000 de dolari, iar pe Baldovin - 30.000 de dolari. O sa-i iau si banii astia. Cit despre faptul ca am fost dat afara sau am plecat de buna voie de la Ceahlaul, nu ma intereseaza. Cum sa falsific acel certificat? Asta ar fi insemnat sa trec o boala, ceva. A, ca am de 10 ani lombosciatica n-are nimic comun cu acuzatiile care mi s-au adus. Doar n-am furat parafa sau am obligat doctorii sa-mi semneze certificatul!", ne-a declarat Hizo. Stefan: "E o hotie!" Gheorghe Stefan, presedintele clubului nemtean, a luat foc atunci cind a auzit sentinta. "E o hotie! Nu se poate asa ceva. Deciziile se bat cap in cap. Hizo a stramutat procesul la Timisoara ca sa poata face interventii. Pe de o parte se recunoaste ca i-am desfacut contractul de munca, iar pe de alta parte i se da dreptul de a incasa bani din acelasi contract. O sa ma judec pina in pinzele albe. Voi merge la Avocatul Poporului si la ministrul justitiei", a precizat magnatul pietrean. Dupa lupte care dureaza din luna august a anului trecut, razboiul dintre Viorel Hizo si Gheorghe Stefan s-a terminat la egalitate, scor 1-1, dupa timpul regulamentar. Hizo a iesit totusi in avantaj, intrucit are de luat o suma importanta de bani. Antrenorul va baga banii in buzunar, in timp ce Ceahlaul a cistigat litigiul de munca. Sentinta in privinta conflictului de munca nu reprezinta decit o victorie de imagine a lui Stefan, care are pretentia ca i-a desfacut contractul de munca lui Hizo. DANIEL CONTESCU SERGIU MIAT Meciul de retragere al "Regelui", la adresa www.galahagi.ro Cu 19 zile inainte ca "Regele" sa evolueze pentru ultima oara in tricoul echipei nationale de fotbal, organizatorii "Galei Hagi" au anuntat ieri ca evenimentul sportiv va fi transmis in direct si pe Internet. www. galahagi.ro este primul site oficial romanesc al omului si jucatorului de fotbal Gheorghe Hagi. La aceasta adresa este prezentata povestea "decarului", o incursiune in universul celor mai importante momente din cariera de jucator a lui Hagi. Programata sa se desfasoare pe 24 aprilie, "Gala Hagi" este sprijinita puternic si de primarul general al Capitalei, Traian Basescu. Cu sprijinul acestuia, zona din jurul Complexului Sportiv National "Lia Manoliu" va deveni o "oaza de Occident", stradutele din preajma stadionului pe care se va disputa meciul de retragere al lui Hagi urmind sa fie asfaltate si iluminate. "Banii nu conteaza pentru noi cind este vorba de cinstirea unui fotbalist ca Gica Hagi", a spus ieri Nicolae Marasescu, secretar de stat in Ministerul Tineretului si Sportului. Tot ieri au fost anuntate citeva dintre vedetele fotbalului mondial care vor veni la Bucuresti pentru retragerea lui Hagi. In formatia stelelor se vor afla prieteni si fosti coechipieri ai machedonului. Mexicanul Hugo Sanchez, olandezul Johan Cruyff, croatul Robert Prosinecki, israelianul Haim Revivo, italienii Roberto Baggio si Marco Negri vor participa cu siguranta la eveniment. Cele mai multe dintre starurile invitate, printre care Luis Figo, Fernando Hierro, Paolo Maldini, Hristo Stoicikov si Roberto Carlos, au aminat raspunsul pentru inca o saptamina. Singurele vedete care si-au anuntat refuzul sint spaniolul Raul si englezul David Beckham. Cei doi au motivat ca sint foarte obositi din cauza programului incarcat din ultima perioada. LAURENTIU CIORNEI Potrivit lui Vlad Vasilescu, Eduard Pana are trei vile in Harghita Vlad Vasilescu, fost hocheist al clubului Steaua, in prezent om de afaceri, a convocat ieri o conferinta de presa, tinind sa faca dezvaluiri incendiare la adresa conducerii Federatiei Romane de Hochei pe Gheata. "As vrea sa clarific unde sint banii din hochei", si-a inceput discursul cel care s-a prezentat ca fiind presedinte onorific al sectiei de hochei a clubului Steaua. Sustinut citeva minute si de fostul mare international Traian Cazacu, omul de afaceri a lansat o serie de acuzatii avindu-l ca subiect pe secretarul-general al FRHG, Eduard Pana, pe care l-a caracterizat ca fiind demolatorul hocheiului romanesc. Fara sa-i numeasca, motivind ca-i protejeaza, Vasilescu a spus ca unii membri ai Biroului Federal se pling de stilul dictatorial al lui Pana, sustinind ca acesta nu a prezentat niciodata o situatie financiara. De asemenea, fostul hocheist a declarat ca i-a ajuns la ureche faptul ca Eduard Pana are trei vile in Harghita, intrebindu-se din ce bani le-a cumparat, daca nu din cei ai federatiei? Insinuarile au continuat, oratorul intrebindu-se retoric in ce scop a infiintat Pana fundatia "Hochei Romania" si de ce banii de la IIHF intra in contul acestui organism. Raspunsul lui Eduard Pana a fost scurt: "Minciuni sfruntate. Nu am vazut caseta, n-am citit inca nimic, dar daca aceste afirmatii apar in mass-media, imi rezerv dreptul sa-l actionez in judecata". HORIA HASNAS Lucescu, convins ca Galata va juca finala Ligii Campionilor Mircea Lucescu, antrenorul echipei de fotbal Galatasaray Istanbul, a declarat, intr-un interviu aparut ieri in cotidianul turc "Sabah", ca suporterii formatiei "Cim Bom" isi pot cumpara bilete pentru finala Ligii Campionilor, in cazul in care echipa turca se va califica in semifinalele acestei competitii. "Sint convins ca Galatasaray va cistiga atit campionatul Turciei, cit si Liga Campionilor. Vom scapa si de "Santiago Bernabeu". Si nu primind, ci inscriind goluri", a opinat Lucescu. Potrivit antrenorului roman, fotbalul este un joc care implica trei variante de rezultat: victorie, egalitate si infringere. "Noua ne ajung primele doua dintre acestea pentru a ne califica in semifinale. Detinem deci 66 la suta sanse de calificare. Dar noi mergem la Madrid pentru o adevarata finala. In cazul in care ne vom califica in turul urmator, toata lumea sa-si faca rezervari de locuri pentru finala de la Milano", a adaugat Lucescu. (D.N.) O caruta de bani Cotidianul turc "Hurriyet" a informat, in numarul sau de ieri, ca Gheorghe Hagi a refuzat sa faca schimb de tricouri cu portughezul Luis Figo, la finalul partidei de fotbal dintre Galatasaray Istanbul si Real Madrid, din cadrul primei manse a sferturilor de finala ale Ligii Campionilor. "Imi pare rau, dar i-am promis tricoul lui Hierro (n.r. - coleg cu Figo la Real). Iti promit ca, pe 18 aprilie, la meciul-retur, voi face schimb de tricouri cu tine", i s-a adresat "Regele" lui Figo, detinatorul "Balonului de Aur". Potrivit publicatiei "Radikal", arbitrul italian Pierluigi Collina i-a cerut tricoul atacantului brazilian Mario Jardel. Conducerea Galatei a decis ca, in eventualitatea calificarii in semifinalele Champions League, jucatorii sa incaseze prime in valoare totala de 700.000 de dolari. In cazul accederii in ultimul act al competitiei, gruparea din Istanbul va fi recompensata de UEFA cu 5 milioane de franci elvetieni. (D.C.) 13% sanse Potrivit unui sondaj de opinie realizat pe site-ul de Internet "yahoo.com", pe un esantion de aproximativ 4.000 de utilizatori, Galatasaray este creditata cu 13% sanse la cistigarea Ligii Campionilor. Pe primul loc se situeaza echipa spaniola Real Madrid, cu 23%, urmata de germanii de la Bayern München (20%) si de campioana Angliei, Manchester United (17%). Galata a fost votata de 531 de persoane, ocupind locul al patrulea in acest top al sanselor. Sondajul a fost efectuat dupa disputarea celor patru partide din primul tur al sferturilor de finala. (M.B.) [25][pl.dll?rid=expresro] 