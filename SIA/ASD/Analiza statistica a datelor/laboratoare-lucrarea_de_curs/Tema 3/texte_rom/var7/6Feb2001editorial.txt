 Romania - la examenul copiilor ______________________________________________________________________ Multi cititori vor fi observat ca, in ultimele saptamini, televiziunile si ziarele s-au oprit mai insistent asupra cazurilor de copii molestati in familie, asupra situatiilor din orfelinate sau a minorilor agresati sexual, abandonati sau violentati de semeni, altii decit parintii. Multi romani ar putea crede ca acest lucru este urmarea unei alarmante cresteri a tuturor formelor de violenta asupra minorilor. Trebuie spus ca statistici care sa confirme o asemenea "explozie" nu ne-au fost aduse la cunostinta, desi, luind in calcul saracia extrema, somajul si toate relele ce decurg din acestea, probabil ca o anume crestere a numarului manifestarilor de violenta s-a produs. Cu alte cuvinte, nu cred ca sintem mai brutali in atitudinea noastra fata de copii decit cetatenii altor tari din Europa de est care traverseaza situatii economice similare. Diferenta dintre Romania si aceste state vine doar de la faptul ca ele au inceput sa puna in aplicare mecanisme de protectie a minorilor. Romania a devenit, chiar din 1990, de cind au fost descoperite nenorocirile din orfelinate, mai ales din cele in care erau internati copii handicapati, un fel de caz international. Multi dintre noi n-am inteles de ce. Ni s-a parut ca o pedeapsa nemeritata, ca o pata pe revere, care ne este aratata cu insistenta. Unii mai au si acum o asemenea reactie si nu pot pricepe de ce insista atit de mult Uniunea Europeana in aceasta problema. Violente la adresa copiilor exista si in Franta, si in Anglia, si in Germania. Vedem mereu in mass-media din aceste tari copii ucisi, copii rapiti, copii violati sau chiar abandonati. Dar de fiecare data cind apare un astfel de caz, oamenii se aprind ca o vilvataie. Salvarea unui copil si prinderea vinovatului devin scopuri nationale. Stirea despre disparitia unei fetite domina toate televiziunile, misca fortele de politie, lumea sta cu sufletul la gura si asteapta sa vada cum mecanismele statului si ale societatii civile se pun in miscare. In Italia, un copil cazut intr-o fintina devine problema nationala! Or, toti strainii care ne-au vizitat tara n-au putut sa nu observe cit de mizerabil se traieste in caminele de copii care nu sint ajutate de asociatii umanitare din Vest, cit de multi pui de oameni dorm prin canale ori pe sub scari de bloc si cersesc prin intersectii, in vreme ce statul nu da unei familii mai mult decit contravaloarea a doua pachete de tigari pe luna pentru un minor. Si pe linga lipsa de bani, au mai contribuit si lacunele din legislatie, multimea de institutii cu acelasi obiect de activitate calcindu-se pe picioare, dar fiind incapabile sa faca mare lucru. Ni s-a cerut insistent, inca din 1990, sa unificam aceste organisme, sa le dotam cu personal competent si sa alocam mai multi bani. Nu ne-a pretins nimeni sa facem gradinite frantuzesti in Ferentari, ci doar un progres si sa dam semne ca devenim coerenti in abordarea unei drame sociale. Nu se astepta nimeni ca aurolacii sa vorbeasca esperanto si sa faca demonstratii sofisticate pe calculatoare, ci sa marim nitel alocatia zilnica pentru cei internati in orfelinate si sa facem putina ordine in problema adoptiilor. De preocuparile acestea ale Uniunii Europene n-au scapat nici CDR, si nici Emil Constantinescu, si nu vor scapa nici PDSR, si nici guvernul Adrian Nastase. Recent, in vizita la Strasbourg si la Bruxelles, premierul a fost confruntat cu aceleasi intrebari si va fi silit sa raspunda la ele pina cind in spatele cuvintelor sale se vor afla si alte schimbari vizibile. Iata de ce sint convins ca revenirea insistenta a televiziunilor si a ziarelor la subiectul protectiei minorilor nu poate fi decit de bun augur. Exercita o presiune asupra executivului si, in acelasi timp, trezesc populatia dintr-o nepasare care dureaza de multa vreme. Si legile, si atitudinea guvernelor, nu reflecta, in cele din urma, acel "lasa-ma sa te las" sau "nu e treaba mea" cu care multi dintre noi tratam dramele copiilor. Or, presiunile europene, patetismul unor relatari din media si situatiile nenorocite care apar la tot pasul, dincolo de faptul ca impresioneaza (pe unii chiar ii revolta), au meritul de a transforma o "problema de mina a doua" intr-o prioritate. Abia cind viata de zi cu zi va lasa sa se vada ca minorii reprezinta o preocupare constanta a romanilor, abia atunci vom putea spune cu mina pe inima ca am facut un pas enorm spre lumea civilizata. _________________________________________________________________ 