 In luna iulie, statul vrea sa imprumute aproape 175 de milioane de euro de la banci In luna iulie, statul intentioneaza sa se imprumute din piata bancara cu 4.288,01 miliarde de lei, printr-o serie de noua emisiuni de titluri de stat cu scadente diferite la trei luni, sase luni si un an. Certificatele de trezorerie vor avea valoarea nominala de zece milioane de lei si se adreseaza bancilor si clientilor acestora. Cu acesti bani, Ministerul Finantelor Publice a informat ca intentioneaza sa finanteze si sa refinanteze datoria publica interna. Daca se va realiza integral, acest imprumut din piata interna va echivala cu aproximativ 174,451 milioane euro. Adica mai mult de un sfert din valoarea ultimului imprumut din piata internationala, care a fost de 600 de milioane de euro. ( L.M. ) Din aceasta luna vom putea "semna" electronic Dan Nica, ministrul comunicatiilor si tehnologiei informatiei, estimeaza ca Legea privind semnatura electronica va intra in vigoare in cursul acestei luni. Legea, votata de parlament, mai are nevoie, pentru a deveni operationala, de promulgarea presedintelui si de publicarea in Monitorul Oficial. Semnatura electronica va permite identificarea utilizatorului de catre companiile care furnizeaza servicii de comert electronic. In acelasi timp, posesorul acestei semnaturi va putea efectua o serie de tranzactii prin intermediul Internetului, care pina acum nu erau posibile. Oficialii Ministerului Comunicatiilor si Tehnologiei Informatiei sint de parere ca o alta lege importanta - cea a comertului electronic - va intra in vigoare pina la sfirsitul anului. In prezent, proiectul de lege este dezbatut in parlament. ( V.M. ) Catarama a pierdut imobilul ELVILA Pe data de 4 iulie, in baza deciziei luate de Curtea Suprema de Justitie, ORCB a preluat Centrul de Afaceri Elvila, aflat pina acum in proprietatea omului de afaceri Viorel Catarama. Potrivit comunicatului oficial al ORCB, o echipa numita de seful Oficiului va prelua administrarea imobilului, concomitent cu declansarea procedurii de valorificare a cladirii - prin licitatie publica deschisa. Declansat in urma cu doi ani, procesul ORCB-Elvila International a cunoscut mai multe etape. "Firma pe care o conduc se va muta pina pe 30 iulie" a declarat Catarama. Prin aceasta decizie judecatoreasca, firma Elvila s-a achitat de datoriile pe care le avea fata de Bancorex si, implicit, fata de ORCB. ( G.T. ) Romanii au ajuns in sapa de lemn Potrivit unui studiu facut de Institutul National de Statistica (INS), bugetele familiale din Romania ilustreaza criza prelungita in care se afla economia si un nivel de trai extrem de scazut. La o privire sumara asupra datelor statistice, putem observa ca volumul veniturilor nete disponibile pe o familie este usor mai mic decit cel al cheltuielilor totale. Astfel, daca veniturile nete care revin in medie pe o gospodarie sint de 2,7 milioane de lei, cele medii pe o persoana sint de 940.000 lei. Cheltuielile totale ale unei gospodarii sint, in medie, de 3,3 milioane de lei si 1,1 milioane lei pe o persoana. Principala destinatie a cheltuielilor gospodaresti este consumul - 72,5%. Un volum mare in ponderea cheltuielilor este dat de plata impozitelor si taxelor (11,1%). De remarcat ca procentul banilor destinati cheltuielilor pentru investitii trec foarte putin de nivelul zero, mai exact 0,8%. Nivelul mediu al economiilor lunare pe o gospodarie se situeaza la numai 16.400 lei. Dintre cheltuielile lunare destinate consumului cea mai mare parte merge catre cumpararea produselor alimentare, 48,5%. Cheltuielile casei - intretinere, electricitate gaze - au ajuns la un nivel foarte mare in economia unei gospodarii, de 13,2%. GABRIELA TINTEANU Telenovela cu carnea de porc continua Taxe vamale in 1001 episoade Discutiile privind taxele vamale la carnea de porc din import tind sa nu se mai sfirseasca. La Ministerul Agriculturii a mai avut loc ieri o runda de negocieri, dar nici vorba de vreo "decizie finala" dupa cum tot promite ministrul Sirbu de vreo luna incoace. Negocierile se vor purta saptamina viitoare la Departamentul de comert exterior din cadrul Ministerului Afacerilor Externe pentru ca discutiile privind taxele vamale s-au extins de la carnea importata din Ungaria, la cea importata din intreg spatiul CEFTA si UE. Potrivit secretarului de stat la agricultura, Mihai Lungu, atit procesatorii de carne, cit si producatorii din zootehnie s-au gindit ca ar fi bine ca la importul de carne din CEFTA si din UE sa existe o taxa vamala unica. Insa ei n-au ajuns ieri la un "consens" privind valoarea acestei taxe. Procesatorii sustin ca ea ar trebui sa fie de 15%, iar cei din zootehnie, care doresc o protectie mai solida, spun ca taxa n-ar trebui sa fie mai mica de 25%. In plus, ei doresc noi reglementari in privinta regimului zonelor defavorizate prin care patrunde aproape toata carnea din import cu taxa vamala zero, desi doar o cantitate infima se prelucreaza acolo conform legii. Lungu a precizat ca Ministerul Agriculturii va propune ca, in zonele defavorizate, importul sa se efectueze cu plata taxelor vamale, acestea urmind sa fie restituite dupa ce importatorii vor face dovada prelucrarii carnii in capacitatile de productie aflate in zona defavorizata. Indiferent ce decizie finala se va lua, ea nu va aduce consumatorului nimic bun prin buzunare. "Taxa unica coroborata cu masurile de stopare a fraudei fiscale in zonele defavorizate vor duce la o crestere a preturilor la carne, dar nu si la explozia lor", a precizat Gelu Dragomir, presedintele Asociatiei Romane a Carnii. Carnea se va scumpi cu circa 5% daca va fi aprobata taxa propusa de procesatori (15%), iar daca se va prefera formula propusa de cei din zootehnie - (25%) - carnea se va scumpi cu circa 10-13%, a apreciat Dragomir. NICOLETA BURTAN Posta Romana - la OSCE Incepind de astazi pina pe 10 iulie va avea loc, la Paris - pentru prima data sub presedintia Romaniei - cea de-a zecea sesiune anuala a Adunarii Parlamentare a OSCE. Cu aceasta ocazie, Posta Romana pune in circulatie o emisiune de timbre si un FDC realizate de artistul plastic Octavian Penda. Valoarea nominala totala a pachetului este de 11.500 lei, iar tirajul este de 528.000 bucati. Marca postala si plicurile "prima zi", avind titlul "A X-a sesiune anuala a Adunarii Parlamentare OSCE", sint disponibile in toata reteaua postala si la Romfilatelia. ( G.T. ) Cu un profit de citeva sute de mii de dolari, Nicolae este Omul care da forma apei Intr-o tara in care si cei cu bani se pling ca nu au, a aparut, de citiva ani, o noua modalitate de a cheltui citeva milioane bune: constructia unei piscine. Si cum fiecare are imaginatia bogata, se pot comanda orice tipuri de piscine. Acum opt ani, Nicolae Nicolau a simtit ca Romania este o piata virgina in domeniul piscinelor - asa ca, fara sa mai stea pe ginduri, s-a apucat de treaba. Acum are o cifra de afaceri de peste doua milioane de dolari pe an. E vara, e soare, e piscina Ce face omul cu dare de mina cind n-are chef de mare sau de aglomeratia de la strand? Simplu. Isi comanda o piscina. Si, slava Domnului, are de unde alege, pentru ca firmele in domeniu au impinzit Bucurestiul. Nu toate insa lucreaza la cele mai inalte standarde de calitate. Nicolae a inceput cu un capital de 20.000$ si si-a pus pe picioare o firma serioasa care, in scurt timp, a devenit foarte cunoscuta si apreciata pentru calitatea lucrarilor si pentru preturile practicate: "Eu am invatat meserie de la furnizorii straini si, in timp, mi-am trimis oamenii in strainatate sa invete cum sa lucreze corect. O piscina trebuie construita cu grija si la standarde inalte pentru ca, altfel, te faci de ris, iar clientii nu mai au incredere in munca ta", spune patronul. Limpede precum cristalul Apa trebuie sa fie limpede 24 de ore din 24. Si asta cere experienta in montarea filtrelor de recirculare a apei. De meserie inginer constructor, Nicolae admite ca nu face nimic de capul lui: "Am 170 de angajati si lucrez intotdeauna cu arhitecti". Oferta de piscine este foarte variata. La showroom-ul de pe soseaua Bucuresti-Ploiesti se pot comanda piscine de toate dimensiunile, cu adincimi cuprinse intre 30 cm si 1.80 m. Cea mai ieftina piscina costa 127$ si este destinata copiilor avind o adincime de 30 cm. Piscina mobila pentru adulti este adinca de 90 cm si, in functie de diametru, costa intre 390 si 450 $. Acestea se livreaza la cutie - cu tot cu instalatii - si pot fi montate foarte usor, chiar de clienti. Piscinele mai sofisticate si stabile costa de la 1.000 $ in sus. In functie de bani si imaginatie, clientul poate sa cumpere o piscina cu diferite facilitati: sistem de facut valuri, de inot contra curentului, iluminare nocturna sub apa sau jacuzzi. Bani sa fie! "Putem face piscine de orice forma, totul depinde de banii disponibili ai clientului". Aproape in fiecare an, patronul are contracte de 70-80.000$ sau mai mult, cu persoane particulare sau hoteluri. In vara asta, el va construi piscine la doua mari hoteluri din Mamaia, ceea ce ii va aduce un profit de 100.000$. "Pe linga afacerea cu piscine, ma mai ocup si de mobila - afacere care merge tot anul, nu doar sezonier. Intentionez insa sa trec afacerile pe doua firme separat". Patronul recunoaste ca nu este usor sa razbati pe piata romaneasca. Dar cum lucrarile lui sint cartea de vizita a firmei, nu se indoieste ca va avea probleme pe viitor. Ba, mai mult, banii cistigati sint reinvestiti pentru o extindere in orasele mari. IULIA ICHIM Cum sa va cheltuiti banii Luati-va un aliat in batalia cu praful! Daca aspiratorul dumneavoastra este uzat sau, pur si simplu, nu va mai multumeste, oferta de pe piata este destul de larga. Tocmai de aceea trebuie sa fiti atenti la raportul calitate-pret inainte de a va cumpara un nou aspirator. Desi la prima vedere s-ar putea sa va tenteze design-ul si un pret rezonabil, nu va grabiti sa cumparati din primul magazin. Trebuie sa fiti atenti la detaliile de functionare, la imbunatatiri si la costurile de utilizare. Daca aveti probleme respiratorii sau alergii, este bine sa va ginditi la un aspirator cu sistem de filtrare a aerului. Acest dispozitiv impiedica raspindirea prafului in timpul aspirarii. De asemenea, trebuie sa urmariti in ce masura un astfel de aparat este usor de folosit, adica cit de mult va usureaza munca si elimina stresul. Tuburile flexibile, foarte usoare, reprezinta doar una dintre aceste facilitati, care face posibila aspirarea in spatele mobilei, cu un minim de efort al spatelui. Nivelul de zgomot poate fi si el extrem de redus, in functie de aparat. Un alt criteriu de selectie il constituie costurile de utilizare: consum de curent electric si accesoriile de unica folosinta. Pe de alta parte, un consum electric ridicat implica o putere de aspirare mai mare. Printre accesoriile de unica folosinta este si sacul de praf, care poate fi din pinza sau din hirtie, si atunci trebuie inlocuit periodic. Desi sacul din hirtie nu este foarte scump (in jur de 20.000 lei), majoritatea cumparatorilor prefera aspiratoarele cu sac din pinza. Gama de aspiratoare existente pe piata romaneasca la ora actuala este foarte variata, la fel ca si preturile acestora. Aparatele variaza de la cele mai simple, fara prea multe accesorii, care costa in jur de 1.500.000 lei, pina la cele mai complexe. Pentru a va ajuta sa faceti cea mai buna alegere, va prezentam in continuare citeva oferte de la firme din domeniu: Firma "ALTEX": - Rowenta Collecto - 4.699.000 lei - sac din pinza, tija telescopica din inox - Rowenta Baloon - 1.999.000 lei - 1.300W - Phillips Visions - Excel - 5.399.000 lei - 1.700W - cap de lista la firma Phillips, cu un sistem bun de filtrare a aerului si reglare automata Electrolux Clario - 1.400W - OFERTA SPECIALA - de la 3.640.000 lei este acum 3.499.000 lei Firma "MEGA VISION": - Daewoo - de la 2.109.000 lei - 1.200 W pina la 3.549.000 lei - 1.500W - zgomot redus, filtru de curatare, sac din pinza, putere mare de aspirare, usor de utilizat - Rowenta - intre 2.079.000 lei - 1.250W si 2.599.000 lei - 1.300 W, accesorii de baza - Hoover arrianne - intre 1.939.000 lei - 1.200W si 2.499.000 lei - 1.400W - DeLonghi - intre 2.549.000 lei - 1.400W, cu tevi din inox telescopice - si 2.579.000 lei - 1.200W, cu variator de putere incorporat Firma "Romanel": - Moulinex - intre 2.289.000 lei - 1.300W si 4.299.000 - 1500W - Moulinex - 4.499.000 lei - 1250W, cu multe facilitati: sistem de dozare a samponului, clatire cu apa curata, filtru de aer, indicator nivel apa. - Bosch - 2.199.000 lei - 1.500W Firma "Domo": - Simens - intre 2.999.000 lei - 1.300W si 6.999.000 lei - 1.500W - Rowenta baloon - 1.999.000 lei - 1.350W - accesorii standard - Bosch - intre 2.399.000 lei - 1.300W si 2.999.000 lei - 1.300W - AEG - intre 2.699.000 lei - 1.500W si 2.999.000 lei - 1.600W, cu mai multe trepte de viteza - ETA - intre 1.699.000 lei - 1.400W si 1.899.000 lei - 1.400W Firma "Vassilias": - Rohnson - intre 2.090.000 lei - 1.500W si 3.590.000 lei - 1.400W - Rohnson Genie - OFERTA SPECIALA - de la 1.620.000 lei la 1.370.000 lei Firma "Mega Vision": - DeLonghi - 11.199.000 lei - 1300W; accesorii: variator putere (mai multe trepte de putere), vaporizator, dispozitivul pentru geamuri se cumpara separat, la comanda cu 800.000 lei. Spala, limpezeste si usuca covoare sau tapiterie. Firma "Domo": - Rowenta Collecto - 4.599.000 lei - 1300W, cu sistem de spalare - Phillips - OFERTA SPECIALA - 7.999.000 lei - 2000W, sistem de spalare cu multe facilitati, gratis un aspirator firimituri in valoare de aproximativ 1.000.000 lei. Daca va doriti un aspirator care si spala, micile "gospodine" robotizate va pot fi de folos. Desi pretul acestora este destul de ridicat, cam cit al unei Dacii mai vechi, in timp, costul se amortizeaza prin efortul minim raportat la rezultatele obtinute. Un astfel de "robotel" este dotat cu un vaporizator cu ajutorul caruia se pot spala geamuri si tapiterie si cu un dispozitiv special pentru spalat, limpezit si uscat covoare. In plus, apa necesara acestor operatiuni poate fi incalzita direct de aparat. Cutie cu pietris, pe post de greutate la cintar Peste 50 de milioane de lei este valoarea amenzilor aplicate de inspectorii Autoritatii pentru protectia consumatorilor in urma controalelor efectuate saptamina trecuta la nivelul intregii tari. Va prezentam in continuare o parte dintre cei sanctionati: Iasi: Brutaria SC "7+1" SRL a fost inchisa temporar pentru ca spatiul de productie era mizerabil, fara geamuri, cu mucegai si paianjeni pe pereti. In loc de greutati, la cintarirea materiilor prime se folosea o cutie plina cu pietris. Neamt: De Roca SRL, magazin de preparate din carne, a fost inchis temporar dupa ce s-a descoperit ca vindea carne de pui stricata, congelata si cascaval "Delia" fermentat si cu mucegai. Galati: GA&MG SRL, fabrica de racoritoare, producea sucurile "Gemifruct". A fost inchisa temporar dupa ce s-a constatat ca in hala de productie nu se respecta conditiile igienico-sanitare. Sticlele nu se clateau inainte de a fi umplute cu suc. Sucul continea de doua ori mai mult dioxid de carbon decit prevedea reteta. MIHAELA BALEA Pretul sanatatii In perioada de vara, din cauza caldurii exista un risc crescut de aparitie a enterocolitelor, a toxiinfectiilor alimentare si a bolilor diareice. Va prezentam in continuare lista cu preturile unor medicamente mai des utilizate in astfel de boli. (N.L.) Produs Farmacie Adresa Pret Imodium Farmacia Riul Doamnei str. Riul Doamnei 31.800 lei cutie cu 6 capsule sector 6, Bucuresti Farmacia Victoriei str. N. Titulescu, nr. 3 32.000 lei sector 1, Bucuresti Farmacia Sensi Blu Cal. Victoriei, nr. 12A 31.800 lei sector 1, Bucuresti Farmacia Sala Palatului str. Stirbei Voda 31.800 lei nr. 16, sector 1, Bucuresti Saprosan Farmacia Riul Doamnei 19. 700 lei; cutie cu 30 de drajeuri Farmacia Victoriei 24.100 lei; Farmacia Sensi Blu 24.100 lei; Farmacia Sala Palatului 24.100 lei; Farmacia Titulescu 22.000 lei Smecta Farmacia Riul Doamnei 4.985 lei; un plic Farmacia Victoriei 4.950 lei; Farmacia Sensi Blu 4.850 lei; Farmacia Sala Palatului 6.000 lei; Farmacia Titulescu 4.400 lei Furazolidon Farmacia Riul Doamnei 5.000 lei cutie cu 20 de tablete pentru adulti Farmacia Victoriei 5.000 lei; Farmacia Sensi Blu 7.400 lei; Farmacia Sala Palatului 5.000 lei; Farmacia Titulescu 4.500 lei Genti de plaja Pret Magazin Adresa 220.000 lei Expo-market Basarab Splaiul Independentei 250.000 lei Pavilion H Piata Presei Libere 330.000 lei Magazin Gilion Bdul Magheru 34-44 349.000 lei Magazin Vlady's str. George Enescu 375.000 lei Magazinul Cocor Bd. C-tin Ion Bratianu 590.000 lei Decatex Prod SRL Pasajul Universitatii [21][pl.dll?rid=expresro] 