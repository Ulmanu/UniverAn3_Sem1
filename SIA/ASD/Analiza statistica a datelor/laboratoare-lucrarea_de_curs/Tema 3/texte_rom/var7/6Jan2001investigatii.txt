 Panica printre militarii care au luptat in Bosnia Soldati contaminati Moartea suspecta a unor militari din trupele Aliantei care au participat la misiunea de mentinere a pacii in Bosnia a generat, la nivelul Ministerului roman al Apararii, sedinte in lant. Au urmat o serie de convocari, iar persoanelor care ar fi putut oferi relatii in acest caz li s-a interzis sa vorbeasca cu ziaristii. Totusi, reporterii "Evenimentului zilei" au reusit sa afle amanunte despre soarta militarilor romani care au participat la misiuni in Bosnia. Este vorba despre ofiteri, subofiteri, maistri militari sau militari angajati pe baza de contract care au activat, in ultimii ani, in cadrul Batalionului 96 Geniu, in Bosnia, sau cei care sint prezenti acum in aceasta zona, in cadrul contingentului olandez sau la Detasamentul National Bosnia. Din 1.448 de militari romani au fost examinati medical doar 243 In perioada 15 martie 1996 - iulie 2000, in Zenica au fost prezenti in cadrul fortelor se mentinere si stabilizare a pacii (IFOR, ulterior KFOR) 1.448 de militari romani, iar din iulie pina in prezent alte 97 de persoane. 139 din cei aproape 1.500 de militari prezenti in Bosnia au participat, prin rotatie, la doua sau mai multe misiuni. Oficialii MApN sustin ca pina in prezent nu s-au depistat manifestari care sa indice o eventuala iradiere. In acelasi timp, riscul imbolnavirii de leucemie nu a trecut si nu este exclus ca, in viitor, sa ne confruntam cu astfel de cazuri. Aceasta pentru ca, pina in prezent, nu au fost examinate clinic decit 243 de persoane, alte 159 fiind supuse unor examene complexe, clinice si de laborator. Potrivit unui comunicat al MApN, in iulie 2000, Centrul de Cercetari Stiintifice Medico-Militare a examinat clinic 84 din militarii intorsi din misiune, iar alti 20 au fost supusi examenelor de laborator. "Persoanele investigate nu au prezentat semne care sa sugereze vreun sindrom al vreunei boli cauzate de iradiere", sustine MApN. Panica in MApN din cauza "sindromului balcanic" Autoritatile au declansat cercetari pentru a stabili daca vreun cadru militar roman s-a imbolnavit, in urma intrarii in contact cu uraniu neimbogatit. Manifestarile care apar sint, intr-o prima faza, de natura digestiva (diaree), urmate de modificarea compozitiei singelui (scaderea numarului de trombocite), hemoragii, tulburari neurologice (somnolenta, ameteli, dureri de cap, tulburari de vedere). In timp, e posibil sa apara tulburari hematologice grave care pot genera leucemie. Surse care au dorit sa-si pastreze anonimatul spun ca in Bosnia, in timpul bombardamentelor, s-ar fi folosit si arme neconventionale. "Chiar si virful proiectilelor este confectionat dintr-un material foarte dur, din uraniu neimbogatit, tocmai pentru o capacitate de penetrare cit mai mare", ne-au declarat cadrele militare. In rindul acestora domneste o stare de neliniste si ingrijorare la gindul ca sanatatea lor ar putea fi pusa in pericol. Militarii romani sint dispusi sa-si asume riscul si sa participe si la noi misiuni care le-ar aduce un venit substantial, dar si experienta pe care n-ar putea dobindi-o decit in situatii limita, cu toate ca in Angola au existat citeva cazuri de imbolnaviri cu virusul HIV, iar in Bosnia - iradierea. In Bosnia se mai afla 97 de militari romani Participarea militarilor romani in Bosnia s-a facut in baza prevederilor Acordului de la Dayton, iar parlamentul a aprobat participarea armatei noastre in cadrul Fortei de Implementare a Pacii in Bosnia (IFOR) cu un batalion de geniu in limita a 200 de militari cu urmatoarea componenta: stat major, pluton cercetare-deminare, companie drumuri si poduri, pluton paza, grupa transmisiuni, formatiuni logistice. Batalionul a actionat in cadrul IFOR timp de zece luni si, ulterior, in cadrul SFOR. Militarii romani au participat la sute de misiuni specifice, pe o arie de peste 60 de kilometri patrati, in teren muntos impadurit, in mare parte pe linia de demarcatie, in zone de risc, nedeminate, unele dintre acestea refuzate de alte contingente prezente. Militarii nostri au luat parte la misiuni de cercetare si deminare, constructii de drumuri in teren muntos sau refacerea acestora, constructia unui helioport, a unor poduri sau refacerea terasamentelor de cale ferata distruse de bombardamente. Pe timp de iarna, au acordat sprijin cu echipe de deszapezire si in permanenta au luat parte la actiuni umanitare. In prezent, in Bosnia mai sint 97 de militari romani. ALINA GRIGORE Soldatii puteau sa se imbolnaveasca din cauza prafului rezultat in urma exploziilor Seful Departamentului de Igiena Radiatiilor din cadrul Institutului de Sanatate Publica, Constantin Milu, a afirmat ca "soldatii nu s-au imbolnavit de leucemie din cauza radiatiilor cu uraniu, pentru ca acesta este saracit, deci cu o concentratie mult mai mica decit uraniul aflat in natura". Puterea radiatiilor depinde de concentratia uraniului aflat in proiectil, deci, daca aceasta este mica, radiatiile nu sint periculoase. Teoretic, a mai spus Constantin Milu, este posibil ca multi militari, aflati aproape de zona in care a cazut un proiectil, sa fi inhalat praful rezultat in urma exploziilor. "Nu se poate spune ca soldatii au facut leucemie din cauza uraniului de la proiectile, mai ales ca leucemia se manifesta dupa mai mult timp de la iradiere, intre unu si trei ani. In plus, cercetatorii americani au depistat inca 55 de cauze care ar putea duce la aparitia leucemiei", a explicat seful Departamentului de Igiena Radiatiilor. "In ultimele trei luni, a precizat el, s-a desfasurat un program special de supraveghere si determinare a radioactivitatii in zona de sud-vest a Romaniei, dar nu s-a constatat nici un fel de activitate de acest fel". MIHAELA BALEA TATIANA DABIJA Marea teapa a Revelionului Tombola "Publirom", caz penal Politia merge pe urmele anchetei reporterilor de la "Evenimentul zilei" La Oficiul Postal nr.83, unde zac sacii cu milioane de carti postale, a fost studiat contractul de licenta dintre Compania Nationala Posta Romana si "Publirom Press". Potrivit acestui contract, care prevede plata la ridicarea incarcaturii din casuta postala, societatea nu poate intra in posesia cartilor postale pina cind nu achita datoria de peste doua miliarde de lei. In caz contrar, potrivit regulamentului de functionare a companiei, sacii se pastreaza un termen limita de sase luni, dupa care se distrug. De data aceasta, fiind vorba de un dosar penal deschis pe numele "Publirom", felicitarile purtatoare de sperante zadarnice vor fi tinute ca probe pina la finalizarea unui eventual proces pentru desfasurare de jocuri de noroc neautorizate si inselaciune. In timpul discutiilor purtate intre colonelul Geambasu si diriginta oficiului, cea din urma a fost sunata de insusi patronul "Publirom", Nicolae Cristea. Furios din cauza dezvaluirilor noastre si cu veleitati de anchetator, Cristea i-a cerut socoteala femeii de parca n-ar fi auzit niciodata de dreptul la informatie. "Cauza este neintelegerea regulamentului" O alta echipa a politiei a debarcat la "Eurografica", firma ce s-a ocupat de tiparirea felicitarilor si taloanelor. S-au ridicat contractele si actele aditionale pentru a se descoperi cite bucati au fost lansate in realitate pe piata, cite s-au produs in Italia si cite in tara. Sint asteptate surprize mari pe aceasta filiera, "Eurografica" fiind in momentul de fata locul unde se poate afla misterul seriilor asa-zis cistigatoare publicate ieri in "Romania libera". Tot ieri am primit la redactie punctul de vedere al firmei "Publirom". Fara a fi convingator, poate doar penibil, presedintele acesteia incearca o justificare anemica in fata consternarii si furiei cumparatorilor de carti postale: "Cauza este neintelegerea regulamentului jocului si a conditiilor care ne-au fost impuse independent de dorinta noastra". Nici o vorba despre lucrurile aduse in discutie de noi. Scrie printre Andreele Marin raspindite pe felicitari ca se face extragere televizata cu spectatori? Scrie! Dar nu s-a facut nici o tombola, fie ea televizata sau nu. In plus, marea noastra nedumerire este alta si merita toata atentia fiindca este marea gafa care ii poate infunda pe cei de la "Publirom" si prietenii lor de la "Eurografica". Ambii sustin ca premiile de 30 de miliarde au fost inscrise, in final, pe taloanele razuibile. Insa, daca ei au trecut premiile pe taloanele razuibile (desi este imposibil, deoarece nu puteau inscrie nimic dupa ce cartile postale fusesera tiparite), atunci de unde stiau ei ce serii au fost cistigatoare pentru a le publica in "Romania Libera"? Seriile cistigatoare (toate incepind numai cu 37XXXXX, culmea), sint alese aleator de calculator (chiar Nicolae Cristea sustine asta) si nu se cunosc pina nu vine omul si arata Mercedesul desenat in patratel, sau miliardul, sau Dacia, sau ce au mai promis fara limite. Si revenim asupra unui amanunt: "Publirom" si "Eurografica" sustin ca s-au tiparit 4,5 milioane de carti postale. Daca prima serie ar fi fost 37XXXXX, adica seria cistigatoare publicata in "Romania Libera", si adunam cu 4,5 milioane avem o serie finala de 82XXXXX. In ziarul nostru de ieri am publicat insa un talon cu seria 9XXXXXX. Ceea ce inseamna ca fie este vorba de evaziune fiscala (s-au tiparit mult mai multe milioane), fie seriile cistigatoare nu exista, tiparirea facindu-se de la citeva milioane in sus (asa cum a declarat directorul Popeanga de la "Eurografica"). Noi credem ca si una, si alta. Asteptam concluziile politiei. MARIANA BECHIR Probleme la Primaria Iasi Constantin Simirad, anchetat penal pentru abuz in serviciu Primarul municipiului Iasi, Constantin Simirad, este anchetat penal pentru ca ar fi repartizat ilegal o serie de spatii comerciale unor fundatii si asociatii nonguvernamentale. IPJ Iasi a dispus inceperea urmaririi penale impotriva lui Simirad, acesta fiind cercetat pentru savirsirea infractiunii de abuz in serviciu. Obiectul dosarului penal nr. 300398/1999 il reprezinta un raport al Comisiei Economice a Consiliului Local Iasi intocmit in anul 1997 privind activitatea sefului municipalitatii. Primarul Iasiului este acuzat ca a acordat 65 de spatii comerciale unor fundatii si asociatii nonguvernamentale fara a respecta procedurile legale. Ofiterii Serviciului de Combatere a Criminalitatii Economico-Financiare au fost sesizati de consilierul municipal PNL Dan Carlan. Acesta a declarat ca aminarea urmaririi penale a fost facuta pentru acoperirea ilegalitatilor comise de Constantin Simirad. Consilierul PNL a prezentat mai multe cazuri in care Simirad a acordat unor fundatii spatii pentru care s-a perceput o chirie extrem de mica, fundatii la care primarul municipiului Iasi este presedinte. Spatiile respective, continua Carlan, au fost subinchiriate la preturi foarte mari, iar banii, in opinia consilierului, au fost folositi in campania electorala pentru alegerile locale. Primarul Constantin Simirad a respins toate acuzatiile care i se aduc. Mai mult, primarul a declarat pentru "Evenimentul zilei" ca inceperea urmaririi penale pentru abuz in serviciu a fost dictata de "unii politisti inregimentati politic" si numai justitia poate sa arate nevinovatia sa. Din cauza ca a facut publice cercetarile care se fac in acest dosar, primarul Constantin Simirad l-a actionat in judecata pe consilierul Dan Carlan pentru calomnie, solicitindu-i 800 de milioane de lei daune morale. Ancheta politistilor este inca in desfasurare, iar la procesul de calomnie, Judecatoria Iasi a dat ieri termen pentru data de 16 februarie. Primarul Constantin Simirad nu va fi suspendat din functie decit in cazul in care prefectul va dispune expres acest lucru sau Simirad va fi arestat. Edilul sef a cazut la pace cu ziaristii Razboiul dintre ziaristii ieseni si conducerea municipalitatii a luat sfirsit. Primarul Constantin Simirad a anuntat ieri oficial ca va retrage de la dezbaterile Consiliului Municipal Iasi hotarirea privind dreptul la imagine al consilierilor locali. "Hotarirea a fost mai mult o discutie decit o decizie. Avind in vedere reactia dura a presei, nu dorim sa ne punem ziaristii in cap. Fiecare consilier se poate apara si singur daca se simte lezat. Cred ca vom renunta la aceasta hotarire", a declarat primarul Constantin Simirad. Acesta nu si-a cerut scuze pentru cuvintele jignitoare cu care au fost catalogati gazetarii ieseni. CATALIN DUMITRESCU Valuri in procesul Tepro Priplata intra in greva foamei La Tribunalul Iasi a avut loc ieri al doilea termen in procesul Tepro. Franmtisek Priplata a comunicat prin intermediul avocatilor sai ca va intra in greva foamei pentru a atrage atentia asupra procesului care i s-a intentat de catre justitia romana, in conditiile in care el se considera nevinovat. Priplata a trimis un memoriu la Curtea Europeana a Drepturilor Omului. La inceputul lunii septembrie a anului trecut, Virgil Sahleanu a fost ucis in scara blocului in care locuia de doi indivizi care i-au aplicat sapte lovituri de cutit. Dupa o saptamina de cautari, politistii au dat de urma asasinilor si a instigatorilor. Potrivit acuzarii, Virgil Sahleanu a fost asasinat de doi agenti ai unei firme de paza si protectie din Vaslui, la comanda patronului si sefilor directi care, la rindul lor, au fost instigati de catre directorul Tepro, Victor Balan, si actionarul majoritar al unei firme vasluiene, cehul Franmtisek Priplata. CATALIN DUMITRESCU Pentru a se fura un dosar important, Sediul Politiei Bihor a fost spart Biroul unui ofiter din Inspectoratul Judetean de Politie a fost spart si ravasit chiar in noaptea de Craciun. In dimineata primei zile lucratoare dupa Sarbatori, maiorul Florian Tiburca, din cadrul Serviciului Economic din IPJ Bihor, si-a gasit dulapul spart si unul din fisiere ravasit. Din sertare nu lipsea nimic. Banii erau la locul lor, doar citeva hirtii erau asezate in dezordine, semn ca hotul s-a grabit. Potrivit informatiilor noastre, autorul spargerii din noaptea de Craciun cauta un anume dosar care zabovise, cu citeva zile inainte, in acel sertar, dar intre timp fusese mutat intr-un alt birou. Dosarul continea o serie de probe si documente legate de o vasta retea de traficanti de documente de repatriere, in baza carora s-au introdus in tara sute de autoturisme in regim de scutire de la taxele vamale. Intre paginile dosarului cautat se gasesc si dovezi acuzatoare la adresa unui sef de la Episcopia Bihor. Comanda subtilizarii dosarului pare a fi fost data de unul dintre cei implicati in retea si ar fi fost executata de o persoana din interiorul politiei care stia unde-si tine ofiterul documentele. Politisti din cadrul Serviciului Economic banuiesc cam despre cine ar fi vorba, dar incearca sa rezolve cazul cu cea mai mare discretie. MIRUNA IONESCU Hotii de Cesiu au fost prinsi Politia i-a retinut pe autorii furtului celor cinci containere cu substanta radioactiva, de la SC Mobstrat SA Suceava. Neculai Dascalu, 39 de ani, din Liteni si Mihai Ciornohac, 25 de ani, din Adincata, ambii muncitori la centrala termica a societatii, sint cercetati pentru furt si nerespectarea regimului materiilor radioactive si nucleare. La finele anului trecut, dintr-o magazie a societatii Mobstrat au disparut cinci recipiente din plumb, care contineau fiecare cite o pastila de Cesiu 136, izotop radioactiv dezactivat. Trei dintre containere au fost gasite in aceeasi zi abandonate linga atelierul mecanic. In ziua de 1 ianuarie au fost gasite si celelalte doua recipiente, linga gardul unitatii. Muncitorii intentionau sa valorifice cele 150 de kilograme de plumb care protejau pastilele de cesiu. TIBERIU AVRAM 