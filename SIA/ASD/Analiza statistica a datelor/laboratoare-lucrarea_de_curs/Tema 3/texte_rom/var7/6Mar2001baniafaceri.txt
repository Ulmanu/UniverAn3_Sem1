 Cu parole care se schimba la fiecare 30 de secunde, Nici nevestele nu vor sti sa opereze conturile clientilor bancii Creditanstalt Clientii Bank Austria Creditanstalt Romania (BA/CA Romania) vor putea sa-si opereze conturile direct prin Internet, cu ajutorul unui nou serviciu Online Banking, lansat ieri de bancherii austriaco-germani. "Desi nu este un produs nou pe piata romaneasca, BA/CA este primul mare grup financiar occidental care lanseaza aceasta oferta", a spus Dan Pascariu, presedintele BA/CA Romania. Oferta Online Banking da posibilitatea clientului care acceseaza pagina de Internet a bancii, (www.baca.ro) sa-si verifice conturile, sa dea ordine pentru efectuarea unor tranzactii in scopul onorarii unor plati, sa efectueze schimburi valutare sau sa constituie depozite la termen. "Utilizarea accesarii contului pe Internet este avantajoasa pentru ca da clientului independenta in timp si spatiu", a spus Christoph Greussing, vicepresedinte al BA/CA Romania. Tranzactiile pot fi facute si cu ajutorul unui laptop, prin conectarea telefonica la Internet, 24 de ore din 24, sapte zile pe saptamina. Bancherii de la Creditanstalt ofera acest serviciu gratuit, clientilor actuali sau potentiali, persoane fizice sau juridice. Comisioanele scad la jumatate pe Internet Online Banking reduce la jumatate costurile tranzactiilor. "Practic, un client plateste un comision de 0,1%, minimum 1,23 dolari pentru trazactiile online, in timp ce operatiunile normale, efectuate la ghiseele bancii, au comisioane duble", a spus Greussing. Cerintele tehnice pentru operarea Online Banking impun existenta unui PC cu sistem de operare Microsoft Windows 95, 98, NT, 2000 sau Millenium. Banca foloseste cel mai modern program, cu maxima securitate, pe trei niveluri de siguranta. Elementul de noutate este un dispozitiv de securitate, Digipass, in care se introduce pin-ul si care calculeaza parola care acceseaza programul. Parola se schimba la fiecare 30 de secunde, astfel incit nimeni nu poate accesa conturile, chiar daca a aflat parola vremelnica. "Statistic s-a observat ca nu hackerii sint cei care sparg conturile bancare, ci persoane din anturajul clientilor, care au acces la parole", a spus Greussing. Dispozitivul este primit de client pe gratis, dar daca-l pierde, va trebui sa-l plateasca pe urmatorul. Romania este a doua tara din spatiul central - est-european (dupa Slovacia) in care banca austriaco-germana a decis sa introduca serviciul Online Banking, un program-pilot de oferte de servicii financiare alternative. "Cind am analizat elementele specifice ale pietelor pe care operam, am observat, oarecum surprinzator, ca accesarea Internetului este mai mare decit in alte tari din zona, romanii fiind foarte deschisi fata de noutati. In plus, deocamdata, nu avem o retea bancara extinsa in teritoriu si, prin Internet banking, incercam sa suplinim absenta acesteia pentru a ne mari clientela", a spus Greussing. BA/CA are in acest moment 6.000 de clienti persoane fizice si 1.200 persoane juridice. Suma minima necesara pentru deschiderea unui cont la Creditanstalt Romania este echivalentul a 1.000 dolari pentru un cont curent in lei sau valuta si echivalentul a 5.000 dolari pentru un depozit la termen. LIDIA MOISE Au fost sistate importurile de animale din tarile unde exista febra aftoasa Serviciile veterinare din Romania au dispus masurile legale pentru prevenirea introducerii febrei aftoase pe teritoriul tarii, in conditiile in care aceasta boala se extinde in Europa. Agentia Nationala Sanitar-Veterinara a dispus sistarea tuturor importurilor de animale, produsele de la acestea, precum si de alte materii si materiale care pot constitui surse de transmitere a bolii din tarile unde evolueaza febra aftoasa (Marea Britanie, Turcia, Israel, Tadjikistan, Kazahstan etc). Totodata s-a dispus efectuarea dezinfectiei tuturor mijloacelor de transport care intra in Romania prin partea de vest a tarii. Ca masura suplimentara de protectie, s-a instituit "obligativitatea ca persoanele care ajung pe cale aeriana din Marea Britanie in Romania sa declare ca nu au venit in contact cu animale receptive in ultimele 30 de zile si ca nu au fost in abatoare sau unitati care colecteaza, transporta sau proceseaza produse de origine animaliere", se arata intr-un comunicat al Ministerului Agriculturii, Alimentatiei si Padurilor. Febra aftoasa este o boala infectocontagioasa produsa de un virus care afecteaza animalele biongulate (cu copita despicata) si care se manifesta printr-o eruptie veziculo-aftoasa pe mucoase si piele. Boala evolueaza sub forma de valuri epizootice la interval de 3-5 ani, dupa o incubatie scurta de pina la 8 zile. NICOLETA BURTAN Mai repede spre mare Modernizarea si reabilitarea caii ferate Bucuresti - Constanta, pe tronsonul Bucuresti - Baneasa, va fi finantata printr-un imprumut in valoare de 25,63 miliarde yeni (221 milioane de dolari) acordat Romaniei de guvernul Japoniei. Creditul va ajunge la scadenta dupa 30 de ani, cu o dobinda anuala de numai 2,2%. Partea japoneza considera ca modernizarea respectivei linii de cale ferata are o importanta majora pentru economia Romaniei si integrarea tarii noastre in structurile UE. In urma imbunatatirii terasamentului, a sinelor de cale ferata, a consolidarii terenului si a inlocuirii semafoarelor de pe tronsonul respectiv, trenurile romanesti vor putea circula cu o viteza de 120-160 km/ora (fata de 70-80 km/ora, cu cit circula in prezent). Finantarea acordata pentru reabilitarea caii ferate este cel de-al doilea imprumut de tip "Yen Loan" acordat Romaniei de guvernul nipon. Primul, in valoare de 180,2 milioane de dolari, a fost primit in 1997 pentru reabilitarea portului Constanta-Sud si pentru refacerea drumurilor. De asemenea, in perioada 1994-1999, autoritatile japoneze au oferit Romaniei asistenta in valoare totala de peste 160 milioane de dolari. (O.P.) Imaginea "subtire" cu cheltuiala se tine 77 de miliarde de lei pentru promovarea turismului in Romania Programul de marketing si promovare turistica, aprobat in cadrul ultimei sedinte a guvernului, urmareste imbunatatirea imaginii produsului turistic romanesc pe pietele externe, tinind cont de faptul ca, in lipsa unei promovari adecvate, potentialul turistic al Romaniei s-a perimat fara a atrage venituri de la bugetul de stat. Planul de marketing turistic vizeaza, in primul rind, stimularea parteneriatului dintre sectorul public si cel privat si constientizarea rolului si a importantei turismului in economia nationala, dupa modelul tarilor membre ale Uniunii Europene. Franta, de exemplu, sustine din veniturile anuale din turism consumul de total de combustibili la nivel national pentru aceeasi perioada, in conditiile in care productia industriala franceza consuma o cantitate semnificativa de combustibili. Potrivit proiectului, activitatea de relansare turistica se va axa, in principal, pe realizarea de campanii publicitare in mass-media si pe Internet, prin materiale promotionale si de informare turistica, pe organizarea de vizite de documentare pentru reprezentantii mass-media, creatori de opinie, agenti tour-operatori, precum si prin organizarea de seri cu specific romanesc, expozitii gastronomice si protocoale specifice. Programul beneficiaza de o finantare totala in valoare de peste 77 de miliarde de lei, din care 4 miliarde de lei vor fi utilizati pentru crearea de birouri de promovare si informare turistica in strainatate, investitii pentru centrele de informatii si investitii in tara pentru desfasurarea activitatilor specifice.(O.P.) Magarii sub 150 de kilograme nu sint admisi in UE Ministerul Agriculturii, Alimentatiei si Padurilor a stabilit, prin ordin al ministrului, speciile de animale, categoriile de productie si greutatea minima admise pentru export. Greutatea minima, in viu, admisa la export in statele Uniunii Europene este de 400 de kilograme pentru tineretul taurin mascul si vacile adulte, 380 de kilograme - tineretul taurin femel, 350 de kilograme - cabalinele adulte, 40 de kilograme - berbecii adulti, 30 de kilograme - oile adulte, 20 de kilograme - caprele si tapii adulti, 15 kilograme - tineretul mascul ovin si caprin si 100 de kilograme - porcii. In cazul animalelor de crestere, greutatea minima admisa pentru exportul in UE este de 250 de kilograme pentru tineretul taurin mascul, 15 kilograme pentru tineretul porcin si ovin. Greutatea minima admisa pentru exportul in UE in cazul animalelor de munca este de 400 de kilograme in cazul cabalinelor, 150 de kilograme - la asini, 500 de kilograme - la boi si 450 de kilograme - la bivoli. NICOLETA BURTAN Dupa ce a asteptat doi ani sa primeasca norme metodologice, Legea IMM-urilor a devenit, in sfirsit, operationala Facilitatile acordate intreprinderilor mici si mijlocii prevazute prin Legea 133/1999 au intrat in vigoare o data cu publicarea in Monitorul Oficial a normelor metodologice. Intreprinderile mici si mijlocii care isi desfasoara activitatea in sfera productiei de bunuri materiale si servicii sint definite, in functie de numarul mediu scriptic anual de personal, astfel: maximum 9 salariati - microintreprinderi, intre 10 si 49 de salariati - intreprinderi mici, intre 50 si 249 de salariati - intreprinderi mijlocii. Nu se incadreaza in prevederile legii si, implicit, nu beneficiaza de facilitati societatile bancare, societatile de asigurare si reasigurare, societatile de administrare a fondurilor financiare de investitii, societatile de valori mobiliare si societatile cu activitate exclusiva de comert exterior, sau societatile comerciale care au ca actionar sau asociat persoane juridice care au peste 250 de angajati si detin peste 25% din capitalul social. Cifra de afaceri anuala a IMM-urilor care beneficiaza de prevederile legii trebuie sa fie, potrivit normelor metodologice, echivalenta cu pina la 8 milioane euro. Pentru a dovedi ca se incadreaza in categoria IMM-urilor, intreprinderile trebuie sa obtina dovada privind numarul mediu scriptic anual de salariati, de la Camera de Munca in raza careia activeaza. Dovada privind cifra de afaceri anuala se va elibera de catre administratia financiara in a carei raza teritoriala activeaza. Atit administratiile financiare cit si camerele de munca sint obligate sa elibereze actele doveditoare in maximum 5 zile lucratoare de la data solicitarii lor. Start la facilitati Potrivit normelor metodologice, intreprinzatorii vor beneficia de scutiri de la plata taxelor vamale pentru masinile, instalatiile, echipamentele industriale, know-how acordate de catre birourile vamale, pe baza unei declaratii pe propria raspundere care atesta ca importurile sint destinate exclusiv dezvoltarii activitatilor proprii de productie si servicii. La schimbarea destinatiei bunurilor importate scutite de la plata taxelor vamale, IMM-urile sint obligate sa indeplineasca formalitatile legale privind importul bunurilor si sa achite drepturile de import. In acest caz, valoarea in vama se calculeaza la cursul de schimb valutar valabil in ziua constatarii schimbarii destinatiei bunurilor in cauza. Scutirile de la plata taxelor vamale se aplica numai bunurilor care se regasesc in capitolele 84, 85 si 87 din Tariful vamal de import al Romaniei, cu exceptia autoturismelor pentru al caror import se aplica taxe vamale. Normele metodologice mai reglementeaza ca suma maxima asupra careia se calculeaza scutirea de impozit pe profitul brut reinvestit este reprezentata de soldul creditor al contului de profit si pierderi. Sub incidenta prevederilor normelor metodologice intra si achizitionarea de mijloace fixe in regim de leasing financiar. Normele metodologice prevad ca profitul brut reinvestit asupra caruia se calculeaza scutirea este profitul realizat lunar, cumulat de la inceputul anului pina la data efectuarii investitiei, fara ca aceasta facilitate sa se recalculeze in perioada urmatoare sau la sfirsitul anului. Investitiile pentru care s-a acordat scutire de impozit pe profit trebuie sa ramina in patrimoniul societatii cel putin o perioada egala cu jumatate din durata de functionare a acestora. De asemenea, potrivit normelor metodologice, IMM-urile vor beneficia de reducerea impozitului pe profit in proportie de 20% daca asigura cresterea numarului scriptic de angajati cu cel putin 10% fata de anul financiar precedent, iar persoanele incadrate pe noile locuri de munca sint angajate cu contract individual de munca. Totodata, IMM-urile sint scutite de la plata taxelor vamale pentru importul de materii prime necesare pentru fabricarea produselor daca aceste produse sint la rindul lor scutite de la plata taxelor vamale de import, lista acestora fiind aprobata anual prin hotarire de guvern. Potrivit normelor metodologice, Ministerul Industriei si Resurselor, Ministerul Agriculturii, Alimentatiei si Padurilor, cu avizul Ministerului Finantelor Publice, al Ministerului Afacerilor Externe si al Ministerului pentru Intreprinderile Mici si Mijlocii si Cooperatie trebuie sa elaboreze lista cu materiile prime scutite de la plata taxelor vamale si sa o supuna spre aprobare guvernului pina pe data de 31 decembrie, pentru anul calendaristic urmator. Pentru anul in curs, normele metodologice stipuleaza ca aceasta lista sa fie supusa spre aprobare guvernului in termen de 90 de zile de la data intrarii in vigoare a normelor metodologice. NICOLETA BURTAN [17][pl.dll?rid=expresro] 