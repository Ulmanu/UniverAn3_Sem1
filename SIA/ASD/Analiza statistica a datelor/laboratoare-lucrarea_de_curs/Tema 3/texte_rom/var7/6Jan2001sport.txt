 "Ma p.. pe tine!", ameninta nevasta lui Sabin Ilie Doamna de doamna Casa fotbalistului Sabin Ilie a fost pradata de hoti in cursul diminetii de joi. Spargerea a fost descoperita chiar de Sabin, dupa-amiaza, la intoarcerea din minivacanta pe care a petrecut-o la Poiana Brasov. Atacantul echipei FC National, aflat foarte aproape de un transfer la Rapid, a anuntat imediat politia, care a demarat o ancheta pentru prinderea infractorilor. Potrivit spuselor lui Sabin, din locuinta sa, situata in Bucuresti, pe bulevardul Pache Protopopescu nr. 31, lipsesc obiecte de arta de mare valoare si aproximativ un kilogram de bijuterii. Deocamdata, politistii de la Sectia 8 nu au descoperit nici un fir care sa duca la prinderea infractorilor. Cercetarile continua. DANIEL CONTESCU Aflind ca locuinta lui Sabin Ilie a fost jefuita, o echipa a Departamentului "Stiri" de la postul TV Antena 1 s-a deplasat imediat la adresa din bulevardul Pache Protopopescu. Marilena Nedelcu, reporterul trimis la fata locului, a povestit cum au decurs faptele in seara zilei de joi: "Am parcat masina la numarul 37, la trei case distanta de cea in care locuieste familia Ilie. Operatorul si cu mine ne-am apropiat de locuinta cu pricina. A aparut Sabin, fotbalistul, care ne-a rugat sa nu filmam in interior. I-am raspuns ca e dreptul lui, ca il intelegem si ca vom filma totusi niste cadre de afara, cu strada, cu intersectia. Nu puteam sa dau stirea fara sa o ilustrez intr-un fel. Intre timp a aparut Nicoleta, sotia lui Sabin Ilie, care a inceput sa tipe la noi, sa ne injure, sa ne ameninte cu bataia. Sotul ei a indepartat-o de noi folosind cuvintele «Gata, gata, linisteste-te!». Am continuat sa ne facem treaba, iar doamna Ilie a venit din nou, ca vijelia, si a revarsat asupra noastra inca un potop de amenintari si injuraturi. De data asta, operatorul a coborit camera de pe umar, dar a lasat-o deschisa. Astfel ca totul a fost inregistrat pe banda video. Va citez: «Nu filmezi nimic! Vrei sa te bat sa te c... pe tine?! Ma p... pe tine!!». Vreau sa va spun ca Nicoleta Ilie a avut un comportament similar si fata de politistii veniti sa investigheze spargerea." Marilena Nedelcu se abtine de la orice comentariu: "Purtarea ei este graitoare. Nu am de adaugat nimic. Nu intentionez sa o dau in judecata pe sotia fotbalistului Sabin Ilie." Pache Protopopescu, aproape de Matasari Ne-am obisnuit ca, ori de cite ori vine vorba despre un fotbalist de valoare din campionatele Europei civilizate, sa-i asociem imediat imaginea cu o personalitate feminina din lumea modei, a showbiz-ului sau cu o vedeta de cinema. Sa ne amintim ce doamne placute si rafinate apar la bratul lui Beckham, Barthez, Zidane, Figo sau Karembeu. Victoria Adams, Linda Evangelista, Adriana Sklenarikova sint doar citeva exemple, mai cunoscute, de femei care ocupa un loc important in vietile barbatilor lor, in calitate de sotii, de logodnice sau doar de prietene. Cind coborim privirile pe harta Europei, mai la sud-est, descoperim un alt tarim. Si pe aceste meleaguri s-a auzit despre fotbalisti. Mai mici sau mai mari, fotbalistii mioritici se insoara, la rindul lor, ca si colegii din Vest. Bunaoara, sa luam cazul lui Sabin Ilie. Un jucator mai putin inzestrat cu talent, dar beneficiarul unui nume rasunator: Ilie. Barbat casatorit, la casa lui, cu copii, cu jeep, cu lanturi groase la git, tot dichisul. Fratele lui mai mare, Adi, a bagat in sperieti multi portari de valoare din lume. Cumnata, recte doamna Sabin Ilie, incearca si ea sa inspaiminte pe cine poate. In speta, pe ziaristii care trebuie sa-si faca meseria. Acum, ce sa zicem, femeia era nervoasa, ramasese fara un kilogram de lanturi si bratari. Dar termenii folositi de doamna Nicoleta ne duc cu gindul la certurile dintre "autostopistele" de pe Matasari, cind se incaiera pe clienti. Intimplator, desigur, intre Pache Protopopescu 31 si Matasari e doar o aruncatura de bat. Aceasta e totusi o coincidenta nefericita. In fine, sintem convinsi ca in familia Sabin Ilie domneste armonia si ca doamna Nicoleta se pricepe ca nimeni alta sa oblojeasca bataturicile de pe calciiele obosite de atita fotbal ale sotului. E clar ca si domnul Sabin stie sa maseze cu dibacie spatele si mijlocelul obosite de stat in bucatarie ale soatei dragi. Dar daca, Doamne fereste, ar scapa prea mult ulei de cocos si ar pata canapeaua? Uuuuhhh! Ne ia groaza la gindul ca Sabin ar putea minca o bataie de la Nicoleta, ca-n "Sapte pacate". Grupaj realizat de MARGARIT BANUTA Tatal lui Mutu sare in apararea fotbalistului "Adi a fost exmatriculat de la facultate fiindca profesorii au vrut sa se razbune pe el" Tatal lui Adrian Mutu urecheaza presa intr-un interviu aparut ieri in cotidianul "Curierul Zilei" din Pitesti. Anume, ca toate articolele despre accidentul de masina al fiului sau in presa romaneasca au fost numai bazaconii: "Sint suparat rau pe presa asta din Romania. Domnule, de ce nu se spune adevarul? De ce intotdeauna se inventeaza?" Intrebat de reporter despre relatia lui Adrian cu ziarele romanesti, Spiridon Mutu a concluzionat: "Si el a mai gresit cu presa, dar ziarele au fost mai mereu rele cu el. S-a scris ca fotbalul i-a scos foamea din git. Cum este posibil asa ceva? Eu pe vremea lui Ceausescu faceam meditatii si cistigam destul". O alta afirmatie interesanta a tatalui lui Mutu este aceea ca baiatul a fost exmatriculat de la Facultatea de Educatie Fizica si Sport a Universitatii Pitesti fiindca profesorii aflasera ca paraseste FC Arges si au dorit sa se razbune pe el. Singura declaratie mai putin fierbinte, dar de bun simt a lui Spiridon Mutu a fost urmatoarea: "Eu sint constient ca Adi nu va fi un al doilea Hagi. Nu are cum. Mai are multe de facut in fotbalul romanesc, dar trebuie luat mai usor". GABRIEL MARICA Radu Niculescu a plecat in tromba de la negocierile cu Steaua Fotbalistul Radu Niculescu nu s-a inteles nici ieri cu conducerea tehnica si administrativa a Stelei, reprezentata de Victor Piturca, managerul general, de Viorel Paunescu, presedintele Consiliului de Administratie, si de omul de afaceri Gigi Becali. Runda de negocieri s-a desfasurat la hotelul "Lido" din Bucuresti si a durat aproximativ doua ore. Tratativele s-au intrerupt in momentul in care mai ramasese de stabilit doar salariului jucatorului. Fotbalistul tine sa cistige la fel ca la FC National, adica 250.000 de dolari anual, insa tehnicianul Victor Piturca nu vrea sa creeze disensiuni in echipa din pricina banilor, considerind ca Niculescu nu merita aceasta suma. La ora 13.10, "Buburuza" a plecat nervos din hotel, folosind o iesire secundara, s-a urcat in masina si a demarat in tromba, fara a face declaratii. "Cei din conducerea Stelei au intrat intr-o sedinta", au fost singurele cuvinte ale capriciosului jucator, din palmaresul caruia lipseste doar Steaua pentru a se putea mindri ca a trecut pe la toate gruparile de prima divizie din Capitala. Viorel Paunescu a anuntat ca negocierile cu virful de atac se vor relua duminica, in acest timp existind sanse ca Niculescu sa-si gaseasca un alt angajament, cel mai probabil in strainatate. DANIEL CONTESCU Cernat a primit casa intr-un cartier select din Kiev Fotbalistul Florin Cernat si prietena sa, Dana, s-au mutat de ieri in casa noua. Conducerea clubului Dinamo Kiev i-a gasit ex-dinamovistului un apartament cu trei camere intr-un cartier select din capitala Ucrainei. "In aceasta dimineata (n.r.-ieri), presedintele echipei m-a luat de la hotel, unde am stat pina acum, si mi-a aratat apartamentul", povesteste Dana. "E superb. Florin n-a apucat inca sa-l vada fiindca a plecat in cantonament, unde o sa stea pina simbata. Eu m-am apucat de despachetat bagajele. La Kiev sint doar doua grade Celsius". Dana si Florin se cunosc de doi ani si sint pe cale sa-si oficializeze legatura. "Nu mi-e teama ca o sa ma paraseasca Florin. Eu tineam la el si cind nu avea atitia bani. Il iubesc foarte mult", ne-a marturisit prietena "Diamantului".(D.C.) Fotomodelul Dalize Lima face un anunt incendiar: "Ronaldo m-a lasat gravida" Ultimele zile petrecute de Ronaldo la Rio de Janeiro, inaintea plecarii la Milano, nu sint cele mai fericite. Dalize Lima, fotomodel si una dintre cele mai cunoscute prezentatoare de televiziune din Brazilia, a facut public faptul ca asteapta un copil, al carui tata nu este altul decit faimosul fotbalist. Dezvaluirile au alimentat zvonurile existente in presa sud-americana, speculatii care descriu o tensionare a relatiei lui Ronaldo cu sotia sa, Milene Domingues. Chiar daca brazilianul intentioneaza sa o aduca in fata justitiei pe Dalize Lima, in virsta de 20 de ani, pentru insulta si calomnie, presa din "Tara Cafelei" pare sa-i dea credit fotomodelului. Mai mult, tinara sustine ca va face alte dezvaluiri despre aspectele intime ale relatiei cu atacantul de la Inter si isi va asuma responsabilitatea celor spuse. "Ronaldo este cel mai urit lucru din viata mea. M-a facut sa sufar enorm", a afirmat Dalize Lima, care si-a amintit ca "relatia a inceput intr-o discoteca din Sao Paulo. Ne-am cunoscut, ne-am mai intilnit si m-a lasat gravida". Anuntul ca va fi actionata in justitie n-o sperie pe viitoarea mama: "Ceea ce face Ronaldo este deplorabil. In loc sa-si asume responsabilitatea pentru ce a facut si sa se poarte ca un adevarat barbat, are alte ginduri". Pentru moment, Milene Domingues, actuala nevasta a starului brazilian, pastreaza tacerea pentru a nu pune gaz pe foc in scandalul care face deja deliciul presei sud-americane. DANIEL NAZARE Gheorghe Simion face nunta de argint cu dar! Profesorul universitar Eustatiu Margarit si Gheorghe Simion, noii antrenori ai lotului reprezentativ de box, au urcat ieri in statiunea montana Piatra Arsa, impreuna cu 13 pugilisti "tricolori", pentru un stagiu de pregatire care va dura pina la sfirsitul acestei luni. Dupa Jocurile Olimpice, mai multi titulari ai lotului, printre care valorosii Crinu Olteanu, Adrian Diaconu si Constantin Onofrei, au decis sa treaca la profesionism, iar altii, cum este cazul lui George Lungu, nu au mai fost convocati. Remanierea lotului, sustinuta in principal de Gheorghe Simion, a readus printre "tricolori" nume ca Lucian Bute, Waldemar Cucereanu, Viorel Simion si Adrian Nascu. Din vechea garda au ramas Bogdan Dobrescu, Claudiu Risco si fratii Dorel si Marian Simion. Ultimul, vicecampion olimpic la Sydney, a fost in aceasta iarna la un pas de a semna un contract la profesionism. El a hotarit sa ramina insa la amatori cel putin pina dupa desfasurarea Campionatului Mondial, competitie programata la Belfast in perioada 2-11 iunie. Stagiul montan se va intrerupe pentru o zi, motivul fiind marea sarbatoare la care boxerii au fost invitati de Gheorghe Simion. Maestrul isi va serba, cu mult fast, nunta de argint, festivitate care va avea loc la Hotelul Bucuresti din Capitala, pe 13 ianuarie. Implinirea celor 25 de ani de la punerea pirostriilor inseamna pentru familia Simion o mare bucurie si de aceea mirele a hotarit ca totul sa se faca dupa ritualul obisnuit al nuntilor, cu lautari, lume multa si, bineinteles, cu dar. LAURENTIU CIORNEI Controlul medical efectuat joi releva ca Dulca are probleme cu inima In urma controlului medical efectuat joi de fotbalistii de la Ceahlaul Piatra-Neamt, se pare ca fundasul Cristi Dulca ar avea probleme cu inima. Stoperul pietrenilor a negat insa ieri ca ar avea neplaceri cu sanatatea. "Este vorba despre o oboseala acumulata in ultima perioada si nimic mai mult. Tot asa imi spuneau si doctorii, pe cind jucam in Coreea de Sud, insa nu e nimic grav. De la problemele cauzate de diferenta de fus orar imi ieseau analizele proaste. Daca o sa iau o pauza, sigur o sa revina totul la normal. Probabil ca o sa mai fac un control medical la Piatra-Neamt, inainte de reluarea pregatirilor". Doctorul Ion Constantinescu, medicul care i-a insotit pe nemteni la Institutul de Medicina Sportiva din Bucuresti, nu poate oferi detalii despre eventualele probleme de sanatate ale jucatorilor pentru simplul motiv ca este pediatru. "Se ocupa cu copiii de la zero la un an", spunea joi unul dintre fotbalistii Ceahlaului. "Mirela trebuie sa nasca din moment in moment" Dind dovada de mult umor, Dulca, aflat ieri in drum spre Piatra-Neamt, a marturisit ca-l doare totusi inima: "Sufar alaturi de sotia mea, Mirela, care asteapta sa nasca din moment in moment". Mirela si Cristi au deja un baiat, Marco, in virsta de un an si opt luni. "Marco s-a nascut in Coreea. Cind ne-am dus la ecograf, din superstitie, Mirela n-a vrut sa stie sexul copilului. «Domnu' Dulca, ce sa va mai spun? A, sa nu uit, veti avea un baiat!», ne-a zis doctorul. Am plecat suparat de la spital, nu inainte de a-i spune, ironic, doctorului: «Mersi, doctore, tocmai aveam nevoie de acest amanunt». La ultimele meciuri jucate la Piatra-Neamt am purtat pe sub tricoul de joc un maiou imprimat cu chipul lui Marco. Vroiam sa-i dedic lui eventualele goluri. Toata lumea zicea ca e chipul lui Stefan, pentru ca si Marco avea chelie, la fel ca si presedintele. O sa vina si timpul cind o sa-i dedic goluri lui nea Gigi. Poate cind vom cistiga campionatul sau Liga Campionilor!". Rezultatele analizelor vor sosi luni, cind gruparea nemteana isi va relua pregatirile. "Sint curios cum ii vor iesi analizeze lui Mihai Nemteanu, care a avut un accident la cap. Avea un vas dilatat, insa acum totul este in ordine. M-ar interesa sa vad si ce i-a iesit lui Misu Ionescu, precum si altor jucatori", ne-a declarat ieri Viorel Margine, fostul doctor al "galben-negrilor". DANIEL CONTESCU Stoichita pleaca azi in America Centrala "Economic, Panama este o tara mai stabila decit Romania" Mihai Stoichita pleaca in aceasta dimineata, la ora opt, spre Panama, acolo unde va discuta termenii unei intelegeri care are toate sansele sa reprezinte cea mai mare aventura a carierei sale de antrenor. Ofertat de federatia tarii care cauta o solutie pentru postul de selectioner, tehnicianul roman are de parcurs pina la destinatie o ruta cu adevarat impresionanta, de-a lungul careia va survola Europa, Oceanul Atlantic, America de Nord, Marea Caraibilor si America Centrala. Echipa pe care Stoichita se pregateste sa o preia se afla, de ani buni, intr-un con de umbra care a culminat in 2000 cu o eliminare rusinoasa din preliminariile Cupei Mondiale din Japonia si Coreea de Sud. Panama a terminat Grupa C semifinala a calificarilor din CONCACAF pe ultimul loc, cu un singur punct acumulat si cu golaveraj 1-16. "Stiu totul despre istoria si geografia lor" Domnule Stoichita, in ce stadiu se afla tratativele cu panamezii? Deocamdata este vorba doar despre niste simple tatonari. Voi negocia totul la fata locului, cind voi ajunge in Panama. Federatia lor mi-a trimis biletul de avion Bucuresti-Ciudad de Panama, via Madrid-Miami, iar la destinatie ma voi lamuri despre ce este vorba. Ati aflat, in principiu, cam ce se doreste de la dumneavoastra? Da. Din cite am inteles, ei vor sa fiu mai mult decit un simplu antrenor al nationalei. Conducatorii lor intentioneaza sa-mi propuna sa coordonez restructurarea intregului fotbal din Panama. Am la dispozitie patru zile, pina pe 10 ianuarie, cind am bilet de avion pentru intoarcere, interval in care ma voi edifica si asupra conditiilor oferite de ei. Ce v-a determinat sa incercati aceasta experienta? In nici un caz banii. Contractul se invirte in jurul a 100.000 de dolari pe an. Este vorba despre o experienta interesanta, putin exotica. O aventura, pina la urma, din care in mod sigur voi iesi mai bogat. Mi se pare incitant sa pregatesc o nationala cu care sa joc meciuri oficiale impotriva Salvadorului, Hondurasului, Cubei, Mexicului sau a statului Barbados. Stiti citi kilometri despart Bucurestiul de Ciudad de Panama? In linie dreapta, nu. Pe ruta avionului cu care ma voi deplasa eu, probabil ca in jur de 20.000. Nu conteaza asta pentru ca sint pregatit. "Sint cam impersonali ca tara" V-ati uitat pe harta, sa vedeti cam pe unde vine Panama? Ce stiti despre istoria lor? N-a fost nevoie sa ma uit acum, pentru ca stiam aproape totul despre istoria si geografia lor dinainte de aceasta intimplare. Din punct de vedere istoric, tara lor nu reprezinta cine stie ce nici macar pe plan zonal. Sint cam impersonali ca stat. Cel mai important personaj istoric al lor este de departe generalul Noriega, cel arestat de americani acum un deceniu. Reputatia lui in rindul poporului nu este insa chiar asa proasta precum cea de pe plan international. Anul trecut am avut un turneu in zona cu o selectionata divizionara si am jucat doua meciuri chiar in Panama, cu campioana si vicecampioana. Nu e cine stie ce de capul lor. Liderul lor s-ar afla la noi in campionat undeva in jumatatea a doua a clasamentului, pe la Va veti lua si familia? Depinde de ceea ce mi se ofera. S-ar putea. Ar fi si pentru sotie, si pentru copil, o experienta interesanta. Daca vor accepta panamezii, as vrea sa mai iau un secund din Romania, eventual pe Credeti ca va veti adapta la viata de acolo? Da. E vorba despre un sistem si o societate americano-hispanica. Totusi, o tara civilizata, cu un nivel de trai decent. Economic se poate spune ca sint mai stabili decit noi. Inteleg spaniola, chiar daca nu o vorbesc prea bine, dar acolo ma voi folosi de engleza, limba pe care o stie toata lumea. De fapt, chiar si mijlocul de plata este dolarul, chiar daca moneda nationala este balboa. MATEI UDREA 