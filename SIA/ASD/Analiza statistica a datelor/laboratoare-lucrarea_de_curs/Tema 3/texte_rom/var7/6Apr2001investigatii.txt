 Garcea "loveste" cu un decret din 1979 Medici cu dosar penal pentru detinere de Paracetamol Opt medici de familie din comunele Bragadiru, Peris si Cornetu (judetul Ilfov) s-au ales cu dosare penale dupa ce au fost vizitati de politisti de la Inspectoratul de Politie al judetului Ilfov. Medicii au fost acuzati ca nu au autorizatie pentru a detine in cabinet paracetamol, scobutil, rivanol, Furosemid si alte medicamente din trusa de urgenta a oricarui cabinet, considerate de politisti substante toxice, conform decretului 466 din 1979. "Ni s-au intocmit procese verbale si am primit citatii sa ne prezentam la politie pentru cercetari", ne-a declarat unul dintre medicii protestatari. Celor care s-au prezentat la circa de politie li s-a cerut sa dea o declaratie in care sa scrie ca nu vor sa omoare pe nimeni si ca vor sa faca bine oamenilor cu respectivele substante. Pentru a putea avea medicamentele mai sus mentionate in cabinet medicilor li s-a cerut sa obtina o autorizatie de la politie si sa plateasca taxa pentru manipularea de substante cu potential toxic. "Lucrez de 25 de ani ca medic, dar niciodata nimeni nu mi-a cerut sa am o astfel de autorizatie", ne-a declarat dr. Sever Cristan Oana, pesedintele Societatii Nationale de Medicina Familiei. El spune ca lista substantelor interzise publicate in legea din 1979, a fost modificata printr-o noua lege (143/2000). Produsele incriminate de politisti fac parte din trusa de urgenta a oricarui medic iar protestatarii spun ca se ignora deliberat ordinele Ministerului Sanatatii. Prin acestea, medicilor de familie li se cere sa aiba la indemina medicamente de stricta necesitate pentru pacienti: paracetamol, nifedipin, papaverina, fenobarbital, rivanol. Politistii sustin ca au actionat legal Politistii de la Inspectoratul de politie Ilfov sustin ca au actionat conform prevederilor legale (Legea 466 din 1979): "Cabinetele medicilor de familie sint considerate SRL-uri iar medicii trebuie sa aiba autorizatie pentru detinere de substante toxice. I-am avertizat din timp pe respectivii medici ca trebuie sa detina aceste autorizatii insa acestia au spus ca nu au bani pentru a le obtine". Politistii spun ca au trimis substantele luate de la medici (Nifedipin, Fenobarbital, Furosemid) la Serviciul de Expertiza Fizico-Chimica din Institutul de Criminalistica, care a confirmat faptul ca aceste substante sint toxice. Medicii spun ca noua lege care reglemeteaza consumul ilicit de droguri (143/2000) prezinta, de asemenea, deficiente. Textul legii arata ca: "...oferirea, distribuirea, detinerea ori alte operatiuni privin circulatia drogurilor de risc, fara drept, se pedepsesc cu inchisoare de la 3 la 15 ani". Confuzia consta in faptul ca nu se stabileste cine are si cine nu are dreptul sa detina aceste substante. Ca atare, oricine are in casa diazepam, codeina, acetona sau alt medicament inclus in anexa legii risca sa faca inchisoare. Pentru reglemetarea acestor deficiente, Ministerul Sanatatii si Familiei lucreaza in prezent la modificari ale legii. GETA ROMAN TATIANA DABIJA "Razboiul" cu Robocop se muta in studio De cind a devenit subiectul principal in razboiul total declarat de premier hotilor de masini, Radu Bolgiu pare mai mult un personaj tagi-comic de "circ judiciar" decit inamicul public numarul unu. Radu Bolgiu, zis "Boso", zis "Robocop" este dat in urmarire internationala. In tot acest timp el poate fi vazut in mai multe locuri din centrul Capitalei, tatal sau spune la o emisiune televizata ca se afla intr-un spital bucurestean, iar un ziar central prezinta in serial convorbirile telefonice pe care le poarta cu acesta. Pe drept cuvint opinia publica poate sa se intrebe daca "razboiul" cu "Robocop" reprezinta de fapt o diversiune sau este masura neputintei autoritatilor in lupta cu hotii de masini. Tatal lui "Boso" refuza sa spuna unde se ascunde fiul sau Dupa ce miercuri dimineata doi ziaristi de la "Ziua" au dezvaluit faptul ca a fost contactati la redactie cu o zi inainte, la ora13.57, de pe telefonul mobil 093 84 26 49 de Radu Bolgiu care acuza politia ca "vrea sa ma omoare pentru ca stiu prea multe", Marius Tuca l-a avut ca invitat special, in aceeasi seara, pe tatal lui Boso, omul de afaceri Dan Bolgiu. Fata in fata cu tatal lui Robocop (porecla lui Bolgiu datorata placilor si tijelor metale implantate in corp) s-au aflat col.Cristea Cojocaru, seful Departamentului Furturi Auto din IGP, procurorul Mihai Petrescu, din Parchetul CSJ si doctorul Vladimir Belis, seful INML. Colonelul Cojocaru a prezentat 49 de dosare in legatura cu peste 78 de masini furate, in care Bolgiu a fost implicat, in perioada 1998-2000: 30 instrumentate in 1998, 11 - in 1999 si 8 - in 2000. Intr-unul dintre acestea, Radu Bolgiu este acuzat de furtul a 27 de autoturisme de lux. Cele 8 furturi din 2000 au fost operate, conform spuselor colonelului Cojocaru, dupa ce Radu Bolgiu a fost pus in libertate de judecatorii de la Curtea de Apel Bucuresti. Intr-un fel, cei care l-au pus in libertate pe Bolgiu sint la fel de vinovati pentru toate cele 8 furturi ca si cel care le-a comis. Asa cum la fel de vinovata este politia care ridica neputincioasa din umeri cind Radu Bolgiu si tatal acestuia, ameninta cu tot felul de dezvaluiri despre politisti corupti. Orice politie care se respecta ar pune sub urmarire numarul de telefon publicat in presa. De asemenea, tatal lui Radu Bolgiu, care a declarat ca fiul sau, grav bolnav, frecventeaza o clinica a carei identitate nu o poate dezvalui, ar trebui urmarit pas cu pas. Omul de afaceri a uimit o tara intreaga prin apologia aratind ca a n-a furat 80 de masini ci mai putine, ca pina nu va fi condamnat nu poate fi probata vinovatia lui, ca medicii legisti, politistii si procurorii vor sa-l omoare. CHRISTIAN LEVANT Comoara lui Milosevici a traversat Romania Localitatea Bor, aflata in estul Iugoslaviei, este sediul unei importante companii miniere aurifere de stat. Potrivit guvernatorului Bancii Centrale a Iugoslaviei, Mladjan Dinkic, citat de "Financial Times", regimul Milosevici a exportat ilegal, cu documente false, peste 700 de kg de aur provenit de la Bor. Banii obtinuti din acest export ilegal, peste 6,4 milioane de dolari, ar fi fost folositi pentru finantarea razboaielor balcanice, pentru intretinerea necrutatoarelor serviciilor de securitate si pentru afacerile personale ale dictatorului. O parte din exportul ilegal de aur s-a facut prin Romania, afirma investigatorii internationali care aduna si in prezent probe impotriva lui Milosevici. Aurul de la Bor a intrat in Romania pe la Kladovo, o mica localitate de pe Dunare, aflata la granita cu tara noastra. Oficiali din Kladovo, citati de "Financial Times", au declarat ca detin dovezi clare ale unei tranzactii cu aur spre Romania, efectuate in 1997 de Nikola Sainovici, fost prim ministru al Iugoslaviei si apropiat al lui Milosevici. Ulterior, aurul lui Milosevici era transportat pe Marea Neagra, pentru a ajunge in Rusia. Adrian Vasilescu, consilier al guvernatorului Bancii Nationale a Romaniei, ne-a declarat ca BNR nu are prerogative in urmarirea comertului cu aur de pe teritoriul tarii noastre. Responsabili din Biroul de Presa al IGP de la Bucuresti ne-au spus ca nu detin inca nici o informatie legata de posibila filiera romaneasca a aurului iugoslav. La fel, la Directia Generala a Vamilor nimeni nu stie nimic. "A trecut atita timp, va dati seama ca povestea este din 1997. Vorba aceea, prinde orbu' scoate-i ochii. Stim noi ce avea Slobodan Milosevici pe Clisura?", ne-a spus Dinu Gheorghe, seful DGV. "Informatia din Financial Times este destul de vaga, dar vom incerca totusi sa facem niste verificari", ne-a declarat si purtatorul de cuvint al DGV. Este posibil ca autoritatile romane sa nu stie inca nimic, sau chiar sa avem de-a face cu o speculatie, desi un cotidian de talia lui "Financial Times" nu face asemenea afirmatii grave fara probe. Cu toate acestea, reactia nu ne mira. Nu putem sa nu ne amintim de reactia similara a autoritatilor in cazurile de contrabanda cu motorina, cum a fost "scandalul Jimbolia", sau de vinzari de arme, despre care presa romaneasca a scris si care s-au dovedit adevarate. De fapt, daca romanii l-au ajutat pe Milosevici cu motorina si arme, nu este exclus sa-l fi ajutat sa-si vinda si aurul furat. SORIN CEHAN FLORIAN BICHIR Falsul avocat Georgescu a cistigat un proces la Curtea de Apel Bucuresti Fara sa detina licenta, el a reprezentat diversi infractori in instante din Bucuresti, Calarasi si Curtea de Arges Un bucurestean care se dadea drept avocat, Laurentiu Georgescu, a fost retinut miercuri de politisti chiar in momentul in care venise la Sectia 7 sa il reprezinte pe Mihai Bogdan Popa - un infractor acuzat de inselaciune. Dosarul penal al lui Popa fusese returnat de Parchet politistilor de la Sectia 7, iar acestia il citasera pe suspect. El s-a prezentat marti la audieri insotit de "avocatul" sau, Laurentiu Georgescu, in virsta de 33 de ani. Intimplarea a facut ca, in acel moment, in sectia de politie sa se afle un avocat autentic, membru al Baroului Bucuresti. Acesta le-a spus politistilor ca "ar fi bine sa verifice daca Georgescu asta este intr-adevar avocat pentru ca nu a fost vazut pe la Barou". Anchetatorii s-au conformat si i-au cerut lui Laurentiu Georgescu sa le prezinte legitimatia de avocat. Acesta le-a spus ca a plecat in graba si a uitat documentul acasa. Banuind ca este ceva in neregula, anchetatorii au verificat la Baroul de Avocati Bucuresti. Dar nimeni nu stia despre existenta "maestrului" Georgescu. Falsul avocat a fost retinut imediat. Politistii au gasit asupra lui mai multe copii xerox ale unor imputerniciri de avocat, toate stampilate cu mentiunea "Cabinet Avocatura Georgescu Laurentiu". A urmat perchezitia domiciliara: in apartamentul lui Georgescu s-au gasit zeci de documente provenind de la instante sau de la persoane aflate in litigiu. Acesta le-a marturisit anchetatorilor ca facea pe avocatul de un an. El a mai declarat ca a pledat in fata unor instante din Bucuresti, Calarasi si Curtea de Arges. Culmea: Geor-gescu a marturisit ca a cistigat un proces care s-a judecat la Curtea de Apel Bucuresti! In toate aceste cazuri se va dispune rejudecarea proceselor la care a participat "avocatul" Georgescu. Potrivit primelor cercetari, el a absolvit Facultatea de Drept a Universitatii "Gheorghe Cristea", insa nu a obtinut licenta. Falsul avocat a fost retinut pentru uzurpare de calitati oficiale, fals in inscrisuri oficiale si uz de fals. La inchiderea editiei, Laurentiu Georgescu se afla in audieri la Parchet, urmind ca pe numele lui sa fie emis un mandat de arestare. DANIEL NEAMU PETRISOR CANA Din cauza luptei pentru suprematie duse intre clanurile Gelu Livezeanu si Coco Paun, Politia gorjeana sta pe un butoi cu pulbere Conflictul ce ardea mocnit de ani buni intre clanurile lui Gelu Livezeanu si Coco Paun, care isi disputa suprematia in Tirgu-Jiu, a rabufnit la sfirsitul saptaminii trecute printr-o disputa singeroasa care a avut loc in plin centrul orasului. De atunci, politistii audiaza in fiecare zi numerosi suspecti. Victime au cazut Coco Paun, taiat cu un cutit la bratul sting de oamenii lui Gelu Livezeanu, si alti trei prieteni de-ai sai, internati la urgenta cu rani grave. Atit Coco, cit si Gelu pozeaza in cetateni onesti si aduc acuzatii grave conducerii politiei din Gorj. Protagonistii principali sint dati in urmarire generala si consemn la granita si comunica acum doar cu reprezentantii presei, afirmind ca nu se predau pentru ca tabara cealalta are spatele asigurat de politie. Prin tirg se vorbeste ca Gelu Livezeanu ar fi parasit tara de citeva zile si ca ar sta linistit in Austria. Col. Rosca: "Voi solicita verificarea acuzatiilor" Politistii au retinut ieri inca doi indivizi acuzati ca au luat parte la scandal, dar au dezvaluit doar numele unuia dintre ei: Vasile Ruset, in virsta de 24 de ani, fara ocupatie. Ruset este acuzat de tulburarea linistii publice, vatamare corporala grava si asociere in scopul comiterii de infractiuni si a fost prezentat Parchetului Gorj. Nimeni n-ar fi surprins insa daca procurorii nu ar emite mandat de arestare nici pe numele sau, asa cum au procedat si in cazul altor arestari legate de scandalul dintre clanurile Gelu Livezeanu si Coco Paun. In acelasi timp, la politie, unde nu a fost instalat inca cineva in locul transferatului sef al IPJ Stefan Aranaciu, e mare fierbere. Acuzatiile din presa au culminat cu aparitia unui interviu in cotidianul local "Gazeta de Sud", in care un anume Dan Vinatoru sustine ca Paun i-ar fi cerut sa-i ia capul rivalului sau, Livezeanu. Vinatoru spune ca a refuzat, dar ca - daca si-ar fi indeplinit misiunea - ar fi primit 10.000 de marci germane. Dan Vinatoru confirma, totodata, acuzatiile aduse de Gelu Livezeanu unor politisti din cadrul IPJ Gorj. Vinatoru face si nominalizari: comandantul politiei municipale, colonelul Ion Giura, si prim-adjunctul inspectorului-sef, colonelul Constantin Rosca, ar fi, potrivit lui, oamenii care ii tin partea lui Coco Paun. Intrebat ieri de "Evenimentul zilei", colonelul Rosca a declarat: "Nu stiu despre ce acuzatii este vorba, acel om trebuie sa spuna in ce consta ajutorul pe care eu l-am oferit persoanelor de care vorbeste. Eu voi solicita sa vina cineva de la centru sa verifice toate acuzatiile care mi se aduc, pentru ca nu sint adevarate. Acea persoana (n.r. - Vinatoru) va fi cercetata pentru ca face unele declaratii grave, de instigare la omor si vatamare corporala grava, sustinind ca i s-a cerut sa omoare un om". Adi Cebuc, chemat si el sa-i faca felul lui Gelu Un alt individ, Adi Claudiu Cebuc, bodyguard de meserie, a declarat, in exclusivitate pentru "Evenimentul zilei", ca a fost si el contactat de Coco Paun: "Cu trei-patru luni in urma am fost contactat de Coco Paun sa lucrez pentru el. L-am intrebat despre ce este vorba si mi-a zis ca vrea sa faca o brigada de baieti care sa il pazeasca pe el si sa ii faca felul lui Gelu. Ne-a rugat cu bani, cu mese. Eu am refuzat", povesteste Adi Cebuc. Politistii gorjeni se recunosc invinsi de tigani Evenimentele care s-au precipitat in ultima saptamina in municipiul Tirgu-Jiu au coincis in mod straniu cu transferarea, la cerere, a colonelului Stefan Aranaciu, in alt judet, lasind inspectoratul fara sef. In ultima vreme s-au facut diverse speculatii pe seama concediilor de odihna in care s-au aflat cei doi colonei acuzati de Vinatoru, Constantin Rosca si Ion Giura. Reglarea de conturi s-a facut in doar citeva minute, iar "mascatii" de la Detasamentul de Interventie Rapida au sosit imediat la fata locului. In mod surprinzator, politia nu a operat nici o retinere, desi zeci de persoane au fost audiate, iar alte cinci, intre care si Gelu Livezeanu, au fost date in urmarire generala. Doi urmariti au fost prinsi acum doua zile, dar, dupa ce au fost prezentati Parchetului, au fost pusi in libertate pentru ca nu existau motive sa fie emise mandate de arestare, spun procurorii. Fostul inspector-sef al Inspectoratului de Politie al Judetului Gorj, Stefan Aranaciu, a declarat in ultima conferinta de presa organizata la Tirgu-Jiu ca rromii din municipiu au ajuns sa detina puterea economica. Seful Consiliului Judetean Gorj, Nicolae Mischie, a declarat recent ca singura solutie pe care o vede pentru reinstaurarea legii in judet ar fi sa-i faca pe tigani politisti. Coco Paun, ginerele unui membru marcant al PDSR-Gorj In plus, Coco Paun este ginerele unui membru marcant al PDSR Gorj, Constantin Preoteasa. Singura fiica a acestuia, Alina, s-a casatorit cu Paun in ciuda impotrivirii politicianului. Se vorbeste ca afacerile pe care le-ar avea implica droguri, arme si chiar dame de companie, insa politistii nu le-au dat pina acum de cap. Seful celeilalte bande, Gelu Livezeanu, este un fost campion la lupte, despre care rivalul sau, Coco Paun, spune ca "sufera de sefie si vrea sa asupreasca orasul; el considera pe oricine un gunoi si vrea sa i se supuna". Asocierea acestuia cu nume din politie este facuta pe considerentul ca, pe vremea cind era sportiv, el a fost coleg si prieten cu actualul sef al Departamentului de Interventie Rapida. CLAUDIA TIPLUICA In timp ce Chitac si Stanculescu sint in libertate, Generalul Draghin, arestat in dosarul "Otopeni" Generalul de aviatie Dumitru Draghin, condamnat la 8 ani inchisoare de instanta Curtii Supreme de Justitie in dosarul "Otopeni-23 decembrie 1989", a fost ridicat ieri dimineata de la domiciliu de un comando al politiei si incarcerat. Generalul abia se externase de la Spitalul Militar Central pentru o pauza in vederea pregatirii sale pentru o interventie chirurgicala. Generalul Draghin a fost trimis in judecata in 1994 in dosarul "Otopeni", fiind acuzat ca poarta responsabilitatea pentru moartea a 40 de persoane, majoritatea militari in termen la o unitate a Securitatii, ucisi in 23 decembrie 89 in apropierea Aeroportului Otopeni. Procurorii l-au invinuit pe Draghin, pe vremea aceea comandant al Apararii Aeriene din MApN, ca nu a asigurat o buna comanda la Otopeni, din care cauza militarii din aeroport ar fi tras asupra victimelor. Draghin nu raspundea insa de fortele terestre, cele care au deschis de fapt focul asupra militarilor de la Securitate trimisi sa "apere" aeroportul de teroristi, ci de fortele aeriene. Cu toate acestea, instanta l-a considerat vinovat ca n-a evitat macelul de la Otopeni. Cazul "Otopeni" nu este nici acum pe deplin lamurit. Nu este de exemplu elucidata implicarea generalului Dan Gheorghe, reangajat de curind in SRI. Conform unor declaratii aflate la Comisia parlamentara de cercetare a evenimentelor din decembrie 1989, dar si in arhiva Parchetului General, Dan Gheorghe a ordonat, in dimineata zilei de 22 decembrie, 89 eliberarea a circa 50 de legitimatii in alb, cu emblema Aviatiei Civile, ce urmau a fi folosite pentru acoperirea "activitatilor" unor ofiteri din structurile Securitatii statului. In discutiile din comisia parlamentara de ancheta s-a acreditat ideea ca o parte din legitimatii au ajuns in posesia unora dintre cei care au tras pe Otopeni si care au disparut ulterior fara urma. Pe atunci Dan Gheorghe era maior, loctiitor pe probleme informative al sefului USLA, col. Gheorghe Ardeleanu, decedat in conditii suspecte. Dan Gheorghe a recunoscut in fata comisiei parlamentare ca a eliberat legitimatiile in discutie dar nu s-a putut niciodata demonstra ca ele au ajuns la teroristi. Legitimatiile trebuiau utilizate "pentru controlul informativ al revolutiei". In aceasta secventa, Dan Gheorghe a fost acuzat de purtare abuziva si lipsire de libertate de catre un subordonat, care a refuzat sa semneze eliberarea acestor legitimatii in alb. Numai ca, in acest dosar, a intervenit prescriptia, urmind ca pretentiile civile ale fostului sau subordonat sa se solutioneze pe cale juridica. La condamnarea generalului Draghin au contribuit si trei personaje, nemaiaflate acum in centrul atentiei: Mihai Popa Cherecheanu, fost sef al Parchetelor Militare, care a ordonat trimiterea dosarului spre judecare inainte de finalizarea cercetarilor legate de diversiune; Dan Ioan, adjunct al lui Cherecheanu (acum avocat), care a confirmat rechizitoriul de trimitere in judecata, recunoscind in 1996 ca a facut-o la presiuni, motiv pentru care s-a oferit ca martor (neacceptat de instanta) in proces, iar apoi s-a oferit sa il apere fara onorariu pe Draghin; generalul Cornel Badoiu, acum parlamentar PDSR, care a fost presedintele instantei de judecata si, chiar daca a audiat in proces circa 1000 de martori, nu s-a pronuntat in dosar, predindu-l unei instante civile, dupa desfiintarea celei militare de la Curtea Suprema de Justitie. DAN BADEA ONDINE GHERGUT NICOLETA SAVIN Generalul Dumitru Draghin (dreapta) este primul si, deocamdata, singurul dintre cei trei condamnati din procesul "Otopeni" care au ajuns in spatele gratiilor. Ceilalti doi, gen. (r) Grigorie Ghita (stinga) si cpt. Ionel Zorila (centru), se afla inca in libertate. In urma cu mai putin de doua saptamini, magistratii de la Tribunalul Militar Teritorial Bucuresti i-au aprobat capitanului Ionel Zorila o cerere de aminare a executarii pedepsei pentru o perioada de trei luni, cerere motivata prin necesitatea de a-si clarifica situatia profesionala, intrucit si acum el este ofiter activ. Condamnat la sase ani de inchisoare, gen. (r) Grigorie Ghita, care in decembrie 89 indeplinea functia de comandant al Trupelor de Securitate, nu a solicitat oficial aminarea executarii pedepsei insa se afla inca in stare de libertate. VASILE SURCEL Sub nasul politistilor, 50 de miliarde de lei, decontati ilegal cu cupoane agricole Politistii botosaneni au reusit o premiera si au trimis in fata instantei cinci persoane care au prejudiciat statul roman cu peste 50 de miliarde de lei, numai din afaceri ilegale cu cupoane agricole. Acestea reprezinta bonuri de valoare care se acorda cu titlu gratuit agricultorilor, persoane fizice, care exploateaza lucrari agricole, individual sau in asociere, in societati comerciale sau agricole. Conform legii, vinzarea sau cumpararea acestor cupoane este interzisa, iar furnizorii produselor si serviciilor care le primesc pentru marfurile sau activitatile prestate emit facturi pentru acestea. Furnizorii care primesc cupoane le depun la societatile bancare, urmind ca decontarea s-o faca Ministerul Agriculturii si Alimentatiei. Acesta este mecanismul legal. Insa firul acestor actiuni s-a rupt la un moment dat, nu numai in Botosani, ci si in alte judete. Speriati de sistemul greoi de decontare, taranii si-au vindut cupoanele unor "intreprinzatori" care, prin intocmirea unor acte fictive de lucrari agricole, au incasat de la stat miliarde de lei. Acesti intreprinzatori au mers la sigur cu actiunile lor, profitind de o lacuna a legii, care prevede doar verificarea autenticitatii cuponului si daca serviciile prestate se incadreaza in norme, nu si controlarea existentei efective a lucrarilor agricole sau aducerea unei dovezi in acest sens. Miliarde de lei decontati ilegal Pina la ora actuala, Parchetul de pe linga Curtea de Apel Suceava a trimis in judecata, la Tribunalul Botosani, cinci persoane care au inselat statul, decontind ilegal cupoane agricole. Lidia Rimbu, administrator al RISACO IMPEX SRL Botosani, a decontat cupoane in valoare de 1,287 miliarde de lei. Constantin Marica a incasat ilegal 3,269 miliarde lei de la Banca Agricola Botosani. Ioan Stratulat, administrator al STRATOR SRL Botosani, a bagat in buzunar 3,026 miliarde lei, sustinind in actele depuse la Banca Agricola ca a vindut ingrasaminte pe baza de cupoane si a efectuat lucrari de treierat griu, lucruri care, in urma verificarilor, nu s-au confirmat. Viorica Alexuc si-a insusit 8,9 miliarde lei, prin firma sa, VIOPAN SRL. Lider absolut este, insa, Sonia Mazuriac, administrator al SC VISON SRL Botosani, care a decontat ilegal 35,711 miliarde de lei. Cercetarile efectuate de anchetatori au stabilit ca firma ei detinea sau inchiriase doua tractoare, doua pluguri, trei grape, o semanatoare pentru porumb si una pentru paioase. In actele depuse la banca, ea a sustinut ca a efectuat lucrari pe aproape 80.000 de hectare. Insa, in timpul urmaririi penale a recunoscut acuzele care i s-au adus, dar a spus ca totusi nu a cistigat chiar asa de multi bani. TIBERIU AVRAM "Afaceri de succes" prin inginerii financiare Un patron-fantoma a dat o gaura de 90 de miliarde Garda Financiara din Arad a finalizat in ultimele zile doua controale de proportii, in urma carora s-au stabilit evaziuni fiscale de aproape 90 miliarde lei. S-a folosit clasica "suveica", in care una dintre firme si unul dintre patroni erau "fantome". Suveica evaziunii fiscale Intreaga afacere s-a derulat in jurul firmelor SC Alcprod International SRL si SC Alcprod SRL, prima continuind afacerile celei de-a doua, care a devenit, in timp, firma-fantoma. Firma Alcprod International SRL, infiintata in anul 2000, avea un administrator unic, pe Danut Pavel Les. Firma SC Alcprod SRL a fost infiintata cu sase ani mai devreme si a facut obiectul a doua controale ale Garzii Financiare. Ultima oara s-a constatat ca se sustrasese de la plata obligatiilor fiscale fata de stat cu peste 500 milioane de lei. S-a decis atunci confiscarea contravalorii marfii gasite, bauturi alcoolice, de peste 5 miliarde. Cum urma o executare silita, in plin control, actionarul unic Dorin Eugen Filip a cesionat brusc intreaga firma rusului Iconen Vladimir Nicolaevich, din Sankt Petersburg. Oficial, cesionarea a fost consfintita in fata unui notar din Pecica, dar rusul ar putea sa fie un personaj-fantoma pentru ca nu apare in evidentele M.I. la intrari-iesiri din Romania in ultimii patru ani. Cit despre angajati, linia tehnologica si stocurile firmei, toate acestea au fost transferate la noua firma, Alcprod International SRL. Nu au fost predate insa peste 200.000 marcaje pentru bauturi alcoolice, care au avut mai apoi un rol important in circul evaziunii. "Rusul" e de vina Garda a efectuat la inceputul acestui an un control la punctul de lucru al firmei Alcprod International SRL din incinta fostului dispensar al combinatului chimic Archim Arad, unde s-a constatat ca se produc bauturi alcoolice in mod ilegal. Convocat la audieri, administratorul firmei, Danut Pavel Les, a declarat ca totul ar fi in regula si ca nu stie sa existe inscrisuri neadevarate. Ulterior s-a stabilit ca de fapt Les nu prea are habar ce se petrece in firma. Din comparatia stocului scriptic cu cel faptic au rezultat minusuri imense. Danut Pavel Les a explicat ca rusul Iconen ar veni, din timp in timp, si ar lua din bauturi. Aparent, totul ar fi fost in regula, insa, dupa cum s-a stabilit ulterior, prin intermediul firmei fantoma Alcprod SRL se ascundea transferarea activitatii de productie si desfacere de bauturi alcoolice catre SC Alcprod International SRL, care nu avea licenta de productie si nu avea dreptul de comercializare. Garda a mai descoperit facturari de materiale pe alte firme fictive, tocmai pentru a ascunde activitatile ilegale desfasurate. Este vorba despre aproape 4 miliarde de lei, reprezentind TVA si accize neplatite, cu majorarile de plata aferente. Luate la intrebari, toate personajele implicate au dat vina pe rusul Iconen Vladimit Nicolaevich, care insa nu a putut fi gasit. Pagube de peste 80 de miliarde lei In perioada "gri", cind inca se mai emiteau facturi pe numele lui Alcprod SRL, desi firma nu mai exista, fiind preluata de rus, s-au produs alte evaziuni de zeci de miliarde lei. Garda Financiara a controlat vinzarile firmei in toata tara, in perioada 31 iulie - 19 octombrie 2000. Au fost gasite, cu ajutorul sectiilor GF din mai multe judete, 150 facturi ale Alcprod SRL, privind vinzarea, in special, de cantitati imense de votca vrac. La ora predarii stocurilor si liniei de fabricatie catre Alcprod International SRL mai erau in stoc in jur de 2.000 de sticle cu bautura. Concluzia trasa de controlori: manevra a ascuns de fapt productia ilegala si comercializarea de bauturi alcoolice, facturate pe firma fantoma Alcprod SRL, tocmai pentru a se sustrage de la plata datoriilor catre stat. In total, s-a produs o paguba de aproape 83 de miliarde de lei, reprezentind sustrageri de la plata TVA, a accizelor si majorarile aferente. Paguba ar putea fi inca mult mai mare pentru ca nu s-au contabilizat pierderile consemnate de Garda Financiara din Buzau. Amenintari cu moartea Vinovati de toate acestea par a fi, in acest moment, rusul Nicolaevich si imputernicitul acestuia, ucraineanul Iuri Marina, cu domiciliul in Bucuresti, care urmeaza sa fie depistat. Atit ca amindoua personajele ar putea sa existe numai in scripte. Garda Financiara a stabilit fara dubiu ca firma Alcprod SRL a devenit o firma fantoma, fara sediu, fara activitate si cu un patron care, conform datelor M.I., nici nu a calcat prin Romania. Cele doua cazuri, cu prejudicii totale de aproape 90 miliarde lei, reprezinta cele mai mari cazuri de evaziuni fiscale descoperite de GF Arad in ultimul timp. Presiunile asupra comisarilor implicati au fost imense, acestia primind, prin intermediari, chiar amenintari cu moartea. Comisarul sef Dan Cancel le-a recomandat oamenilor sa intreprinda demersurile necesare pentru a primi pistoale, conform legii. In suveica celor doua firme, dintre care una era fantoma, iar a doua s-a plimbat cu sediul din acte de la o cabana din mijlocul unei paduri din Arad pina la sediul actual, intr-un apartament de bloc din Bucuresti, s-au jucat mize mari, iar vinovatii au reusit pentru moment sa se ascunda in spatele lui Danut Pavel Les si al rusului Iconen Vladimir Nicolaevich. Garda a sesizat Parchetul, care va continua ancheta. SORIN TROCAN Reinstaurind monopolul AGVPS si declarind asociatia de "utilitate publica", Guvernul umple tolba vinatorilor Care este diferenta dintre hobby-ul cetateanului de rind si cel al unui sef de guvern? Ei bine, hobby-ul celui din urma este declarat "utilitate publica". Pe 22 februarie, premierul Adrian Nastase a semnat Hotarirea nr.259, cu un articol unic, prin care Asociatia Generala a Vinatorilor si Pescarilor Sportivi din Romania (AGVPS) este recunoscuta "ca fiind de utilitate publica". Dupa cum se stie, Nastase este nu doar un impatimit al acestui sport, ci insusi presedintele asociatiei non-guvernamentale devenita, peste noapte, "de interes general sau comunitar". Actul normativ acorda AGVPS numeroase privilegii. Printre ele, "dreptul preferential la resurse provenite din bugetul de stat si din bugetele locale" si "dreptul de a i se concesiona servicii publice". Cu alte cuvinte, haitasii lui Nastase au dreptul nu numai la bizonul din padure, ci si la bani proveniti din impozitele cetateanului. Exact a doua zi dupa hotarirea de guvern, in Monitorul Oficial se publica si Ordonanta de urgenta nr.35, prin care se abroga actele normative (emise de fostul ministru al mediului, Romica Tomescu) ce spargeau monopolul detinut de AGVPS in codrii patriei. Astfel, prin ordonanta, premierul Adrian Nastase isi "recupereaza" domeniile de vinatoare pierdute in ceea ce s-a numit "Razboiul fazanilor". Monopol reinstalat Legea fondului cinegetic, actul de reglementare a vinatorii in Romania, a fost elaborata si votata in 1996, sub regim PDSR. Legea stabilea monopolul AGVPS, respectiv obligativitatea tuturor vinatorilor de a se inscrie sau afilia la asociatia prezidata de Adrian Nastase. Dupa 1997, la sesizarea unor asociatii "rebele", Curtea Constitutionala a declarat ca anticonstitutionale articolele 4 si 5 din lege, considerind ca se incalca dreptul la libera asociere. Prin urmare, fostul ministru Tomescu a emis o ordonanta ce elimina exclusivitatea AGVPS pe terenurile de vinatoare. Masurile lui Tomescu au dat nastere unui val de proteste si au provocat chiar un mars al AGVPS, cu Adrian Nastase in fruntea plutonului, pe strazile Capitalei. Pentru ca defilarea coloanelor verzi n-a sensibilizat pe nimeni, AGVPS-istii s-au resemnat pe moment. Au asteptat stoici schimbarea de putere pentru a-si redobindi "drepturile". Au organizat rezistenta in toate judetele, decisi sa-si pastreze cu strasnicie pozitiile, pina la revenirea PDSR. Prioritati de tranzitie Revenire care s-a produs si a fost urmata, la scurt timp, de emiterea HG 259 (5 martie), Ordonantei de Urgenta 35 (6 martie). Iar, la numai doua saptamini distanta, adica spre sfirsitul lui martie, guvernul mai emana o hotarire, ce definitiva glorios cadrul legislativ privind sportul national numit vinatoarea si proclama suprematia AGVPS, condamnind la disparitie asociatiile nou-aparute. Spunem sport national fiindca numai asa se poate explica prioritatea dubioasa acordata de cabinetul Nastase unui domeniu destinat umplerii timpului liber al demnitarilor (de la Dej si Ceausescu, pina la contemporani). Daca in tara n-ar fi existat atitea urgente, am fi considerat o simpla neseriozitate nerabdarea lui Nastase de a-si inzestra asociatia pe care cu onor o conduce. Ministrul agriculturii - vinator-adjunct al premierului Citirea atenta a semnaturilor de pe documente explica prioritatea de care se bucura vinatoarea pe ordinea de zi a executivului: Adrian Nastase - presedintele ales in urale la ultimul congres AGVPS, iar a doua iscalitura de pe hotariri si ordonante apartine ministrului agriculturii, alimentatiei si padurilor, Ilie Sarbu, des pomenit in ultima vreme deoarece i-au scapat din institutie vreo doua ordonante falsificate in beneficiul unor firmulite. Pentru a confirma intelepciunea batrineasca potrivit careia "cine-mparte, parte-si face", trebuie spus ca si Ilie Sarbu, desi absolvent de teologie, poarta in ranita pusca de presedinte AGVPS, mai precis, presedintele filialei Timis. Ca atare, el este subordonat lui Nastase nu numai in partid, nu numai la locul de munca (Palatul Victoria), ci si in timpul liber. Intr-una din aceste calitati, Ilie Sarbu a semnat si nota de fundamentare a hotaririi ce stabilea calitatea de "utilitate publica" a AGVPS. Moare concurenta Despre savantele pretexte ce au stat la baza deciziei, Ministerul Agriculturii, Alimentatiei si Padurilor nu ne-a oferit nici o informatie. Dupa o saptamina de la solicitarea unei intrevederi cu Ovidiu Natea (secretar de stat in MAAP si omul care a semnat pentru Ilie Sarbu una dintre hotariri), o domnisoara de la Biroul de presa al ministerului a replicat calma, la insistentele noastre: "Nu-i nici o problema daca publicati articolul azi (fara informatiile cerute - n.r.). Va trimitem noi, miine, un drept la replica". Asadar, argumentele prezentate de insusi ministrul agriculturii, Ilie Sarbu, in "Nota de fundamentare" a HG 259, ramin ascunse strasnic pe undeva prin birourile institutiei. Despre toate reglementarile, asociatiile particulare care au rezistat pina acum au o parere unanima: se calca in picioare Constitutia. Florin Cristea, directorul AVPS "Diana" Dolj, este convins ca "prin toate schimbarile facute acum, vinatoarea nu va fi decit o afacere". MARIANA BECHIR [23][pl.dll?rid=expresro] 