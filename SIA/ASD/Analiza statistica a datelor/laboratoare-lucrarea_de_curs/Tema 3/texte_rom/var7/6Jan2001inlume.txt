 Profesia: mostenitoare Anna Nicole Smith s-a facut cu 500 de milioane dolari Fostul supermodel Anna Nicole Smith (33 de ani) a devenit, saptamina aceasta, una dintre cele mai bogate femei din lume, in urma verdictului dat de un tribunal american. Judecatorii procesului dintre Anna si fiul fostului ei sot au hotarit ca vaduvei ii revine o treime din averea texanului J. Howard Marshall, adica 500.000.000 de dolari. Multimiliardarul in virsta de 90 de ani a decedat in '95, la scurt timp dupa ce s-a insurat cu mult mai tinara Anna. Cei doi s-au cunoscut intr-un bar de strip-tease, unde blonda lucra ca dansatoare. Anna Nicole Smith planuieste deja sa se mute de la ferma ei din Houston intr-o vila din Beverly Hills. Si mai vrea sa cumpere niste studiouri pentru viitoarea sa casa de productie, unde se vor realiza filme de genul celor cu Marilyn Monroe. Bineinteles ca rolurile principale vor fi interpretate de proaspata multimilionara. TRAIAN BANICA Ultima moda in Pakistan Lupte intre ursi si ciini In timp ce europenii se lasa infierbintati de singeroasele lupte intre ciini, organizate in cel mai mare secret, cel mai adesea la periferiile marilor orase, pakistanezii se dau in vint dupa violentele lupte intre ursi si ciini, adevarate batalii pe viata si pe moarte, la care participa animale special antrenate pentru a deveni mai agresive si mai feroce, transmite EPA. Vinati de politie, aprig dezaprobati de opinia publica si condamnati de societatile locale de protectie a animalelor, organizatorii de lupte se ascund in locuri special amenajate, bine cunoscute amatorilor de astfel de reprezentatii. Spectatorii fac pariuri substantiale si urla entuziasmati, in timp ce animalele se sfisie, luptindu-se in reprize de cite trei minute. Ursului i se scot dintii si este legat de un tarus pentru a avea o "raza de actiune" limitata, iar ciinii, trimisi in arena cite doi, sint lasati sa-l muste de beregata, provocindu-i de cele mai multe ori rani grave, in urma carora animalul isi pierde viata. Societatea Pakistaneza de Protectie a Animalelor a organizat recent o manifestatie de protest in localitatea Punjab, condamnind aceasta practica barbara si cerind intarirea legislatiei, astfel incit fenomenul sa fie eradicat. Reprezentantii societatii au acuzat autoritatile locale ca "inchid ochii", permitind organizarea de astfel de lupte. Acestia sustin ca bataliile cu ursi au devenit un adevarat fenomen, practicat la scara larga pe intreg teritoriul tarii. DIANA EVANTIA BARCA Desi n-a absolvit decit doua clase inainte sa devina plutonier, Garcea scrie la revista romanilor din Spania Semnalam aparitia, la Madrid, a unei noi publicatii a romanilor de peste hotare, intitulata sugestiv "Dor de Romania" si avind ca moto un cunoscut vers dintr-un cintec popular romanesc: "Doamne, ocroteste-i pe romani". Primul numar, lansat pe data de 16 decembrie, chiar in ziua sarbatoririi a 11 ani de la declansarea Revolutiei, cuprinde o serie de articole extrase din presa centrala din Romania, printre care nu putem sa nu remarcam primul interviu acordat in exclusivitate de Gheorghe Hagi "Evenimentului zilei" dupa Euro 2000. Majoritatea chestiunilor tratate in cele opt pagini ale publicatiei se refera la problemele pe care le au de infruntat romanii dornici sa emigreze in tarile occidentale. Periodicul mai cuprinde o pagina dedicata in intregime subiectelor de magazin, in care remarcam un material scris de Mugur Mihaescu de la "Vacanta Mare", adica de insusi plutonierul Garcea, "intre doua patrule de seara", cu promisiunea unei reveniri in forta in numarul doi al publicatiei. "Dor de Romania" este un periodic "realizat in sprijinul romanilor din Spania" de citiva membri ai comunitatii romane din Madrid, printre care redactorul-sef Marcel Santa si directorul onorific Alexandru Emil Petrescu, corespondent al "Evenimentului zilei". Potrivit unui comentariu al Agentiei France Presse, Dictatura banului a inlocuit cenzura comunista in televiziunile est-europene Caderea regimului comunist a eliminat cenzura directa si brutala in statele din Europa de est, insa criza in derulare de la postul public de televiziune din Republica Ceha demonstreaza ca institutiile de presa din fostele tari comuniste sint departe de a fi libere si ca, in afara de aproape inerenta influenta exercitata asupra lor de sfera politicului, economicul tinde sa le acapareze, conditionindu-le tacticile editoriale, se arata intr-un comentariu al Agentiei France Presse. Partidele politice incearca sa influenteze media Libertatea presei a realizat progrese notabile in regiunea est-europeana, iar in state precum Polonia, Lituania sau Bulgaria directorii posturilor publice de radio si televiziune nu sint numiti de guvern, ci de consilii ale reprezentantilor lumii politice si ai societatii civile. Cu toate acestea, obisnuintele mostenite din era comunista nu au disparut atit de rapid, astfel incit partidele politice incearca chiar si acum sa influenteze, daca nu cumva chiar sa controleze, media, in virtutea mai vechii credinte conform careia cel care controleaza informatia poate sa conserve puterea. In alte tari, precum Iugoslavia, Croatia sau Bosnia, institutiile de presa au ramas tinta predilecta a presiunilor exercitate de clasa politica aflata la putere. In Ungaria, guvernul premierului conservator Viktor Orban a fost aspru criticat pentru tentativa de a extinde ilegal controlul exercitat asupra posturilor nationale de radio si televiziune. Progresele institutiilor de presa est-europene sint incontestabile Statele din Europa centrala si de est "au facut progrese notabile, devansind cu mult celelalte state atit in ceea ce priveste statutul legal al institutiilor de presa, cit si referitor la practica obisnuita", precizeaza Leonard Sussman, reprezentant al organizatiei Freedom Press House, cu sediul la New York. In Polonia, legislatia in vigoare a pus, practic, "o bariera care impiedica administratia si parlamentul sa se amestece in continutul emisiunilor", a explicat Juliusz Braun, presedintele Consiliului National al Audiovizualului din aceasta tara, instanta compusa din "noua intelepti" desemnati de seful statului si de cele doua Camere ale parlamentului. In Bulgaria, directorii posturilor publice de radio si televiziune si cel al agentiei nationale BTA sint numiti de un consiliu format din reprezentantii tuturor partidelor politice nationale. Romania, criticata pentru initiativa plasarii TVR sub tutela Ministerului Informatiilor Publice Aparitia unui numar mare de posturi particulare de radio si televiziune in spatiul est-european reprezinta un factor puternic al democratiei si demonstreaza deschiderea sferei audiovizualului, care pare sa scape putin cite putin influentei exercitate de politic, evitind cu succes manipularile grosolane. Un alt semn benefic este influenta crescinda exercitata de societatea civila, manifestata cel mai adesea prin demonstratii de protest in care este denuntata orice tentativa a politicului de a se amesteca in domeniul presei. Si in Romania, subliniaza sursa citata, cenzura a fost abolita, iar posturile publice de radio si televiziune cistiga tot mai mult teren, cel putin din perspectiva credibilitatii. In ciuda acestor progrese evidente, opinia publica locala a fost scandalizata de proiectul noului guvern PDSR de a plasa TVR sub tutela Ministerului Informatiilor Publice. Publicitatea este adevaratul patron al mass-media In Serbia, media, pina ieri controlata de fostul presedinte Slobodan Milosevici, a ramas devotata "salvatorilor sai", actualul presedinte Vojislav Kostunica si reprezentantii opozitiei democratice sirbe. Mai peste tot, in spatiul fost comunist, media a descoperit o noua dependenta, respectiv cea economica, avind in vedere, printre altele, importanta in continua crestere a finantarilor din publicitate. "Televiziunea publica din Polonia, de pilda, este dependenta de publicitate, in conditiile in care aceasta ii asigura peste 70 la suta din venituri", releva, in continuare, sursa citata. In cazul Estoniei, comenteaza un specialist local, "daca presiunile politice au disparut, a ramas cenzura economica", ce se dovedeste, citeodata, cel putin la fel de severa. DIANA EVANTIA BARCA Balcanii, un teritoriu "imbogatit" cu uraniu saracit Belgradul a intocmit harta "zacamintelor" de uraniu create de bombele NATO Bombardamentele NATO din 1999 au produs contaminarea cu uraniu saracit a cinci zone din Iugoslavia, in afara de Kosovo, a anuntat un inalt responsabil al armatei iugoslave, citat de AFP. Aceste zone sint situate in regiuni din sudul Serbiei, in apropiere de orasele Presevo, Bujanovac si Vranje, dar si in peninsula muntenegreana Lustica, a afirmat colonelul Milan Zarici, responsabil cu apararea antiatomica si antichimica din cadrul armatei iugoslave. "Au fost luate masuri, si fiecare zona a fost marcata, iar guvernul muntenegrean a adoptat un mare proiect de decontaminare", a declarat colonelul. De asemenea, persoanelor care traiesc in aceste zone li s-a facut control medical, dar pina in prezent starea sanatatii lor nu a suferit modificari in rau. Medicii au afirmat insa ca populatia din aceste regiuni va fi examinata periodic. Alianta Nord-Atlantica a folosit acelasi tip de munitie si in regiunile Urosevac, Stimlje, Gnjilane, Glogovac si Podujevo. In luna februarie a anului trecut, NATO a confirmat Natiunilor Unite folosirea acestui tip de munitie, aviatia americana tragind in total peste 31.000 de astfel de proiectile cu uraniu saracit. Colonelul Zarici a declarat insa ca, potrivit estimarilor iugoslave, avioanele NATO au tras in Iugoslavia peste 50.000 de astfel de proiectile. La rindul sau, colonelul Milen Simici, responsabil in departamentul informatiilor din cadrul armatei iugoslave, a declarat ca utilizarea munitiei cu uraniu saracit era cunoscuta inca din timpul bombardamentelor asupra Iugoslaviei si ca "este greu de crezut" ca inaltii responsabili europeni nu aveau cunostinta despre acest lucru. Moartea unor soldati din statele europene care au avut misiuni in Balcani, a relansat controversa asupra pericolului pe care il reprezinta uraniul saracit, in tarile din Europa occidentala vorbindu-se in prezent de un "sindrom al Balcanilor". Pentagonul se disculpa La un an dupa bombardamentele NATO in Iugoslavia nu a fost descoperita nici o urma de uraniu in Kosovo, au anuntat surse ale Pentagonului. Rezultatele unui studiu pe aceasta tema au fost facute publice in tentativa de a opri speculatiile declansate dupa moartea mai multor militari care au avut misiuni in aceasta zona. In luna martie a anului 2000, Centrul de sanatate si medicina preventiva al armatei terestre americane a procedat la prelevari de probe de la tintele din Kosovo bombardate cu munitia incriminata, rezultatul acestor teste de radioactivitate fiind negativ, a precizat Ministerul Apararii din SUA. Acesta a mentionat ca analizele au fost efectuate de specialisti ai armatei care nu au descoperit nici o urma de uraniu saracit in probele prelevate. De asemenea, Pentagonul a tinut sa precizeze inca o data ca, in razboiul din Kosovo, NATO a folosit 31.000 de unitati de munitie cu uraniu saracit, iar in razboiul din Bosnia au fost folosite 10.000 de astfel de munitii. Studii independente din Statele Unite nu au facut nici o legatura intre uraniul saracit si cancer. Totodata, Pentagonul a respins joi cererea Italiei referitoare la instituirea unui moratoriu asupra utilizarii de munitie ce contine acest metal. NATO promite ca va face lumina in dosarul "sindromului Balcanilor" Secretarul general al NATO, George Robertson, "intelege pe deplin nelinistea profunda" a tarilor europene in ceea ce priveste utilizarea de catre Alianta a munitiei cu uraniu saracit in Balcani, se arata in scrisoarea pe care acesta a trimis-o ambasadorului italian la NATO. Acesta ii scrisese Lordului Robertson pe 22 decembrie pentru a cere un raport in detaliu referitor la tintele vizate de munitia cu uraniu in razboiul din Bosnia, afirmind ca Roma nu a fost instiintata despre folosirea acestui tip de arma. "Va inteleg nelinistea. Am cerut deci autoritatilor militare ale NATO sa elaboreze cit mai repede o harta a tintelor", scrie Robertson, adaugind ca a cerut ca informatiile sa fie furnizate cit mai repede posibil. La rindul sau, amiralul Guido Venturoni, presedintele comitetului militar al NATO, a declarat ca Alianta va raspunde cererii Italiei de stabilire a adevarului in legatura cu munitia folosita in Balcani. Raspunzind acuzatiilor potrivit carora NATO nu a informat toate statele membre despre utilizarea acestui tip de munitie in Bosnia, in timp ce toata lumea stia in cazul conflictului din Kosovo, amiralul a reamintit ca "in 1995 uraniul saracit nu reprezenta o problema. De ce ar fi fost necesar sa fim obligati sa subliniem de o maniera speciala folosirea acestei munitii?!". La cererea Italiei, ambasadorii celor 19 state membre ale NATO vor discuta marti, de o maniera informala, polemica declansata in jurul folosirii uraniului saracit in conflictele din Balcani si eventualele consecinte ale acesteia. CAMELIA MUNTEAN Bilantul "sindromului Balcanilor" creste de la o zi la alta "Sindromul Balcanilor" a adaugat doua noi nume pe lista militarilor italieni morti dupa ce au avut misiuni in aceasta zona a Europei, numarul deceselor suspecte inregistrate in aceasta tara ajungind la opt. Capitanul Giuseppe Benetti si sergentul Marco Riccardi au murit in urma unor forme rare de tumori, primul in toamna anului 1998, la virsta de 34 de ani, si celalalt in octombrie 2000, la 27 de ani, amindoi executind misiuni in Bosnia in perioada 1994-1995 Ministrul sanatatii din Federatia croato-musulmana, Bozo Ljubici, a anuntat joi ca numarul cazurilor de cancer in cadrul acestei entitati in 1999 a crescut, dar nu se poate spune daca din cauza utilizarii de catre NATO a munitiei cu uraniu. Potrivit cifrelor avansate de acest minister, au fost inregistrate 230 de cazuri la 100.000 de locuitori, in 1999, fata de 152 de cazuri in 1998 Autoritatile militare grecesti examineaza un caz de leucemie, a carui victima este un subofiter elen care a fost detasat in Bosnia in 1997-1998 Ministrul spaniol al apararii, Federico Trillo, a respins orice idee de contaminare a soldatilor care au avut misiuni in Balcani, chiar daca si in Spania un soldat care a participat la misiuni in Balcani a murit recent de leucemie. El a afirmat cu fermitate ca "poate spune cu hotarire ca nici un soldat spaniol care a avut misiune in Balcani nu a fost contaminat cu uraniu" Un soldat britanic care, in 1996, a executat o misiune de sase luni in Bosnia, sufera in prezent de osteoartrita si pierderea parului Autoritatile ungare au dezmintit vineri orice deces ce ar putea fi legat de "sindromul Balcanilor", chiar daca vaduva unui soldat afirma ca sotul ei a murit de leucemie dupa ce a revenit din Bosnia. (C.M.) Cu aproape 300 de victime la activ, medicul britanic Harold Shipman ar putea fi Cel mai mare criminal in serie din istoria lumii Medicul britanic Harold Shipman a ucis in intreaga sa cariera de 30 de ani "mai bine de" 265 de pacienti, se arata intr-un raport al guvernului de la Londra, dat publicitatii ieri. Daca numarul victimelor va fi confirmat, atunci Shipman devine cel mai mare criminal in serie din istoria lumii, scrie "The Daily Telegraph". Raportul, intocmit de experti ai Departamentului Sanatatii, ar putea servi ca punct de plecare pentru rejudecarea doctorului-asasin, dar si pentru revizuirea serviciilor de asigurare a sanatatii, deoarece autoritatile din acest domeniu nu au sesizat rata neobisnuit de mare a mortalitatii inregistrata la cabinetul unui singur medic din localitatea Hyde, Greater Manchester. Shipman, in virsta de 54 de ani, fusese condamnat, in ianuarie 2000, la 15 sentinte de inchisoare pe viata pentru uciderea a 15 pacienti, cu toate ca politia il suspecta ca ar fi responsabil de moartea prematura a 192 de persoane. Studiul facut de guvernul britanic releva insa ca la cabinetul doctorului Shipman s-au inregistrat 297 "morti in exces" fata de media altor medici din regiunea Manchester pe o perioada de 24 de ani (1974 - 1998). Harold Shipman a negat toate acuzatiile care i s-au adus, iar expertii politiei nu au reusit inca sa afle mobilul actiunilor criminale ale acestuia. Toate victimele lui Shipman au fost femei, carora doctorul-asasin le injecta diamorfina, denumirea legala a morfinei. CONSTANTIN VLAD Regele Simeon a II-lea al Bulgariei se arunca in lupta pentru presedintie Regele Simeon al II-lea va reveni definitiv in Bulgaria la sfirsitul acestei luni si se va stabili la Sofia, au anuntat surse de la cancelaria regala, citate de cotidianul "Trud". El va locui in Palatul Vrania, folosit de predecesorii sai Ferdinand si Boris. Din luna iunie, citeva zeci de muncitori lucreaza intens in fosta resedinta regala, aflata in mijlocul Gradinii Botanice. Palatul Vrania i-a fost restituit lui Simeon impreuna cu alte cinci resedinte si pavilioane de vinatoare. La numai sase luni de la alegerile parlamentare, regele si-a anuntat intentia de a se implica activ in viata politica. In mesajul de Anul Nou, fostul suveran a atacat problema coruptiei, declarind ca acest flagel reprezinta principala piedica in calea integrarii europene a Bulgariei. Din acest punct de vedere, pozitia lui nu coincide cu cea a actualilor guvernanti. Simeon al II-lea a anuntat ca vine in Bulgaria "pentru a-si indeplini datoria impusa de providenta si de o Constitutie care a fost, la vremea adoptarii sale, cea mai democratica Lege fundamentala din Europa". "Imi voi servi fara ezitare patria", promite Simeon. Fostul suveran, a treia cale? Analistii bulgari sint de parere ca sansele de afirmare pe plan politic ale fostului suveran sint foarte mari dupa ce principalele doua forte politice - Partidul Socialist si Uniunea Fortelor Democratice - au esuat in incercarile lor de a opri declinul social si economic din ultimii 11 ani. "Regele este convins ca a asteptat suficient si nu poate fi acuzat de nimeni pentru ca se implica in viata politica", a declarat purtatoarea sa de cuvint, Galia Diceva. "El stie ca intra intr-o adevarata mocirla politica, dar isi asuma toate riscurile." La numai citeva luni de alegerile parlamentare si prezidentiale, Simeon se pregateste sa ofere cetatenilor bulgari un program concret si va cere sprijinul lor. Curtea Constitutionala urmeaza a se pronunta asupra cererii formulatea de mai multi deputati cu privire la modificarea articolului din Constitutie care interzice candidatura la postul de presedinte cetatenilor care nu au avut domiciliul in Bulgaria in ultimii cinci ani. La vremea respectiva textul a fost adoptat tocmai pentru a bloca o eventuala candidatura a lui Simeon la functia de sef al statului. In clasamentul celor mai populari politicieni, in ultimii trei ani regele Simeon a ocupat constant pozitia a treia, dupa presedintele Petar Stoianov si primarul Sofiei, Stefan Sofianski. PETIO PETKOV (Sofia) Tonul, cel mai scump peste din lume Un distribuitor de hrana marina din Japonia a reusit ieri performanta de a vinde un ton de 202 kilograme contra uluitoarei sume de 20,2 milioane de yeni (173.000 de dolari), dublul anterioarei sume maxime platite pentru aceasta specie de peste, foarte populara in Tara Soarelui Rasare. Suma finala oferita, care inseamna 100.000 de yeni (856 dolari) kilogramul, a depasit cu mult recordul inregistrat in 1998, de 45.000 de yeni kilogramul de ton, a mentionat un oficial al pietei de peste Tsukiji, din Tokio, unde s-a desfasurat licitatia. Distribuitorul, a carui identitate nu a fost data publicitatii, se felicita ca a fost inspirat si nu a acceptat sa vinda pestele imediat dupa depasirea vechiului record. MANUELA SERAFIM Flash Control la pasapoarte pentru guvernul ungar Guvernul ungar va da publicitatii lista tuturor deplasarilor oficiale ale membrilor cabinetului in strainatate, inclusiv costurile, din ultimii doi ani, a anuntat Tamas Sepsey, seful Corpului de Control administrativ al premierului. Cabinetul condus de Viktor Orban a decis publicarea acestei liste dupa ce in presa ungara au aparut din ce in ce mai multe referiri la plecarile peste hotare ale ministrului agriculturii, Jozsef Torgyan, care este si presedintele unuia dintre partidele din coalitia guvernamentala. Acestuia i s-a reprosat faptul ca a facut vizite in Japonia si Peru, state cu care relatiile Ungariei, in domeniul agriculturii, sint aproape inexistente. (C.M.) Sezonul de vinatoare la monstrul din Loch Ness se deschide pe 20 martie O echipa de suedezi intentioneaza sa captureze legendarul monstru din Loch Ness cu ajutorul unei simple plase, printr-o operatiune ce a fost indelung pregatita si care va incepe pe 20 martie, relateaza AFP. Jan Sundberg, conducator al echipei de cercetatori de la Institutul "Global Underwater", a afirmat ca echipa sa va fi capabila sa descopere orice creatura de talie mare in renumitul lac scotian. O plasa in forma de pilnie, de 5/7 metri, va fi scufundata in apele lacului. Un cercetator britanic va fi tot timpul prezent pentru ca, in cazul capturarii monstrului, sa ia probe de ADN, dupa care creatura va fi din nou repusa in libertate. Echipa va folosi, de asemenea, doua sonare, unul urmind sa transmita imagini tridimensionale din adincurile lacului, iar al doilea va filma tot ce misca in apa. (C.M.) O femeie de 350 kg a nascut un baietel de 1,7 kg O femeie de 350 de kilograme a nascut joi la o maternitate din Bremen (nordul Germaniei), eveniment considerat drept o premiera. "Este fara indoiala pentru prima data in analele medicinei cind o femeie de o asemenea greutate aduce pe lume un copil", a declarat medicul-sef al spitalului. De obicei, a precizat el, femeile cu o asemenea greutate nu pot ramine insarcinate. Copilul, nascut prin cezariana, in luna a opta, cintareste 1,7 kilograme. (C.M.) Violatorul evlavios si-a taiat penisul pacatos Un tinar brazilian, care-si ispasea o pedeapsa pentru viol in inchisoarea din localitatea Andradina, si-a taiat penisul cu o lama de ras, a aruncat membrul amputat in toaleta din celula, dupa care a tras apa, transmite AFP. Potrivit informatiilor furnizate de conducerea inchisorii, tinarul violator era singur in camera si, chinuit de remuscari, si-a taiat penisul. Gardienii au fost alertati de urletele disperate ale victimei, care a fost gasita tavalindu-se pe podea din cauza durerii. Flavio dos Santos Cruz, in virsta de 23 de ani, a fost transportat de urgenta la spital. "Bine ca nu si-a pierdut viata. Insa, avind in vedere ca organul amputat nu a mai fost gasit, tinarul va fi nevoit sa urineze de acum printr-un tub special", a declarat un medic. Violatorul a declarat ca nu regreta ce a facut, precizind ca a urmat intocmai indemnul lui Dumnezeu, care le-a cerut credinciosilor sa-si taie mai bine membrul care a pacatuit, decit sa sa ia cu ei pacatul si sa arda in flacarile Iadului. (B.B.) 