 "Poftiti, baieti, la bat" Un profesor si-a batut elevii in ordine alfabetica Paisprezece elevi, componenti ai echipei de fotbal a Liceului cu Program Sportiv din Roman, au fost batuti pina la invinetire, cu un bat, de catre profesorul si antrenorul lor. Duminica, 4 martie, ei au sustinut, pe teren propriu, un meci cu o echipa a Liceului Sportiv din Bacau, pierzind cu scorul 9-2. Infringerea l-a infuriat pe profesorul Vasile Vamanu, care, dupa ce s-a inarmat cu un bat, s-a dus in vestiarul unde se schimbau cei 14 elevi si a inceput sa-i bata in ordinea din catalog. In urma loviturilor primite, unul dintre scolari, Vicentiu Anton, va necesita cel putin cinci zile de ingrijiri medicale. "Este adevarat ca i-am lovit putin pe elevi, dar nu putem face performanta fara seriozitate. Acum doua saptamini am cistigat un meci in deplasare si le-am spus: poftiti, baieti, la prajitura. In cazul de fata, daca am pierdut cu scorul asta rusinos, le-am spus: poftiti, baieti, la bat", a afirmat profesorul Vamanu. Parintii elevilor batuti vor inainta o plingere catre ISJ Neamt. CIPRIAN PREDESCU 75.000.000 pe capul asasinilor Cercetarile privindu-i pe cei trei gangsteri care l-au ucis pe plutonierul Disici se desfasoara departe de ochii presei. Conducerea IPJ Timis nu a facut publice rezultatele cercetarilor de pina acum. Noaptea trecuta se putea foarte usor intra si iesi din Timisoara, cu toate filtrele facute de politisti si jandarmi. Avansat, post-mortem, la gradul de sublocotenent, Sasa Disici a fost adus acasa. Inmormintarea politistului ucis va avea loc astazi, iar in semn de recunostinta parintii lui vor primi din mina ministrului de interne drapelul Romaniei cu care este acoperit sicriul. "Sasa i-a ajutat pe toti, pe el nu l-a ajutat nimeni" Disici locuia in cartierul timisorean Calea Sagului, pe Strada Bran. In fata apartamenului a fost arborat un drapel negru. Slavco Disici, tatal lui Sasa, asa cum ii spuneau prietenii, isi mingiie copilul mort. Linga sicriu, inge-nuncheata, sta Anda, o fata pe care Sasa a iubit-o. "L-am iubit mult pe Sasa. Am fost prieteni mai bine de un an. Tin minte ca in ziua in care am implinit 21 de ani, Sasa mi-a facut cadou un cos cu 21 de suporturi pentru flori, in locul carora erau tot atitea tigari Davidoff. Cind ramineam in pana mai luam cite o tigara din cos, iar el imi spunea mereu ca pina la urma o sa ajung si la ultima tigara. Nu-mi vine sa cred ceea ce s-a intimplat. Pisu (asa ne spuneam noi unul altuia) a avut un suflet de aur", ne-a marturisit cu lacrimi in ochi Anda. Sasa este imbracat in uniforma de politist si are pe umar trese de sublocotenent. El a fost avansat post-mortem printr-un ordin al ministrului de interne. "Sasa a fost un baiat frumos si elegant care ajuta pe toata lumea. Pe el nu l-a ajutat nimeni. Acum, in loc sa-i facem nunta, noi venim la inmormintare. Sasa a lasat in urma lui o multime de planuri si un gol imens. Desi parintii lui n-au fost de acord, el a tinut mortis sa se faca politist. El s-a dus acum si camera lui a ramas goala", ne-a spus matusa plutonierului, Liliana Disici. Camera lui a fost renovata acum citeva saptamini, dar este mobilata simplu. Doar un coltar si o etajera, pe care se afla un televizor, linga care arde acum o luminare, erau toata averea unui politist care a lucrat mai bine de zece ani in Ministerul de Interne. Parintii lui Sasa isi pling amarul. Au ramas singuri acum si isi infring cu greu durerea. "Am pierdut tot ce aveam mai scump pe lume", ne-a spus printre lacrimi Zorca Disici, mama lui Sasa. Din camera lui Sasa se vede cimitirul. Inexplicabila tacere Cercetarile se fac in mare secret, iar la conferinta zilnica, purtatorul de cuvint nu a amintit nimic de cazul Disici, ucis la Ianova. Noaptea trecuta au avut loc citeva razii in mai multe localuri de noapte din Timisoara, dar ele nu au dat roade. Fortele de jandarmi dislocate in oras au sporit numeric, fiind aduse mai multe plutoane de la Arad. Jandarmii aradeni au fost repartizati la sectiile de politie din Timisoara pentru intarirea efectivelor cu care se actioneaza. Ofiterii DIAS au descins in citeva cartiere din Timisoara si au cautat mai multe persoane despre care existau informatii ca se ocupa cu furturi de autoturisme. Totusi, desi IPJ Timis, se afla in alerta de gradul 0, noaptea trecuta filtrele organizate la intrarile si iesirile din Timisoara au fost extrem de permisive. In doar doua cazuri, la iesirile inspre localitatile Lugoj si Arad, subofiterii de politie si jandarmii isi faceau constiincios datoria. La iesirile catre granita cu Iugoslavia, din Calea Sagului, precum si la cea catre Lipova, putea sa treaca oricine. Surse din IPJ Timis ne-au declarat ca exista posibilitatea ca cei trei indivizi inarmati sa fi reusit sa fuga din zona de conflict. "Timpolis", saptaminalul politiei timisorene, ofera 25 de milioane de lei recompensa pentru orice informatie care va ajuta la identificarea si retinerea ucigasului politistului Disici. In plus, pentru orice informatie care ar putea duce la identificarea persoanelor care l-au ucis pe Sasa Disici, canalul de televiziune Pro Tv ofera o recompensa de 50 de milioane de lei, informeaza Mediafax. Sublocotenentul Sasa Disici va fi inmormintat astazi, la ora 13.00, la funeralii fiind prezent si ministrul de interne Ioan Rus. Acesta va inmina parintilor politistului ucis drapelul Romaniei ca un omagiu pentru devotamentul sau. SERGIU MIAT Sasa Disici, inaintat post-mortem la gradul de sublocotenent Plutonierul-major Sasa Disici a fost inaintat post-mortem la gradul de sublocotenent. Potrivit unui comunicat IGP, Disici a obtinut numai calificativele "bine" si "foarte bine", fiind recompensat, in nenumarate rinduri, si cu diferite sume de bani. A fost un politist model, curajos, bun camarad si pasionat de munca sa. "Din pacate, soarta i-a fost potrivnica si a murit la datorie. A fost impuscat de niste infractori versati si fara scrupule, care erau dotati cu arme performante, pe care le-au folosit fara ezitare. Acest act criminal s-a produs in conditiile in care colegul nostru nu a facut altceva decit sa rezolve un caz obisnuit, actionind in limitele legii", se mai arata in comunicatul IGP. Conducerea MI, IGP, colegii de serviciu si toti politistii din tara isi exprima regretul fata de moartea prematura a acestuia si manifesta compasiune fata de parintii si rudele politistului. ALINA GRIGORE Nastase declara razboi hotilor de masini Premierul Adrian Nastase a anuntat ieri ca proiectul de lege privind statutul politistului va fi adoptat in procedura de urgenta joi, in sedinta de guvern, dupa care va fi trimis parlamentului spre dezbatere tot in procedura de urgenta. Daca parlamentul nu il va adopta rapid, guvernul il va promova prin ordonanta de urgenta, a anuntat Nastase. Graba guvernului este cauzata de incidentul de la Timisoara, soldat cu uciderea unui politist. Adrian Nastase i-a amenintat pur si simplu pe hotii de autoturisme anuntindu-i ca au toti "o raspundere solidara" cu ceea ce s-a intimplat la Timisoara. "Eu consider ca toti hotii de masini din Romania au o raspundere solidara cu ceea ce s-a intimplat la Timisoara. Vor fi anchete peste anchete, pina cind vor spune unde este cel care l-a impuscat pe politist. Incepe un razboi dur impotriva hotilor de masini", a declarat premierul Adrian Nastase. LUCIAN PURCAREANU Doi suspecti, intr-un hotel din Arad Politia aradeana a intrat in alerta imediat dupa ce s-a aflat de uciderea politistului Sasa Disici. In tot judetul au fost instalate sapte filtre, compuse din politisti, jandarmi si membri ai Deta-samentului de interventie rapida. Numai in municipiul Arad, peste noapte, au actionat peste o suta de politisti in filtre si patrule. Urmind o pista a IGP, a fost efectuata o verificare la hotel "Aradul" din Arad. Doi barbati s-au cazat la acest hotel in noaptea de 2/3 martie, la ora 4.30. Politia aradeana nu a oferit nici un amanunt presei asupra celor doi, rezultatele verificarii fiind transmise la Timisoara. La hotel "Aradul" am aflat doar ca barbatii, care nu aveau bagaje asupra lor, au platit camera la cazare si au parasit hotelul separat, ultimul eliberind camera duminica, la ora 10.00. Neoficial am aflat ca unul dintre cei doi barbati ar fi fost cunoscut si ca hot de masini. Nu s-a precizat daca suspectii au avut intr-adevar vreo legatura cu crima din judetul Timis sau au fost interesati doar de cea mai mare piata auto din vestul tarii, Piata "Hipodrom" din Arad. Politia de frontiera este, de asemenea, in alerta, criminalii fiind dati in consemn la toate vamile aradene. SORIN TROCAN Ucigasii cautau un miliard de lei Surse din cadrul IPJ Timis ne-au dezvaluit faptul ca nu autoturismul Mercedes ar fi fost tinta furtului comis de cei trei indivizi care l-au omorit pe plutonierul Disici, ci jaful. Mercedesul in cauza este proprietatea cetateanului sirian Khiatah Arbach, rezident in Timisoara, care impreuna cu cei doi frati ai sai are doua puncte de schimb valutar. Unul in apropierea Hotelului Continental, iar celalalt in Complexul Comercial Terra. In seara in care a disparut autoturismul Mercedes, Khiatah a facut mai multe drumuri cu masina, iar inainte de a parca la domiciliul sau din cartierul Calea Girocului, fusese la Gara de Nord din Timisoara. Dupa ce a parcat autoturismul in fata blocului, a urcat in apartamentul sau si, la putin timp, a primit un telefon de la unul dintre fratii sai care i-a spus ca a vazut masina Mercedes rulind cu mare viteza prin oras. Khiatah a observat apoi de pe geamul apartamentului sau ca masina lipseste si a anuntat politia. Sursele noastre ne-au spus ca, de fapt, cei trei indivizi necunoscuti aveau cunostinta de o importanta tranzactie financiara ce trebuia sa aiba loc intre proprietarul Mercedesului si o alta persoana, iar in masina trebuiau sa fie peste un miliard de lei. Contactat de noi, unul dintre fratii Arbach ne-a spus ca informatia referitoare la bani nu este adevarata, dar ca in dimineata in care a fost omorit plutonierul Disici ofiteri ai Serviciului de Combatere a Criminalitatii Economico-Financiare de la IPJ Timis au inceput sa faca verificari la casele de schimb valutar. El ne-a mai precizat ca atit lui, cit si celorlalti doi frati li s-au recoltat fire de par pentru a fi comparate cu cele descoperite in Mercedesul abandonat in localitatea Ianova. SERGIU MIAT Bulibasa de Focsani a scos Pistoale si pusti de vinzare la taraba in piata Jan Paun, presedintele Uniunii Rromilor din Vrancea si autointitulat bulibasa si lider al tiganilor din Focsani, a dat de belea. Omul a scos un adevarat arsenal de arme, sabii si cutite la vinzare in talciocul din Focsani si a expus marfa pe capota Mercedesului sau. O patrula a politiei l-a surprins pe tigan duminica dupa-amiaza in timp ce oferea spre vinzare o pusca cu aer comprimat marca "Coneta", un pistol "Walther", ambele de calibru 4,5 mm, o sabie Ninja si cinci cutite profesionale de diverse dimensiuni si mai multe butelii de aer comprimat. Jan Paun nu a prezentat oamenilor legii documentele de provenienta ale armelor si, ca atare, au fost confiscate mai ales ca au un regim de comercializare strict. Saptamina trecuta, bulibasa a obtinut permis de portarma desi in urma cu mai multi ani a avut condamnari penale pentru dare de mita, venituri ilicite si participare la o tentativa de omor. El sustine ca toate aceste acuzatii i-au fost inscenate. El spune ca anumiti politisti vor sa se razbune pe el si sustine ca s-a chinuit sa obtina permis de portarma. Jan Paun sustine ca are aur, masini, lovele si trebuie sa se apere pentru ca multi il invidiaza. "In Bucuresti poti sa cumperi asemenea arme fara macar sa ti se ceara boletinu", spune Jan Paun. Politia a demarat o ancheta in acest sens si il asteapta pe Jan Paun cu documentele care sa ateste provenienta marfii. SILVIA VRINCEANU Vamesii din Gara de Nord "au dat lovitura" Captura de conserve de peste din Maroc Directia Generala a Vamilor (DGV) a comunicat ca vamesii bucuresteni au descoperit ieri, in Gara de Nord, trei containere, continind 360.008 cutii de conserve de peste, expediate din Maroc catre firma MH Trading Company SRL. DGV spune ca firma destinatara a depus la autoritatea vamala documente din care reiesea ca valoarea marfii importate este de numai 13.558 marci germane, insa, in realitate valoarea reala a transportului era de 54.000 marci germane. Prin aceasta metoda de subevaluare a marfii, firma romaneasca ar fi platit taxe vamale de numai 86,82 milioane lei, in loc de peste 722 milioane lei. Drept urmare, intreaga cantitate de conserve de peste a fost confiscata si urmeaza a fi valorificata.(O.Z.) Depanator omorit pentru ca nu a reparat frigiderul Nicolae Olteanu, in virsta de 41 de ani, a ucis, pentru a doua oara, duminica seara. Condamnat pentru omor in 1989, ucigasul a fost eliberat conditionat din anul 1998. Dupa trei ani, el i-a crapat capul unui depanator de frigidere. Motivul: nu i-a reparat cum trebuie aparatul electrocasnic. Betie cu final tragic Nicolae Olteanu si Ioan Maxim, un bucurestean in virsta de 47 de ani, se cunosteau de putin timp. De cind a fost eliberat conditionat, Olteanu, originar din comuna Calmatuiu, judetul Teleorman, locuia fara forme legale in Strada Laurului, nr. 21, din Capitala. Dupa ce i s-a defectat frigiderul, el l-a chemat pe Maxim, reparator de aparate electrocasnice, sa ii rezolve problema. Apoi, Olteanu l-a invitat la un pahar de bautura pe depanator. Omul nu a refuzat. In jurul orei 16.00, cei doi au inceput sa se certe pentru ca nu se intelegeau la pret. Drept urmare, ne-au povestit unii dintre vecini, recidivistul a gasit o motivatie sa faca scandal, in speranta ca il va convinge pe Maxim sa mai reduca costul reparatiei: i-a reprosat ca nu i-a reparat bine frigiderul. Depanatorul a refuzat sa mai scada din pret, iar Olteanu s-a infuriat. Beat fiind, si-a pierdut controlul, si cei doi s-au luat la cearta. Olteanu a devenit violent si a inceput sa il loveasca pe Maxim. Ca sa fie mai "convingator", el a pus mina pe o bucata de lemn si l-a izbit pe bucurestean in cap. Ucigasul i-a aplicat victimei mai multe lovituri, pina l-a umplut de singe. La scurt timp, din cauza leziunilor provocate, Ioan Maxim a decedat. Criminalul si-a ucis cumnatul in 1989 Politia a fost sesizata in jurul orei 19.30 ca in Strada Laurului se afla un cadavru. La fata locului s-au deplasat politistii de la Sectia 5, procurorul criminalist si medicul legist. Concluzia anchetatorilor a fost ca Maxim a murit ca urmare a leziunilor provocate de loviturile primite de victima in zona craniana. La scurt timp, a fost identificat si autorul omorului. In urma verificarilor, politistii au aflat ca Olteanu a mai ucis un om. El fusese condamnat in anul 1989 dupa ce si-a ucis cumnatul, Vasile Buraca. Din aceasta cauza, nevasta l-a parasit. A fost eliberat in 1998 pentru buna purtare. Pentru fapta sa, Nicolae Olteanu risca sa fie condamnat la inchisoare pe viata. El a fost arestat 30 de zile, pentru omor deosebit de grav. PETRISOR CANA DANIEL NEAMU Generalul Danescu, reactivat Incepind de ieri, generalul George Ioan Danescu este noul consilier al ministrului de interne, Ioan Rus. Rechemarea sa nu a fost facuta publica, asa cum in secret a fost tinuta si numirea altor 11 noi consilieri si secretari de stat din MI. Potrivit unor surse bine informate, ieri a fost prima zi de serviciu a consilierului Danescu. El a fost vazut, de altfel, pe holurile ministerului, inainte de sedinta de bilant a MI la care urma sa participe si presedintele Ion Iliescu. Gen. Danescu este unul dintre fidelii lui Iliescu inca din 1990. A fost ministru de interne intre 1992-1994, cind a fost inlocuit pentru a face loc civilului Doru Ioan Taracila. Din 1994 si pina in 1997, Danescu a detinut functia de secretar de stat la interne pe probleme de ordine publica, dupa care, pina la trecerea sa in rezerva, a fost seful Politiei Transporturi Craiova. In perioada cit a fost ministru, Danescu s-a remarcat in special prin protejarea oamenilor presedintelui Iliescu. Cel mai mediatizat scandal in care a aparut numele generalului este "Raportul Capatina". In decembrie 1992, col. Corneliu Capatina a inaintat ministrului Danescu un raport in care dezvaluia coruptia din cadrul structurilor de conducere ale MI. In dezvaluirile lui Capatina erau vizati ofiteri superiori, intre care se aflau generalii Niculae Nitu, Iulian Medrea, Adrian Nenu, Tudor Amza si altii. Danescu, in loc sa declanseze o ancheta in care sa elucideze aspectele semnalate de Capatina, a preferat sa musamalizeze cazul prin arestarea denuntatorului. In urma scandalului de presa, Capatina a fost eliberat dupa mai multe luni de arest preventiv. El a parasit Romania si s-a stabilit in SUA, unde a si decedat, in urma cu doi ani. Raportul sau a fost citat in revistele de specialitate ale unor institutii internationale care monitorizeaza coruptia din structurile politienesti. In timp ce era stabilit in SUA, instantele din Romania l-au condamnat pe Capatina la doi ani inchisoare pentru presupuse acte de coruptie. "Si ce astepti, Danescule?" Intr-un memoriu adresat in 1998 fostului presedinte Emil Constantinescu in care solicita reabilitarea sa, col. Capatina a relatat modul in care a fost anihilat de structurile corupte din MI. "Cu prilejul unei intrevederi, G.I. Danescu l-a informat pe Ion Iliescu, de fata fiind si gen. Gheorghe Carp, consilier prezidential, precum ca un fost ofiter superior din conducerea politiei detine date si informatii extrem de periculoase la adresa unor persoane din anturajul palatului care se ocupa de colectarea de fonduri (bani negrii pentru partid). Iritat, fostul presedinte l-a admonestat scolareste: «Si ce astepti, Danescule? Sa iti spun eu ce sa faci? Doar te-am facut ministru la Interne, nu?»", se arata in memoriul col. Capatina. Acesta mai sustinea ca Danescu a decis arestarea sa la Snagov, in Vila 23, in dupa-amiaza zilei de 11 ianuarie 1993 pentru a nu apuca sa faca valuri. La "complotul" din vila a participat si procurorul general Mihai Ulpiu Popa Cherecheanu. Tot Capatina afirma in memoriu ca Danescu i-a spus inainte de arestare: "Cornele, intelege ca mi se cere trecerea ta in rezerva". Intre infractiunile generalilor corupti dezvaluite de Capatina, la loc de "cinste" s-au aflat traficul de droguri si cel de masini. Danescu apare si pe lista celor care si-au cumparat arme de foc din depozitul de corpuri delicte ale IGP. Astfel, la data de 28 mai 1996 el si-a achizitionat un pistol cu gaze marca "Valtro", calibru 9 mm, contra 33.748 lei, iar fiul sau, Silviu, la data de 31 mai 1996, un pistol "Walter" PPK, calibru 8 mm. Rechemarea lui Danescu intr-un post din care poate supraveghea orice miscare a ministrului Rus denota faptul ca presedintele Iliescu vrea sa aiba un "observator" fidel intr-o institutie - cheie a statului cum este MI. ONDINE GHERGUT NICOLETA SAVIN [17][pl.dll?rid=expresro] 